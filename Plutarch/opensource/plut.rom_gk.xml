<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader type="text" status="new">
      <fileDesc>
         <titleStmt>
            <title n="Rom." type="work">Romulus</title>
            <title type="sub">Machine readable text</title>
            <author n="Plut.">Plutarch</author>
            <editor role="editor" n="Loeb">Bernadotte Perrin</editor>&responsibility;&fund.AnnCPB;</titleStmt>
         <extent>about 682Kb</extent>&Perseus.publish;<sourceDesc>
            <listBibl>
               <biblStruct>
                  <analytic n="Rom."/>
                  <monogr>
                     <author>Plutarch</author>
                     <title>Plutarch's Lives</title>
                     <respStmt>
                        <resp>with an English Translation by</resp>
                        <name>Bernadotte Perrin</name>
                     </respStmt>
                     <imprint>
                        <pubPlace>Cambridge, MA</pubPlace>
                        <publisher>Harvard University Press</publisher>
                        <pubPlace>London</pubPlace>
                        <publisher>William Heinemann Ltd.</publisher>
                        <date>1914</date>
                     </imprint>
                     <biblScope type="volume">1</biblScope>
                  </monogr>
               </biblStruct>
            </listBibl>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state delim="." unit="chapter"/>
            <state unit="section"/>
         </refsDecl>
      </encodingDesc>
      <profileDesc>
         <langUsage>
            <language id="greek">Greek</language>
            <language id="la">Latin</language>
            <language id="en">English</language>
         </langUsage>
      </profileDesc>
      <revisionDesc>
         <change>
            <date>4/21/2006</date>
            <respStmt>
               <name>GRC</name>
               <resp>ed.</resp>
            </respStmt>
            <item>Created XML file</item>
         </change>
      </revisionDesc>
   </teiHeader>
   <text n="Rom.">
      <body>
         <head>rώμυλος</head>
         <p>
            <milestone unit="chapter" n="1"/>
            <milestone unit="section" n="1"/>τὸ μέγα τῆς rώμης ὄνομα καὶ δόξῃ διὰ πάντων 
ἀνθρώπων κεχωρηκὸς ἀφ’ ὅτου καὶ δι’ ἣν αἰτίαν τῇ 
πόλει γέγονεν, οὐχ ὡμολόγηται παρὰ τοῖς συγγραφεῦσιν, ἀλλ’ οἱ μὲν Πελασγούς, ἐπὶ πλεῖστα τῆς οἰκουμένης 
πλανηθέντας ἀνθρώπων τε πλείστων κρατήσαντας, αὐτόθι κατοικῆσαι, καὶ διὰ τὴν ἐν τοῖς ὅπλοις ῥώμην οὕτως ὀνομάσαι τὴν πόλιν,
<milestone unit="section" n="2"/>οἱ δὲ Τροίας ἁλισκομένης διαφυγόντας ἐνίους καὶ πλοίων ἐπιτυχόντας ὑπὸ πνευμάτων 
τῇ Τυρρηνίᾳ προσπεσεῖν φερομένους, καὶ περὶ τὸν Θύμβριν ποταμὸν ὁρμίσασθαι·
ταῖς δὲ γυναιξὶν αὐτῶν, ἀπορουμέναις ἤδη καὶ δυσανασχετούσαις πρὸς τὴν θάλασσαν,  
ὑποθέσθαι μίαν, ἣ καὶ γένει προὔχειν καὶ φρονεῖν ἐδόκει μάλιστα, rώμην ὄνομα, καταπρῆσαι τὰ πλοῖα.
<milestone unit="section" n="3"/>πραχθέντος δὲ τούτου, πρῶτον μὲν ἀγανακτεῖν τοὺς ἄνδρας, 
ἔπειτα δι’ ἀνάγκην ἱδρυνθέντας περὶ τὸ Παλλάντιον, ὡς 
ὀλίγῳ χρόνῳ κρεῖττον ἐλπίδος ἔπραττον, ἀγαθῆς τε πειρώμενοι χώρας καὶ δεχομένων αὐτοὺς τῶν προσοίκων, 
ἄλλην τε τιμὴν ἀπονέμειν τῇ rώμῃ καὶ τὴν πόλιν 
ἀπ’ αὐτῆς ὡς αἰτίας προσαγορεύειν.
<milestone unit="section" n="4"/>ἐξ ἐκείνου τε παραμένειν λέγουσι τὸ τοὺς συγγενεῖς τὰς γυναῖκας καὶ οἰκείους ἄνδρας ἀσπάζεσθαι τοῖς στόμασι· καὶ γὰρ ἐκείνας, 
ὅτε τὰ πλοῖα κατέπρησαν, οὕτως ἀσπάζεσθαι καὶ φιλοφρονεῖσθαι τοὺς ἄνδρας, δεομένας αὐτῶν καὶ παραιτουμένας τὴν ὀργήν. 
</p>
         <p>
            <milestone unit="chapter" n="2"/>
            <milestone unit="section" n="1"/>ἄλλοι δὲ rώμην, Ἰταλοῦ θυγατέρα καὶ Λευκαρίας &lpar; οἱ δὲ Τηλέφου τοῦ Ἡρακλέους&rpar;, Αἰνείᾳ γαμηθεῖσαν &lpar; οἱ δ’ Ἀσκανίῳ τῷ Αἰνείου&rpar;, λέγουσι τοὔνομα θέσθαι τῇ πόλει· οἱ δὲ rωμανόν, Ὀδυσσέως παῖδα καὶ 
Κίρκης, οἰκίσαι τὴν πόλιν· οἱ δὲ rῶμον ἐκ Τροίας ὑπὸ 
Διομήδους ἀποσταλέντα τὸν Ἠμαθίωνος, οἱ δὲ rῶμιν 
Λατίνων τύραννον, ἐκβαλόντα Τυρρηνοὺς τοὺς εἰς Λυδίαν μὲν ἐκ Θετταλίας, ἐκ δὲ Λυδίας εἰς Ἰταλίαν παραγενομένους. οὐ μὴν οὐδ’ οἱ rωμύλον τῷ δικαιοτάτῳ 
τῶν λόγων ἀποφαίνοντες ἐπώνυμον τῆς πόλεως ὁμολογοῦσι περὶ τοῦ γένους [αὐτοῦ].
<milestone unit="section" n="2"/>οἱ μὲν γὰρ Αἰνείου καὶ 
Δεξιθέας τῆς Φόρβαντος υἱὸν ὄντα νήπιον εἰς Ἰταλίαν 
κομισθῆναι καὶ τὸν ἀδελφὸν αὐτοῦ rῶμον· ἐν δὲ τῷ 
ποταμῷ πλημμύραντι τῶν ἄλλων σκαφῶν διαφθαρέντων, 
ἐν ᾧ δ’ ἦσαν οἱ παῖδες εἰς μαλακὴν ἀποκλινθέντος ὄχθην 
ἀτρέμα, σωθέντας<note resp="ed" place="unspecified" anchored="yes">
               <foreign lang="greek">σωθέντας</foreign> MSS., Cora&euml;s, Sintenis<hi rend="superscript">1</hi>, and Bekker: <foreign lang="greek">σωθέντος</foreign>.</note> ἀπροσδοκήτως<note resp="ed" place="unspecified" anchored="yes">
               <foreign lang="greek">ἀπροσδοκήτως</foreign> after this word, Bekker assumes a lacuna in the text.</note> ὄνομα θεῖναι rώμην. 
<milestone unit="section" n="3"/>
οἱ δὲ rώμην, θυγατέρα τῆς Τρωάδος ἐκείνης, Λατίνῳ  
τῷ Τηλεμάχου γαμηθεῖσαν τεκεῖν τὸν rωμύλον· οἱ δ’ 
Αἰμυλίαν τὴν Αἰνείου καὶ Λαβινίας, Ἄρει συγγενομένην. οἱ δὲ μυθώδη παντάπασι περὶ τῆς γενέσεως διεξίασι. Ταρχετίῳ γάρ, Ἀλβανῶν βασιλεῖ παρανομωτάτῳ καὶ 
ὠμοτάτῳ, φάσμα δαιμόνιον οἴκοι γενέσθαι· φαλλὸν γὰρ 
ἐκ τῆς ἑστίας ἀνασχεῖν καὶ διαμένειν ἐπὶ πολλὰς ἡμέρας. 
<milestone unit="section" n="4"/>εἶναι δὲ Τηθύος ἐν Τυρρηνίᾳ χρηστήριον, ἀφ’ οὗ κομισθῆναι τῷ Ταρχετίῳ χρησμόν, ὥστε συμμεῖξαι τῷ φάσματι παρθένον· ἔσεσθαι γὰρ ἐξ αὐτῆς παῖδα κλεινότατον, ἀρετῇ καὶ τύχη καὶ ῥώμῃ διαφέροντα.
φράσαντος 
οὖν τὸ μάντευμα τοῦ Ταρχετίου μιᾷ τῶν θυγατέρων καὶ 
συγγενέσθαι τῷ φαλλῷ προστάξαντος, αὐτὴν μὲν ἀπαξιῶσαι, θεράπαιναν δ’ εἰσπέμψαι.
<milestone unit="section" n="5"/>τὸν δὲ Ταρχέτιον ὡς 
ἔγνω χαλεπῶς φέροντα συλλαβεῖν μὲν ἀμφοτέρας ἐπὶ 
θανάτῳ, τὴν δ’ Ἑστίαν ἰδόντα κατὰ τοὺς ὕπνους ἀπαγορεύουσαν αὐτῷ τὸν φόνον, ἱστόν τινα παρεγγυῆσαι ταῖς 
κόραις ὑφαίνειν δεδεμέναις, ὡς ὅταν ἐξυφήνωσι, τότε 
δοθησομένας πρὸς γάμον. ἐκείνας μὲν οὖν δι’ ἡμέρας 
ὑφαίνειν, ἑτέρας δὲ νύκτωρ τοῦ Ταρχετίου κελεύοντος 
ἀναλύειν τὸν ἱστόν. ἐκ δὲ τοῦ φαλλοῦ τῆς θεραπαινίδος 
τεκούσης δίδυμα, δοῦναί τινι Τερατίῳ τὸν Ταρχέτιον, 
ἀνελεῖν κελεύσαντα.
<milestone unit="section" n="6"/>τὸν δὲ θεῖναι φέροντα τοῦ ποταμοῦ 
πλησίον, εἶτα λύκαιναν μὲν ἐπιφοιτᾶν μαστὸν ἐνδιδοῦσαν, 
ὄρνιθας δὲ παντοδαποὺς ψωμίσματα κομίζοντας ἐντιθέναι τοῖς βρέφεσιν, ἄχρι οὗ βουκόλον ἰδόντα καὶ θαυμάσαντα τολμῆσαι προσελθεῖν καὶ ἀνελέσθαι τὰ παιδία.
τοιαύτης δὲ τῆς σωτηρίας αὐτοῖς γενομένης, ἐκτραφέντας 
ἐπιθέσθαι τῷ Ταρχετίῳ καὶ κρατῆσαι. ταῦτα μὲν οὖν 
Προμαθίων τις, ἱστορίαν Ἰταλικὴν συντεταγμένος, εἴρηκε. 
</p>
         <p>
            <milestone unit="chapter" n="3"/>
            <milestone unit="section" n="1"/>τοῦ δὲ πίστιν ἔχοντος λόγου μάλιστα καὶ πλείστους μάρτυρας τὰ μὲν κυριώτατα πρῶτος εἰς τοὺς Ἕλληνας ἐξέδωκε Διοκλῆς Πεπαρήθιος, ᾧ 
καὶ Φάβιος ὁ Πίκτωρ ἐν τοῖς πλείστοις ἐπηκολούθηκε. γεγόνασι δὲ καὶ περὶ τούτων ἕτεραι διαφοραί· 
τύπῳ δ’ εἰπεῖν τοιοῦτός ἐστι.
<milestone unit="section" n="2"/>τῶν ἀπ’ Αἰνείου γεγονότων 
ἐν Ἄλβῃ βασιλέων εἰς ἀδελφοὺς δύο, Νομήτορα καὶ 
Ἀμούλιον, ἡ διαδοχὴ καθῆκεν. Ἀμουλίου δὲ νείμαντος τὰ 
πάντα δίχα, τῇ δὲ βασιλείᾳ τὰ χρήματα καὶ τὸν ἐκ 
Τροίας κομισθέντα χρυσὸν ἀντιθέντος, εἵλετο τὴν βασιλείαν ὁ Νομήτωρ.
ἔχων οὖν ὁ Ἀμούλιος τὰ χρήματα καὶ 
πλέον ἀπ’ αὐτῶν δυνάμενος τοῦ Νομήτορος, τήν τε βασιλείαν ἀφείλετο ῥᾳδίως, καὶ φοβούμενος ἐκ τῆς θυγατρὸς 
αὐτοῦ γενέσθαι παῖδας, ἱέρειαν τῆς Ἑστίας ἀπέδειξεν, 
ἄγαμον καὶ παρθένον ἀεὶ βιωσομένην.
<milestone unit="section" n="3"/>ταύτην οἱ μὲν 
Ἰλίαν, οἱ δὲ rέαν, οἱ δὲ Σιλουίαν ὀνομάζουσι.
φωρᾶται δὲ 
μετ’ οὐ πολὺν χρόνον κυοῦσα παρὰ τὸν καθεστῶτα ταῖς 
Ἑστιάσι νόμον, καὶ τὸ μὲν ἀνήκεστα μὴ παθεῖν αὐτὴν 
ἡ τοῦ βασιλέως θυγάτηρ Ἀνθὼ παρῃτήσατο, δεηθεῖσα 
τοῦ πατρός, εἵρχθη δὲ καὶ δίαιταν εἶχεν ἀνεπίμεικτον, 
ὅπως μὴ λάθοι τεκοῦσα τὸν Ἀμούλιον. ἔτεκε δὲ δύο 
παῖδας ὑπερφυεῖς μεγέθει καὶ κάλλει.
<milestone unit="section" n="4"/>δι’ ὃ καὶ μᾶλλον 
ὁ Ἀμούλιος φοβηθείς, ἐκέλευσεν αὐτοὺς ὑπηρέτην λαβόντα ῥῖψαι. τοῦτον ἔνιοι Φαιστύλον ὀνομάζεσθαι λέγουσιν, οἱ δ’ οὐ τοῦτον, ἀλλὰ τὸν ἀνελόμενον. ἐνθέμενος 
οὖν εἰς σκάφην τὰ βρέφη, κατέβη μὲν ἐπὶ τὸν ποταμὸν ὡς ῥίψων, ἰδὼν δὲ κατιόντα πολλῷ ῥεύματι καὶ 
τραχυνόμενον, ἔδεισε προσελθεῖν, ἐγγὺς δὲ τῆς ὄχθης 
καταθεὶς ἀπηλλάσσετο.
<milestone unit="section" n="5"/>τοῦ δὲ ποταμοῦ κατακλύζοντος ἡ πλημμύρα τὴν σκάφην ὑπολαβοῦσα καὶ 
μετεωρίσασα πρᾴως κατήνεγκεν εἰς χωρίον ἐπιεικῶς 
μαλθακόν, ὃ νῦν Κερμαλὸν καλοῦσι, πάλαι δὲ Γερμανόν, ὡς ἔοικεν ὅτι καὶ τοὺς ἀδελφοὺς γερμανοὺς 
ὀνομάζουσιν.
</p>
         <p>
            <milestone unit="chapter" n="4"/>
            <milestone unit="section" n="1"/>ἦν δὲ πλησίον ἐρινεός, ὃν rωμινάλιον ἐκάλουν, ἢ 
διὰ τὸν rωμύλον ὡς οἱ πολλοὶ νομίζουσιν, ἢ διὰ τὸ 
τὰ μηρυκώμενα τῶν θρεμμάτων ἐκεῖ διὰ τὴν σκιὰν ἐνδιάζειν, ἢ μάλιστα διὰ τὸν τῶν βρεφῶν θηλασμόν, ὅτι τήν τε 
θηλὴν ῥοῦμαν ὠνόμαζον οἱ παλαιοί, καὶ θεόν τινα τῆς ἐκτροφῆς τῶν νηπίων ἐπιμελεῖσθαι δοκοῦσαν ὀνομάζουσι rουμῖναν, καὶ θύουσιν αὐτῇ νηφάλια, καὶ γάλα τοῖς ἱεροῖς 
ἐπισπένδουσιν.
<milestone unit="section" n="2"/>ἐνταῦθα δὴ τοῖς βρέφεσι κειμένοις τήν τε 
λύκαιναν ἱστοροῦσι θηλαζομένην καὶ δρυοκολάπτην τινὰ 
παρεῖναι συνεκτρέφοντα καὶ φυλάττοντα. νομίζεται δ’ 
Ἄρεως ἱερὰ τὰ ζῷα, τὸν δὲ δρυοκολάπτην καὶ διαφερόντως Λατῖνοι σέβονται καὶ τιμῶσιν· ὅθεν οὐχ ἥκιστα 
πίστιν ἔσχεν ἡ τεκοῦσα τὰ βρέφη τεκεῖν ἐξ Ἄρεως 
φάσκουσα.
καίτοι τοῦτο παθεῖν αὐτὴν ἐξαπατηθεῖσαν λέγουσιν, ὑπὸ τοῦ Ἀμουλίου διαπαρθενευθεῖσαν, ἐν ὅπλοις 
ἐπιφανέντος αὐτῇ καὶ συναρπάσαντος. 
</p>
         <p>
            <milestone unit="section" n="3"/>οἱ δὲ τοὔνομα 
τῆς τροφοῦ δι’ ἀμφιβολίαν ἐπὶ τὸ μυθῶδες ἐκτροπὴν τῇ 
φήμῃ παρασχεῖν· λούπας γὰρ ἐκάλουν οἱ Λατῖνοι τῶν τε 
θηρίων τὰς λυκαίνας καὶ τῶν γυναικῶν τὰς ἑταιρούσας· 
εἶναι δὲ τοιαύτην τὴν Φαιστύλου γυναῖκα τοῦ τὰ βρέφη 
θρέψαντος, Ἄκκαν Λαρεντίαν ὄνομα. ταύτῃ δὲ καὶ θύουσι 
rωμαῖοι, καὶ χοὰς ἐπιφέρει τοῦ Ἀπριλίου μηνὸς αὐτῇ<note resp="ed" place="unspecified" anchored="yes">
               <foreign lang="greek">αὐτῇ</foreign> bracketed in Sintenis<hi rend="superscript">2</hi>, to avoid the hiatus.</note> 
ὁ τοῦ Ἄρεως ἱερεύς, καὶ Λαρενταλίαν καλοῦσι τὴν ἑορτήν. 
</p>
         <p>
            <milestone unit="chapter" n="5"/>
            <milestone unit="section" n="1"/>ἑτέραν δὲ τιμῶσι Λαρεντίαν ἐξ αἰτίας τοιαύτης. 
ὁ νεωκόρος τοῦ Ἡρακλέους ἀλύων ὡς ἔοικεν ὑπὸ σχολῆς,  
προὔθετο πρὸς τὸν θεὸν διακυβεύειν, ὑπειπὼν ὅτι νικήσας μὲν αὐτὸς ἕξει τι παρὰ τοῦ θεοῦ χρηστόν, ἡττηθεὶς δὲ τῷ θεῷ τράπεζαν ἄφθονον παρέξει καὶ γυναῖκα 
καλὴν συναναπαυσομένην.
<milestone unit="section" n="2"/>ἐπὶ τούτοις τὰς μὲν ὑπὲρ τοῦ 
θεοῦ θείς, τὰς δ’ ὑπὲρ αὑτοῦ ψήφους, ἀνεφάνη νικώμενος. εὐσυνθετεῖν δὲ βουλόμενος καὶ δικαιῶν ἐμμένειν τοῖς 
ὁρισθεῖσι, δεῖπνόν τε τῷ θεῷ παρεσκεύασε, καὶ τὴν Λαρεντίαν οὖσαν ὡραίαν, οὔπω δ’ ἐπιφανῆ 
μισθωσάμενος, εἱστίασεν ἐν τῷ ἱερῷ κλίνην ὑποστορέσας, 
καὶ μετὰ τὸ δεῖπνον συνεῖρξεν, ὡς δὴ τοῦ θεοῦ ἕξοντος 
αὐτήν.
<milestone unit="section" n="3"/>καὶ μέντοι καὶ τὸν θεὸν ἐντυχεῖν λέγεται τῇ γυναικί,
καὶ κελεῦσαι βαδίζειν ἕωθεν ἐπὶ τὴν ἀγορὰν καὶ 
τὸν ἀπαντήσαντα πρῶτον ἀσπασαμένην ποιεῖσθαι φίλον. 
ἀπήντησεν οὖν αὐτῇ τῶν πολιτῶν ἀνὴρ ἡλικίᾳ τε προήκων καὶ συνειλοχὼς οὐσίαν ἱκανήν, ἄπαις δὲ καὶ βεβιωκὼς ἄνευ γυναικός, ὄνομα Ταρρούτιος.
<milestone unit="section" n="4"/>οὗτος ἔγνω τὴν 
Λαρεντίαν καὶ ἠγάπησε, καὶ τελευτῶν ἀπέλιπε κληρονόμον ἐπὶ πολλοῖς καὶ καλοῖς κτήμασιν, ὧν ἐκείνη τὰ 
πλεῖστα τῷ δήμῳ κατὰ διαθήκας ἔδωκε.
λέγεται δ’ αὐτὴν ἔνδοξον οὖσαν ἤδη καὶ θεοφιλῆ νομιζομένην ἀφανῆ 
γενέσθαι περὶ τοῦτον τὸν τόπον, ἐν ᾧ καὶ τὴν προτέραν 
ἐκείνην Λαρεντίαν κεῖσθαι.
<milestone unit="section" n="5"/>καλεῖται δὲ νῦν ὁ τόπος Βήλαβρον, ὅτι τοῦ ποταμοῦ πολλάκις ὑπερχεομένου διεπεραιοῦντο πορθμείοις κατὰ τοῦτο τὸ χωρίον εἰς ἀγοράν· 
τὴν δὲ πορθμείαν βηλατούραν καλοῦσιν.
ἔνιοι δὲ λέγουσι 
τὴν εἰς τὸν ἱππόδρομον φέρουσαν ἐξ ἀγορᾶς πάροδον 
ἱστίοις καταπεταννύναι τοὺς τὴν θέαν παρέχοντας, ἐντεῦθεν ἀρχομένους· ῥωμαϊστὶ δὲ τὸ ἱστίον βῆλον ὀνομάζουσι. διὰ ταῦτα μὲν ἔχει τιμὰς ἡ δευτέρα Λαρεντία 
παρὰ rωμαίοις.
</p>
         <p>
            <milestone unit="chapter" n="6"/>
            <milestone unit="section" n="1"/>τὰ δὲ βρέφη Φαιστύλος Ἀμουλίου συφορβὸς ἀνείλετο λαθὼν ἅπαντας, ὡς δ’ ἔνιοί φασι τῶν εἰκότων ἐχόμενοι μᾶλλον, εἰδότος τοῦ Νομήτορος καὶ συγχορηγοῦντος τροφὰς κρύφα τοῖς τρέφουσι.
καὶ γράμματα λέγονται 
καὶ τἆλλα μανθάνειν οἱ παῖδες εἰς Γαβίους κομισθέντες, 
ὅσα χρὴ τοὺς εὖ γεγονότας.
<milestone unit="section" n="2"/>κληθῆναι δὲ καὶ τούτους 
ἀπὸ τῆς θηλῆς ἱστοροῦσι rωμύλον καὶ rέμον, ὅτι θηλάζοντες ὤφθησαν τὸ θηρίον.
ἡ μὲν οὖν ἐν τοῖς σώμασιν εὐγένεια καὶ νηπίων ὄντων εὐθὺς ἐξέφαινε μεγέθει καὶ ἰδέᾳ τὴν φύσιν, αὐξόμενοι δὲ θυμοειδεῖς ἦσαν 
ἀμφότεροι καὶ ἀνδρώδεις καὶ φρόνημα πρὸς τὰ φαινόμενα δεινὰ καὶ τόλμαν ὅλως ἀνέκπληκτον ἔχοντες· ὁ 
δὲ rωμύλος γνώμῃ τε χρῆσθαι μᾶλλον ἐδόκει καὶ πολιτικὴν ἔχειν σύνεσιν, ἐν ταῖς περὶ νομὰς καὶ κυνηγίας 
πρὸς τοὺς γειτνιῶντας ἐπιμειξίαις πολλὴν ἑαυτοῦ παρέχων κατανόησιν ἡγεμονικοῦ μᾶλλον ἢ πειθαρχικοῦ φύσει 
γεγονότος.
<milestone unit="section" n="3"/>διὸ τοῖς μὲν ὁμοδούλοις ἢ ταπεινοτέροις προσφιλεῖς ἦσαν, ἐπιστάτας δὲ καὶ διόπους βασιλικοὺς καὶ 
ἀγελάρχας ὡς μηδὲν αὐτῶν ἀρετῇ διαφέροντας ὑπερφρονοῦντες,
οὔτ’ ἀπειλῆς ἐφρόντιζον οὔτ’ ὀργῆς. ἐχρῶντο 
δὲ διαίταις καὶ διατριβαῖς ἐλευθερίοις, οὐ τὴν σχολὴν 
ἐλευθέριον ἡγούμενοι καὶ τὴν ἀπονίαν, ἀλλὰ γυμνάσια 
καὶ θήρας καὶ δρόμους καὶ τὸ λῃστὰς ἀλέξασθαι καὶ 
κλῶπας ἑλεῖν καὶ βίας ἐξελέοθαι τοὺς ἀδικουμένους. 
ἦσαν δὴ διὰ ταῦτα περιβόητοι.
</p>
         <p>
            <milestone unit="chapter" n="7"/>
            <milestone unit="section" n="1"/>γενομένης δέ τινος πρὸς τοὺς Νομήτορος βουκόλους τοῖς Ἀμουλίου διαφορᾶς καὶ βοσκημάτων ἐλάσεως, 
οὐκ ἀνασχόμενοι συγκόπτουσι μὲν αὐτοὺς καὶ τρέπονται, 
ἀποτέμνονται δὲ τῆς ἀγέλης συχνήν. ἀγανακτοῦντος δὲ 
τοῦ Νομήτορος ὠλιγώρουν, συνῆγον δὲ καὶ προσεδέχοντο 
πολλοὺς μὲν ἀπόρους, πολλοὺς δὲ δούλους, θράσους ἀποστατικοῦ καὶ φρονήματος ἀρχὰς ἐνδιδόντες.
<milestone unit="section" n="2"/>τοῦ δὲ rωμύλου πρός τινα θυσίαν ἀποτραπομένου &lpar; καὶ γὰρ ἦν 
φιλοθύτης καὶ μαντικός&rpar;, οἱ τοῦ Νομήτορος βοτῆρες τῷ 
rέμῳ μετ’ ὀλίγων βαδίζοντι προστυχόντες ἐμάχοντο, 
καὶ γενομένων πληγῶν καὶ τραυμάτων ἐν ἀμφοτέροις, 
ἐκράτησαν οἱ τοῦ Νομήτορος καὶ συνέλαβον ζῶντα τὸν 
rέμον. ἀναχθέντος οὖν αὐτοῦ πρὸς τὸν Νομήτορα καὶ 
κατηγορηθέντος, αὐτὸς μὲν οὐκ ἐκόλασε, χαλεπὸν ὄντα 
δεδιὼς τὸν ἀδελφόν, ἐλθὼν δὲ πρὸς ἐκεῖνον ἐδεῖτο τυχεῖν δίκης, ἀδελφὸς ὢν καὶ καθυβρισμένος ὑπ’ οἰκετῶν 
ἐκείνου βασιλέως ὄντος.
<milestone unit="section" n="3"/>συναγανακτούντων δὲ τῶν ἐν 
Ἄλβῃ καὶ δεινὰ πάσχειν οἰομένων τὸν ἄνδρα παρ’ ἀξίαν, 
κινηθεὶς ὁ Ἀμούλιος αὐτῷ παραδίδωσι τῷ Νομήτορι τὸν 
rέμον, ὅ τι βούλοιτο χρήσασθαι.
</p>
         <p>
παραλαβὼν δ’ ἐκεῖνος, 
ὡς ἧκεν οἴκαδε, θαυμάζων μὲν ἀπὸ τοῦ σώματος τὸν 
νεανίσκον, ὑπερφέροντα μεγέθει καὶ ῥώμῃ πάντας, ἐνορῶν δὲ τῷ προσώπῳ τὸ θαρραλέον καὶ ἰταμὸν τῆς ψυχῆς ἀδούλωτον καὶ ἀπαθὲς ὑπὸ τῶν παρόντων,
<milestone unit="section" n="4"/>ἔργα 
δ’ αὐτοῦ καὶ πράξεις ὅμοια τοῖς βλεπομένοις ἀκούων, τὸ 
δὲ μέγιστον ὡς ἔοικε θεοῦ συμπαρόντος καὶ συνεπευθύνοντος ἀρχὰς μεγάλων πραγμάτων, ἁπτόμενος ὑπονοίᾳ 
καὶ τύχῃ τῆς ἀληθείας, ἀνέκρινεν ὅστις εἴη καὶ ὅπως 
γένοιτο, φωνῇ τε πρᾳείᾳ καὶ φιλανθρώπῳ βλέμματι πίστιν αὐτῷ μετ’ ἐλπίδος ἐνδιδούς.
<milestone unit="section" n="5"/>ὁ δὲ θαρρῶν ἔλεγεν· 
&amp;quot; ἀλλ’ οὐδὲν ἀποκρύψομαί σε· καὶ γὰρ εἶναι δοκεῖς Ἀμουλίου βασιλικώτερος. ἀκούεις γὰρ καὶ ἀνακρίνεις πρὶν ἢ 
κολάζειν· ὁ δ’ ἀκρίτους ἐκδίδωσι. πρότερον μὲν ἑαυτοὺς 
οἰκετῶν βασιλέως Φαιστύλου καὶ Λαρεντίας ἠπιστάμεθα 
παῖδας &lpar; ἐσμὲν δὲ δίδυμοι&rpar;, γενόμενοι δ’ ἐν αἰτίᾳ πρὸς σὲ 
καὶ διαβολαῖς καὶ τοῖς περὶ ψυχῆς ἀγῶσιν, ἀκούομεν 
μεγάλα περὶ ἑαυτῶν· εἰ δὲ πιστά, κρινεῖν ἔοικε νῦν ὁ  
κίνδυνος.
<milestone unit="section" n="6"/>γοναὶ μὲν γὰρ ἡμῶν ἀπόρρητοι λέγονται, τροφαὶ δὲ καὶ τιθηνήσεις ἀτοπώτεραι νεογνῶν, οἷς ἐρρίφημεν οἰωνοῖς καὶ θηρίοις, ὑπὸ τούτων τρεφόμενοι, μαστῷ 
λυκαίνης καὶ δρυοκολάπτου ψωμίσμασιν, ἐν σκάφῃ τινὶ 
κείμενοι παρὰ τὸν μέγαν ποταμόν. ἔστι δ’ ἡ σκάφη καὶ 
σῴζεται, χαλκοῖς ὑποζώσμασι γραμμάτων ἀμυδρῶν ἐγκεχαραγμένων, ἃ γένοιτ’ ἂν ὕστερον ἴσως ἀνωφελῆ γνωρίσματα τοῖς τοκεῦσιν ἡμῶν ἀπολομένων.&amp;quot;
</p>
         <p>
            <milestone unit="section" n="7"/>ὁ μὲν οὖν 
Νομήτωρ ἔκ τε τῶν λόγων τούτων καὶ πρὸς τὴν ὄψιν 
εἰκάζων τὸν χρόνον, οὐκ ἔφευγε τὴν ἐλπίδα σαίνουσαν, 
ἀλλ’ ἐφρόντιζεν ὅπως τῇ θυγατρὶ περὶ τούτων κρύφα 
συγγενόμενος φράσειεν· ἐφρουρεῖτο γὰρ ἔτι καρτερῶς. 
</p>
         <p>
            <milestone unit="chapter" n="8"/>
            <milestone unit="section" n="1"/>ὁ δὲ Φαιστύλος ἀκούσας τήν τε σύλληψιν τοῦ rέμου καὶ τὴν παράδοσιν, τὸν μὲν rωμύλον ἠξίου βοηθεῖν, τότε σαφῶς διδάξας περὶ τῆς γενέσεως· πρότερον 
δ’ ὑπῃνίττετο καὶ παρεδήλου τοσοῦτον ὅσον προσέχοντας μὴ μικρὸν φρονεῖν· αὐτὸς δὲ τὴν σκάφην κομίζων 
ἐχώρει πρὸς τὸν Νομήτορα, σπουδῆς καὶ δέους μεστὸς 
ὢν διὰ τὸν καιρόν.
<milestone unit="section" n="2"/>ὑποψίαν οὖν τοῖς περὶ τὰς πύλας 
φρουροῖς τοῦ βασιλέως παρέχων,
καὶ ὑφορώμενος<note resp="ed" place="unspecified" anchored="yes">
               <foreign lang="greek">ὑφορώμενος</foreign> corrected by Bekker to <foreign lang="greek">ἐρωτώμενος</foreign> (<gloss>questioned</gloss>).</note> ὑπ’ αὐτῶν καὶ ταραττόμενος πρὸς τὰς ἀνακρίσεις, οὐκ ἔλαθε 
τὴν σκάφην τῷ χλαμυδίῳ περικαλύπτων. ἦν δέ τις ἐν 
αὐτοῖς ἀπὸ τύχης τῶν τὰ παιδάρια ῥῖψαι λαβόντων καὶ 
γεγονότων περὶ τὴν ἔκθεσιν.
οὗτος ἰδὼν τὴν σκάφην 
τότε καὶ γνωρίσας τῇ κατασκευῇ καὶ τοῖς γράμμασιν, 
ἔτυχεν ὑπονοίᾳ τοῦ ὄντος καὶ οὐ παρημέλησεν, ἀλλὰ φράσας τὸ πρᾶγμα τῷ βασιλεῖ κατέστησεν εἰς ἔλεγχον.
<milestone unit="section" n="3"/>ἐν 
δὲ πολλαῖς καὶ μεγάλαις ἀνάγκαις ὁ Φαιστύλος οὔτ’ ἀήττητον ἑαυτὸν διεφύλαξεν, οὔτε παντάπασιν ἐκβιασθείς, 
σῴζεσθαι μὲν ὡμολόγησε τοὺς παῖδας, εἶναι δ’ ἄπωθεν  
τῆς Ἄλβης ἔφη νέμοντας· αὐτὸς δὲ τοῦτο πρὸς τὴν 
Ἰλίαν φέρων βαδίζειν, πολλάκις ἰδεῖν καὶ θιγεῖν ἐπ’ ἐλπίδι βεβαιοτέρᾳ τῶν τέκνων ποθήσασαν.
</p>
         <p>
            <milestone unit="section" n="4"/>ὅπερ οὖν οἱ ταραττόμενοι καὶ μετὰ δέους ἢ πρὸς ὀργὴν πράττοντες 
ὁτιοῦν ἐπιεικῶς πάσχουσι, συνέπεσε παθεῖν τὸν Ἀμούλιον. ἄνδρα γὰρ ἄλλῃ τε χρηστὸν καὶ τοῦ Νομήτορος 
φίλον ὑπὸ σπουδῆς ἔπεμψε, διαπυθέσθαι τοῦ Νομήτορος 
κελεύσας, εἴ τις ἥκοι λόγος εἰς αὐτὸν ὑπὲρ τῶν παίδων 
ὡς περιγενομένων.
<milestone unit="section" n="5"/>ἀφικόμενος οὖν ὁ ἄνθρωπος καὶ θεασάμενος ὅσον οὔπω τὸν rέμον ἐν περιβολαῖς καὶ φιλοφροσύναις τοῦ Νομήτορος, τήν τε πίστιν ἰσχυρὰν ἐποίησε 
τῆς ἐλπίδος, καὶ παρεκελεύσατο τῶν πραγμάτων ὀξέως 
ἀντιλαμβάνεσθαι, καὶ συνῆν αὐτοῖς ἤδη καὶ συνέπραττεν. 
ὁ δὲ καιρὸς οὐδὲ βουλομένοις ὀκνεῖν παρεῖχεν. ὁ γὰρ 
rωμύλος ἐγγὺς ἦν ἤδη, καὶ πρὸς αὐτὸν ἐξέθεον οὐκ 
ὀλίγοι τῶν πολιτῶν μίσει καὶ φόβῳ τοῦ Ἀμουλίου.
<milestone unit="section" n="6"/>πολλὴν 
δὲ καὶ σὺν αὑτῷ δύναμιν ἦγε συλλελοχισμένην εἰς ἑκατοστύας· ἑκάστης δ’ ἀνὴρ ἀφηγεῖτο χόρτου καὶ ὕλης 
ἀγκαλίδα κοντῷ περικειμένην ἀνέχων· μανίπλα ταύτας 
Λατῖνοι καλοῦσιν· ἀπ’ ἐκείνου δὲ καὶ νῦν ἐν τοῖς στρατεύμασι τούτους μανιπλαρίους ὀνομάζουσιν.
ἅμα δὲ τοῦ 
μὲν rέμου τοὺς ἐντὸς ἀφιστάντος, τοῦ δὲ rωμύλου 
προσάγοντος ἔξωθεν, οὔτε πράξας οὐδὲν ὁ τύραννος οὔτε 
βουλεύσας σωτήριον ἑαυτῷ διὰ τὸ ἀπορεῖν καὶ ταράττεσθαι, καταληφθεὶς ἀπέθανεν.
</p>
         <p>
            <milestone unit="section" n="7"/>ὧν τὰ πλεῖστα καὶ Φαβίου λέγοντος καὶ τοῦ Πεπαρηθίου Διοκλέους &lpar;<foreign lang="la">FHG <hi rend="6">III</hi> 78</foreign>&rpar;, ὃς δοκεῖ πρῶτος ἐκδοῦναι rώμης 
κτίσιν, ὕποπτον μὲν ἐνίοις ἐστὶ τὸ δραματικὸν καὶ πλασματῶδες, οὐ δεῖ δ’ ἀπιστεῖν τὴν τύχην ὁρῶντας οἵων 
ποιημάτων δημιουργός ἐστι, καὶ τὰ rωμαίων πράγματα 
λογιζομένους, ὡς οὐκ ἂν ἐνταῦθα προὔβη δυνάμεως, μὴ  
θείαν τιν’ ἀρχὴν λαβόντα καὶ μηδὲν μέγα μηδὲ παράδοξον ἔχουσαν. 
</p>
         <p>
            <milestone unit="chapter" n="9"/>
            <milestone unit="section" n="1"/>Ἀμουλίου δ’ ἀποθανόντος καὶ τῶν πραγμάτων καταστάντων, Ἄλβην μὲν οὔτ’ οἰκεῖν μὴ ἄρχοντες οὔτ’ ἄρχειν 
ἐβούλοντο τοῦ μητροπάτορος ζῶντος, ἀποδόντες δὲ τὴν 
ἡγεμονίαν ἐκείνῳ καὶ τῇ μητρὶ τιμὰς πρεπούσας, ἔγνωσαν οἰκεῖν καθ’ ἑαυτούς, πόλιν ἐν οἷς χωρίοις ἐξ ἀρχῆς 
ἐνετράφησαν κτίσαντες· αὕτη γὰρ εὐπρεπεστάτη τῶν αἰτιῶν ἐστιν.
<milestone unit="section" n="2"/>ἦν δ’ ἴσως ἀναγκαῖον, οἰκετῶν καὶ ἀποστατῶν πολλῶν ἠθροισμένων πρὸς αὐτούς, ἢ καταλυθῆναι 
παντάπασι τούτων διασπαρέντων, ἢ συνοικεῖν ἰδίᾳ μετ’ 
αὐτῶν. ὅτι γὰρ οὐκ ἠξίουν οἱ τὴν Ἄλβην οἰκοῦντες 
ἀναμειγνύναι τοὺς ἀποστάτας ἑαυτοῖς οὐδὲ προσδέχεσθαι 
πολίτας, ἐδήλωσε πρῶτον μὲν τὸ περὶ τὰς γυναῖκας 
ἔργον, οὐχ ὕβρει τολμηθὲν ἀλλὰ δι’ ἀνάγκην, ἑκουσίων 
ἀπορίᾳ γάμων· ἐτίμησαν γὰρ αὐτὰς ἁρπάσαντες περιττῶς.
<milestone unit="section" n="3"/>ἔπειτα τῆς πόλεως τὴν πρώτην ἵδρυσιν λαμβανούσης,
ἱερόν τι φύξιμον τοῖς ἀφισταμένοις κατασκευάσαντες, ὃ Θεοῦ Ἀσυλαίου προσηγόρευον, ἐδέχοντο πάντας, 
οὔτε δεσπόταις δοῦλον οὔτε θῆτα χρήσταις οὔτ’ ἄρχουσιν ἀνδροφόνον ἐκδιδόντες, ἀλλὰ μαντεύματι πυθοχρήστῳ 
πᾶσι βεβαιοῦν τὴν ἀσυλίαν φάσκοντες, ὥστε πληθῦσαι 
ταχὺ τὴν πόλιν, ἐπεὶ τάς γε πρώτας ἑστίας λέγουσι 
τῶν χιλίων μὴ πλείονας γενέσθαι. ταῦτα μὲν οὖν ὕστερον.
</p>
         <p>
            <milestone unit="section" n="4"/>Ὁρμήσασι δὲ πρὸς τὸν συνοικισμὸν αὐτοῖς εὐθὺς ἦν 
διαφορὰ περὶ τοῦ τόπου. rωμύλος μὲν οὖν τὴν καλουμένην rώμην κουαδράταν &lpar; ὅπερ ἐστὶ τετράγωνον&rpar; ἔκτισε, καὶ ἐκεῖνον ἐβούλετο πολίζειν τὸν τόπον, rέμος δὲ 
χωρίον τι τοῦ Ἀβεντίνου καρτερόν, ὃ δι’ ἐκεῖνον μὲν 
ὠνομάσθη rεμωρία, νῦν δὲ rιγνάριον καλεῖται.
<milestone unit="section" n="5"/>συνθεμένων δὲ τὴν ἔριν ὄρνισιν αἰσίοις βραβεῦσαι, καὶ καθεζομένων χωρίς, ἕξ φασι τῷ rέμῳ, διπλασίους δὲ τῷ 
rωμύλῳ προφανῆναι γῦπας· οἱ δὲ τὸν μὲν rέμον ἀληθῶς ἰδεῖν, ψεύσασθαι δὲ τὸν rωμύλον, ἐλθόντος δὲ τοῦ 
rέμου, τότε τοὺς δώδεκα τῷ rωμύλῳ φανῆναι· διὸ καὶ 
νῦν μάλιστα χρῆσθαι γυψὶ rωμαίους οἰωνιζομένους.
</p>
         <p>Ἡρόδωρος δ’ ὁ Ποντικὸς ἱστορεῖ καὶ 
τὸν Ἡρακλέα χαίρειν γυπὸς ἐπὶ πράξει φανέντος.
<milestone unit="section" n="6"/>ἔστι 
μὲν γὰρ ἀβλαβέστατον ζῴων ἁπάντων, μηδὲν ὧν σπείρουσιν ἢ φυτεύουσιν ἢ νέμουσιν ἄνθρωποι σινόμενον, τρέφεται δ’ ἀπὸ νεκρῶν σωμάτων, ἀποκτίννυσι δ’ οὐδὲν 
οὐδὲ λυμαίνεται ψυχὴν ἔχον, πτηνοῖς δὲ διὰ συγγένειαν 
οὐδὲ νεκροῖς πρόσεισιν. ἀετοὶ δὲ καὶ γλαῦκες καὶ ἱέρακες 
ζῶντα κόπτουσι τὰ ὁμόφυλα καὶ φονεύουσι· καίτοι κατ’ 
Αἰσχύλον 
<quote rend="blockquote">
o)/rniqos o)/rnis pw=s a)\n a(gneu/oi fagw/n; 
</quote>
            <milestone unit="section" n="7"/>
ἔτι τἆλλα μὲν ἐν ὀφθαλμοῖς ὡς ἔπος εἰπεῖν ἀναστρέφεται καὶ παρέχει διὰ παντὸς αἴσθησιν ἑαυτῶν, ὁ δὲ γὺψ 
σπάνιόν ἐστι θέαμα, καὶ νεοσσοῖς γυπὸς οὐ ῥᾳδίως ἴσμεν 
ἐντετυχηκότες, ἀλλὰ καὶ παρέσχεν ἐνίοις ἄτοπον ὑπόνοιαν, ἔξωθεν αὐτοὺς ἀφ’ ἑτέρας τινὸς γῆς καταίρειν 
ἐνταῦθα, τὸ σπάνιον καὶ μὴ συνεχές, οἷον οἱ μάντεις 
ἀξιοῦσιν εἶναι τὸ μὴ κατὰ φύσιν μηδ’ ἀφ’ αὑτοῦ, πομπῇ 
δὲ θείᾳ φαινόμενον. 
</p>
         <p>
            <milestone unit="chapter" n="10"/>
            <milestone unit="section" n="1"/>ἐπεὶ δ’ ἔγνω τὴν ἀπάτην ὁ rέμος, ἐχαλέπαινε, 
καὶ τοῦ rωμύλου τάφρον ὀρύττοντος ᾗ τὸ τεῖχος ἔμελλε 
κυκλοῦσθαι, τὰ μὲν ἐχλεύαζε τῶν ἔργων, τοῖς δ’ ἐμποδὼν ἐγένετο.
τέλος δὲ διαλλόμενον αὐτὸν οἱ μὲν αὐτοῦ 
rωμύλου πατάξαντος, οἱ δὲ τῶν ἑταίρων τινὸς Κέλερος, 
ἐνταῦθα πεσεῖν λέγουσιν.
<milestone unit="section" n="3"/>ἔπεσε δὲ καὶ Φαιστύλος ἐν τῇ  
μάχῃ καὶ Πλειστῖνος, ὃν ἀδελφὸν ὄντα Φαιστύλου συνεκθρέψαι τοὺς περὶ τὸν rωμύλον ἱστοροῦσιν.
ὁ μὲν οὖν Κέλερ 
εἰς Τυρρηνίαν μετέστη, καὶ ἀπ’ ἐκείνου τοὺς ταχεῖς οἱ 
rωμαῖοι καὶ ὀξεῖς κέλερας ὀνομάζουσι· καὶ Κόιντον Μέτελλον, ὅτι τοῦ πατρὸς ἀποθανόντος ἀγῶνα μονομάχων 
ἡμέραις ὀλίγαις ἐποίησε, θαυμάσαντες τὸ τάχος τῆς παρασκευῆς Κέλερα προσηγόρευσαν.
</p>
         <p>
            <milestone unit="chapter" n="11"/>
            <milestone unit="section" n="1"/>ὁ δὲ rωμύλος ἐν τῇ rεμωρίᾳ<note resp="ed" place="unspecified" anchored="yes">
               <foreign lang="greek">rεμωνίᾳ</foreign> Cora&euml;s and Bekker, with C: <foreign lang="greek">rεμορίᾳ</foreign>.</note> θάψας τὸν rέμον 
ὁμοῦ καὶ τοὺς τροφεῖς, ᾤκιζε τὴν πόλιν, ἐκ Τυρρηνίας 
μεταπεμψάμενος ἄνδρας ἱεροῖς τισι θεσμοῖς καὶ γράμμασιν ὑφηγουμένους ἕκαστα καὶ διδάσκοντας ὥσπερ ἐν 
τελετῇ. βόθρος γὰρ ὠρύγη περὶ τὸ νῦν Κομίτιον κυκλοτερής,
ἀπαρχαί τε πάντων, ὅσοις νόμῳ μὲν ὡς καλοῖς 
ἐχρῶντο, φύσει δ’ ὡς ἀναγκαίοις, ἀπετέθησαν ἐνταῦθα. 
καὶ τέλος ἐξ ἧς ἀφῖκτο γῆς ἕκαστος ὀλίγην κομίζων μοῖραν ἔβαλλον εἰς ταὐτὸ καὶ συνεμείγνυον.
<milestone unit="section" n="2"/>καλοῦσι δὲ τὸν 
βόθρον τοῦτον ᾧ καὶ τὸν ὄλυμπον ὀνόματι μοῦνδον. εἶθ’ 
ὥσπερ κύκλον κέντρῳ περιέγραψαν τὴν πόλιν.
ὁ δ’ οἰκιστὴς ἐμβαλὼν ἀρότρῳ χαλκῆν ὕνιν, ὑποζεύξας δὲ βοῦν 
ἄρρενα καὶ θήλειαν, αὐτὸς μὲν ἐπάγει περιελαύνων αὔλακα βαθεῖαν τοῖς τέρμασι, τῶν δ’ ἑπομένων ἔργον 
ἐστίν, ἃς ἀνίστησι βώλους τὸ ἄροτρον, καταστρέφειν 
εἴσω καὶ μηδεμίαν ἔξω περιορᾶν ἐκτρεπομένην.
<milestone unit="section" n="3"/>τῇ μὲν 
οὖν γραμμῇ τὸ τεῖχος ἀφορίζουσι, καὶ καλεῖται κατὰ 
συγκοπὴν πωμήριον, οἷον ὄπισθεν τείχους ἢ μετὰ τεῖχος· 
ὅπου δὲ πύλην ἐμβαλεῖν διανοοῦνται, τὴν ὕνιν ἐξελόντες 
καὶ τὸ ἄροτρον ὑπερθέντες διάλειμμα ποιοῦσιν.
ὅθεν 
ἅπαν τὸ τεῖχος ἱερὸν πλὴν τῶν πυλῶν νομίζουσι· τὰς 
δὲ πύλας ἱερὰς νομίζοντας οὐκ ἦν ἄνευ δεισιδαιμονίας  
τὰ μὲν δέχεσθαι, τὰ δ’ ἀποπέμπειν τῶν ἀναγκαίων καὶ 
μὴ καθαρῶν.
</p>
         <p>
            <milestone unit="chapter" n="12"/>
            <milestone unit="section" n="1"/>ὅτι μὲν οὖν ἡ κτίσις ἡμέρᾳ γένοιτο τῇ πρὸ ἕνδεκα καλανδῶν Μαί̈ων, ὁμολογεῖται, καὶ τὴν ἡμέραν ταύτην ἑορτάζουσι rωμαῖοι, γενέθλιον τῆς πατρίδος ὀνομάζοντες. ἐν ἀρχῇ δ’ ὥς φασιν οὐδὲν ἔμψυχον ἔθυον, 
ἀλλὰ καθαρὰν καὶ ἀναίμακτον ᾤοντο δεῖν τῇ πατρίδι 
τὴν ἐπώνυμον τῆς γενέσεως ἑορτὴν φυλάττειν.
οὐ μὴν 
ἀλλὰ καὶ πρὸ τῆς κτίσεως βοτηρική τις ἦν αὐτοῖς ἑορτὴ 
κατὰ ταύτην τὴν ἡμέραν, καὶ Παρίλια προσηγόρευον αὐτήν. 
</p>
         <p>
            <milestone unit="section" n="2"/>νῦν μὲν οὖν οὐδὲν αἱ rωμαϊκαὶ νουμηνίαι πρὸς 
τὰς Ἑλληνικὰς ὁμολογούμενον ἔχουσιν· ἐκείνην δὲ τὴν 
ἡμέραν, ᾗ τὴν πόλιν ὁ rωμύλος ἔκτιζεν, ἀτρεκῆ τριακάδα τυχεῖν λέγουσι, καὶ σύνοδον ἐκλειπτικὴν ἐν αὐτῇ γενέσθαι σελήνης πρὸς ἥλιον, ἣν εἰδέναι καὶ Ἀντίμαχον 
οἴονται τὸν Τήιον ἐποποιόν, ἔτει τρίτῳ τῆς ἕκτης ὀλυμπιάδος συμπεσοῦσαν. 
<milestone unit="section" n="3"/>
ἐν δὲ τοῖς κατὰ Βάρρωνα τὸν φιλόσοφον χρόνοις, 
ἄνδρα rωμαίων ἐν ἱστορίᾳ βυβλιακώτατον, ἦν Ταρούτιος ἑταῖρος αὐτοῦ, φιλόσοφος μὲν ἄλλως καὶ μαθηματικός, ἁπτόμενος δὲ τῆς περὶ τὸν πίνακα μεθόδου θεωρίας 
ἕνεκα καὶ δοκῶν ἐν αὐτῇ περιττὸς εἶναι.
<milestone unit="section" n="4"/>τούτῳ προὔβαλεν ὁ Βάρρων ἀναγαγεῖν τὴν rωμύλου γένεσιν εἰς ἡμέραν 
καὶ ὥραν, ἐκ τῶν λεγομένων ἀποτελεσμάτων περὶ τὸν 
ἄνδρα ποιησάμενον τὸν συλλογισμόν, ὥσπερ αἱ τῶν γεωμετρικῶν ὑφηγοῦνται προβλημάτων ἀναλύσεις· τῆς γὰρ 
αὐτῆς θεωρίας εἶναι, χρόνον τε λαβόντας ἀνθρώπου γενέσεως βίον προειπεῖν, καὶ βίῳ δοθέντι θηρεῦσαι χρόνον. 
<milestone unit="section" n="5"/>
ἐποίησεν οὖν τὸ προσταχθὲν ὁ Ταρούτιος, καὶ τά τε  
πάθη καὶ τὰ ἔργα τοῦ ἀνδρὸς ἐπιδών, καὶ χρόνον ζωῆς 
καὶ τρόπον τελευτῆς καὶ πάντα τὰ τοιαῦτα συνθείς, εὖ 
μάλα τεθαρρηκότως καὶ ἀνδρείως ἀπεφήνατο, τὴν μὲν 
ἐν τῇ μητρὶ τοῦ rωμύλου γεγονέναι σύλληψιν ἔτει 
πρώτῳ τῆς δευτέρας ὀλυμπιάδος ἐν μηνὶ κατ’ Αἰγυπτίους 
Χοιὰκ τρίτῃ καὶ εἰκάδι τρίτης ὥρας, καθ’ ἣν ὁ ἥλιος 
ἐξέλιπε παντελῶς, τὴν δ’ ἐμφανῆ γέννησιν ἐν μηνὶ Θωὺθ 
ἡμέρᾳ πρώτῃ μετ’ εἰκάδα περὶ ἡλίου ἀνατολάς·
<milestone unit="section" n="6"/>κτισθῆναι δὲ τὴν rώμην ὑπ’ αὐτοῦ τῇ ἐνάτῃ Φαρμουθὶ μηνὸς 
ἱσταμένου μεταξὺ δευτέρας ὥρας καὶ τρίτης. ἐπεὶ καὶ 
πόλεως τύχην ὥσπερ ἀνθρώπου κύριον ἔχειν οἴονται χρόνον, ἐκ τῆς πρώτης γενέσεως πρὸς τὰς τῶν ἀστέρων 
ἐποχὰς θεωρούμενον. ἀλλὰ ταῦτα μὲν ἴσως καὶ τὰ τοιαῦτα τῷ ξένῳ καὶ περιττῷ προσάξεται μᾶλλον ἢ διὰ τὸ 
μυθῶδες ἐνοχλήσει τοὺς ἐντυγχάνοντας αὐτοῖς. 
</p>
         <p>
            <milestone unit="chapter" n="13"/>
            <milestone unit="section" n="1"/>κτισθείσης δὲ τῆς πόλεως, πρῶτον μὲν ὅσον ἦν 
ἐν ἡλικίᾳ πλῆθος εἰς συντάγματα στρατιωτικὰ διεῖλεν. 
ἕκαστον δὲ σύνταγμα πεζῶν τρισχιλίων ἦν καὶ τριακοσίων ἱππέων. ἐκλήθη δὲ λεγεὼν τῷ λογάδας εἶναι τοὺς 
μαχίμους ἐκ πάντων.
ἔπειτα τοῖς μὲν ἄλλοις ἐχρῆτο 
δήμῳ, καὶ ποπούλους ὠνομάσθη τὸ πλῆθος· ἑκατὸν δὲ 
τοὺς ἀρίστους ἀπέδειξε βουλευτάς, καὶ αὐτοὺς μὲν πατρικίους, τὸ δὲ σύστημα σενᾶτον προσηγόρευσεν.
<milestone unit="section" n="2"/>ὁ μὲν οὖν 
σενᾶτος ἀτρεκῶς γερουσίαν σημαίνει· πατρικίους δὲ τοὺς 
βουλευτὰς κληθῆναι λέγουσιν οἱ μὲν ὅτι παίδων γνησίων 
πατέρες ἦσαν, οἱ δὲ μᾶλλον ὡς αὐτοὺς ἔχοντας ἑαυτῶν 
ἀποδεῖξαι πατέρας, ὅπερ οὐ πολλοῖς ὑπῆρξε τῶν πρώτων εἰς τὴν πόλιν συρρεόντων· οἱ δ’ ἀπὸ τῆς πατρωνείας·
οὕτω γὰρ ἐκάλουν τὴν προστασίαν καὶ καλοῦσιν 
ἄχρι νῦν, οἰόμενοι Πάτρωνά τινα τῶν σὺν Εὐάνδρῳ παραγενομένων, κηδεμονικὸν τῶν ὑποδεεστέρων ὄντα καὶ βοηθητικόν, ἀφ’ αὑτοῦ τῷ πράγματι ταύτην τὴν προσηγορίαν ἀπολιπεῖν.
<milestone unit="section" n="3"/>μάλιστα δ’ ἄν τις τυγχάνοι τοῦ εἰκότος,
εἰ νομίζοι τὸν rωμύλον ἀξιοῦντα τοὺς πρώτους καὶ δυνατωτάτους πατρικῇ κηδεμονίᾳ καὶ φροντίδι προσήκειν 
ἐπιμελεῖσθαι τῶν ταπεινοτέρων, ἅμα δὲ τοὺς ἄλλους διδάσκοντα μὴ δεδιέναι μηδ’ ἄχθεσθαι ταῖς τῶν κρειττόνων τιμαῖς, ἀλλὰ χρῆσθαι μετ’ εὐνοίας καὶ νομίζοντας 
καὶ προσαγορεύοντας πατέρας, οὕτως ὀνομάσαι.
<milestone unit="section" n="4"/>καὶ γὰρ 
ἄχρι νῦν τοὺς ἐν συγκλήτῳ τελοῦντας οἱ μὲν ἔξωθεν 
ἄνδρας ἡγεμόνας καλοῦσιν, αὐτοὶ δὲ rωμαῖοι πατέρας 
συγγεγραμμένους, τῷ μέγιστον μὲν ἀξίωμα καὶ τιμήν, 
ἥκιστα δὲ φθόνον ἔχοντι χρώμενοι τῶν ὀνομάτων. ἐν 
ἀρχῇ μὲν οὖν πατέρας αὐτοὺς μόνον, ὕστερον δὲ πλειόνων προσαναλαμβανομένων πατέρας συγγεγραμμένους 
προσηγόρευσαν.
<milestone unit="section" n="5"/>καὶ τοῦτο μὲν ἦν ὄνομα σεμνότερον αὐτῷ τῆς πρὸς τὸ δημοτικὸν τοῦ βουλευτικοῦ διαφορᾶς· 
ἑτέροις δὲ τοὺς δυνατοὺς ἀπὸ τῶν πολλῶν διῄρει, πάτρωνας ὀνομάζων, ὅπερ ἐστὶ προστάτας, ἐκείνους δὲ 
κλίεντας, ὅπερ ἐστὶ πελάτας· ἅμα δὲ πρὸς ἀλλήλους θαυμαστὴν εὔνοιαν αὐτοῖς καὶ μεγάλων δικαίων ὑπάρξουσαν 
ἐνεποίησεν.
οὗτοι μὲν γὰρ ἐξηγητάς τε τῶν νομίμων 
καὶ προστάτας δικαζομένοις συμβούλους τε πάντων 
καὶ κηδεμόνας ἑαυτοὺς παρεῖχον,
<milestone unit="section" n="6"/>ἐκεῖνοι δὲ τούτους 
ἐθεράπευον, οὐ μόνον τιμῶντες, ἀλλὰ καὶ πενομένοις 
θυγατέρας συνεκδιδόντες καὶ χρέα συνεκτίνοντες, καταμαρτυρεῖν τε πελάτου προστάτην ἢ προστάτου πελάτην οὔτε νόμος οὐδεὶς οὔτ’ ἄρχων ἠνάγκαζεν. 
ὕστερον δὲ τῶν ἄλλων δικαίων μενόντων, τὸ λαμβάνειν χρήματα τοὺς δυνατοὺς παρὰ τῶν ταπεινοτέρων 
αἰσχρὸν ἐνομίσθη καὶ ἀγεννές. ταῦτα μὲν οὖν περὶ 
τούτων.
</p>
         <p>
            <milestone unit="chapter" n="14"/>
            <milestone unit="section" n="1"/>τετάρτῳ δὲ μηνὶ μετὰ τὴν κτίσιν, ὡς Φάβιος 
ἱστορεῖ, τὸ περὶ τὴν ἁρπαγὴν ἐτολμήθη 
τῶν γυναικῶν. καὶ λέγουσι μὲν ἔνιοι τὸν rωμύλον αὐτὸν 
τῇ φύσει φιλοπόλεμον ὄντα, καὶ πεπεισμένον ἔκ τινων 
ἄρα λογίων ὅτι τὴν rώμην πέπρωται πολέμοις τρεφομένην καὶ αὐξομένην γενέσθαι μεγίστην, βίας ὑπάρξαι 
πρὸς τοὺς Σαβίνους· οὐδὲ γὰρ πολλάς, ἀλλὰ τριάκοντα 
μόνας παρθένους λαβεῖν αὐτόν, ἅτε δὴ πολέμου μᾶλλον 
ἢ γάμων δεόμενον.
<milestone unit="section" n="2"/>τοῦτο δὲ οὐκ εἰκός· ἀλλὰ τὴν μὲν 
πόλιν ὁρῶν ἐποίκων εὐθὺς ἐμπιπλαμένην, ὧν ὀλίγοι γυναῖκας εἶχον, οἱ δὲ πολλοὶ μιγάδες ἐξ ἀπόρων καὶ ἀφανῶν ὄντες ὑπερεωρῶντο καὶ προσεδοκῶντο μὴ συμμενεῖν 
βεβαίως, ἐλπίζων δὲ πρὸς τοὺς Σαβίνους τρόπον τινὰ 
συγκράσεως καὶ κοινωνίας ἀρχὴν αὐτοῖς τὸ ἀδίκημα 
ποιήσειν ὁμηρευσαμένοις τὰς γυναῖκας, ἐπεχείρησε τῷ 
ἔργῳ τόνδε τὸν τρόπον.
</p>
         <p>
            <milestone unit="section" n="3"/>διεδόθη λόγος ὑπ’ αὐτοῦ πρῶτον, ὡς θεοῦ τινος ἀνευρήκοι βωμὸν ὑπὸ γῆς κεκρυμμένον. ὠνόμαζον δὲ τὸν θεὸν Κῶνσον, εἴτε βουλαῖον 
ὄντα &lpar; κωνσίλιον γὰρ ἔτι νῦν τὸ συμβούλιον καλοῦσι καὶ 
τοὺς ὑπάτους κώνσουλας οἷον προβούλους&rpar;, εἴτε ἵππιον 
Ποσειδῶ. καὶ γὰρ ὁ βωμὸς ἐν τῷ μείζονι τῶν ἱπποδρόμων ἐστίν,
ἀφανὴς τὸν ἄλλον χρόνον, ἐν δὲ τοῖς ἱππικοῖς ἀγῶσιν ἀνακαλυπτόμενος.
<milestone unit="section" n="4"/>οἱ δὲ καὶ ὅλως φασί, 
τοῦ βουλεύματος ἀπορρήτου καὶ ἀφανοῦς ὄντος, ὑπόγειον οὐκ ἀλόγως τῷ θεῷ βωμὸν γενέσθαι &amp;lt; καὶ&amp;gt; κεκρυμμένον.
ὡς δ’ ἀνεφάνη, θυσίαν τε λαμπρὰν ἐπ’ αὐτῷ 
καὶ ἀγῶνα καὶ θέαν ἐκ καταγγελίας ἐπετέλει πανηγυρικήν. καὶ πολλοὶ μὲν ἄνθρωποι συνῆλθον, αὐτὸς δὲ 
προὐκάθητο μετὰ τῶν ἀρίστων, ἁλουργίδι κεκοσμημένος. 
<milestone unit="section" n="5"/>ἦν δὲ τοῦ καιροῦ τῆς ἐπιχειρήσεως σύμβολον, ἐξαναστάντα τὴν ἁλουργίδα πτύξαι καὶ περιβαλέσθαι πάλιν.
ἔχοντες οὖν ξίφη πολλοὶ προσεῖχον αὐτῷ, καὶ τοῦ 
σημείου γενομένου, σπασάμενοι τὰ ξίφη καὶ μετὰ βοῆς 
ὁρμήσαντες, ἥρπαζον τὰς θυγατέρας τῶν Σαβίνων, αὐτοὺς δὲ φεύγοντας εἴων καὶ παρίεσαν.
<milestone unit="section" n="6"/>ἁρπασθῆναι δέ 
φασιν οἱ μὲν τριάκοντα μόνας, ἀφ’ ὧν καὶ τὰς φρατρίας 
ὀνομασθῆναι· Οὐαλέριος δ’ Ἀντίας ἑπτὰ 
καὶ εἴκοσι καὶ πεντακοσίας, Ἰόβας δὲ 
τρεῖς καὶ ὀγδοήκοντα καὶ ἑξακοσίας, παρθένους. ὃ μέγιστον ἦν ἀπολόγημα τῷ rωμύλῳ· γυναῖκα γὰρ οὐ λαβεῖν ἀλλ’ ἢ μίαν Ἑρσιλίαν, διαλαθοῦσαν αὐτούς, ἅτε δὴ 
μὴ μεθ’ ὕβρεως μηδ’ ἀδικίας ἐλθόντας ἐπὶ τὴν ἁρπαγήν, 
ἀλλὰ συμμεῖξαι καὶ συναγαγεῖν εἰς ταὐτὸ τὰ γένη ταῖς 
μεγίσταις ἀνάγκαις διανοηθέντας.
<milestone unit="section" n="7"/>τὴν δ’ Ἑρσιλίαν οἱ μὲν 
Ὁστίλιον γῆμαι λέγουσιν, ἄνδρα rωμαίων ἐπιφανέστατον, οἱ δ’ αὐτὸν rωμύλον, καὶ γενέσθαι καὶ παῖδας 
αὐτῷ, μίαν μὲν θυγατέρα Πρίμαν, τῇ τάξει τῆς γενέσεως οὕτω προσαγορευθεῖσαν, ἕνα δ’ υἱὸν μόνον, ὃν 
Ἀόλλιον μὲν ἐκεῖνος ἀπὸ τῆς γενομένης ἀθροίσεως ὑπ’ 
αὐτοῦ τῶν πολιτῶν ὠνόμασεν, οἱ δ’ ὕστερον Ἀβίλλιον. 
ἀλλὰ ταῦτα μὲν ἱστορῶν Ζηνόδοτος ὁ Τροιζήνιος πολλοὺς ἔχει τοὺς ἀντιλέγοντας. 
</p>
         <p>
            <milestone unit="chapter" n="15"/>
            <milestone unit="section" n="1"/>ἐν δὲ τοῖς ἁρπάζουσι τὰς παρθένους τότε τυχεῖν 
λέγουσι τῶν οὐκ ἐπιφανῶν τινας ἄγοντας κόρην τῷ τε 
κάλλει πολὺ καὶ τῷ μεγέθει διαφέρουσαν.
ἐπεὶ δ’ ἀπαντῶντες ἔνιοι τῶν κρειττόνων ἐπεχείρουν ἀφαιρεῖσθαι, 
βοᾶν τοὺς ἄγοντας, ὡς Ταλασίῳ κομίζοιεν αὐτήν, ἀνδρὶ 
νέῳ μέν, εὐδοκίμῳ δὲ καὶ χρηστῷ·
<milestone unit="section" n="2"/>τοῦτ’ οὖν ἀκούσαντας εὐφημεῖν καὶ κροτεῖν ἐπαινοῦντας, ἐνίους δὲ καὶ 
παρακολουθεῖν ἀναστρέψαντας εὐνοίᾳ καὶ χάριτι τοῦ Ταλασίου, μετὰ βοῆς τοὔνομα φθεγγομένους.
ἀφ’ οὗ δὴ 
τὸν Ταλάσιον ἄχρι νῦν, ὡς Ἕλληνες τὸν Ὑμέναιον, ἐπᾴδουσι rωμαῖοι τοῖς γάμοις· καὶ γὰρ εὐτυχίᾳ φασὶ χρήσασθαι περὶ τὴν γυναῖκα τὸν Ταλάσιον.
</p>
         <p>Σέξτιος δὲ Σύλλας ὁ Καρχηδόνιος, οὔτε μουσῶν οὔτε χαρίτων ἐπιδεὴς 
ἀνήρ, ἔλεγεν ἡμῖν ὅτι τῆς ἁρπαγῆς σύνθημα τὴν φωνὴν 
ἔδωκε ταύτην ὁ rωμύλος·
<milestone unit="section" n="3"/>ἅπαντες οὖν ἐβόων τὸν Ταλάσιον οἱ τὰς παρθένους κομίζοντες, καὶ διὰ τοῦτο τοῖς 
γάμοις παραμένει τὸ ἔθος. οἱ δὲ πλεῖστοι νομίζουσιν, ὧν 
καὶ ὁ Ἰόβας ἐστί, παράκλησιν εἶναι καὶ 
παρακέλευσιν εἰς φιλεργίαν καὶ ταλασίαν, οὔπω τότε τοῖς 
Ἑλληνικοῖς ὀνόμασι τῶν Ἰταλικῶν ἐπικεχυμένων. εἰ δὲ 
τοῦτο μὴ λέγεται κακῶς, ἀλλ’ ἐχρῶντο rωμαῖοι τότε 
τῷ ὀνόματι τῆς ταλασίας καθάπερ ἡμεῖς, ἑτέραν ἄν τις 
αἰτίαν εἰκάσειε πιθανωτέραν.
<milestone unit="section" n="4"/>ἐπεὶ γὰρ οἱ Σαβῖνοι πρὸς 
τοὺς rωμαίους πολεμήσαντες διηλλάγησαν, ἐγένοντο 
συνθῆκαι περὶ τῶν γυναικῶν, ὅπως μηδὲν ἄλλο ἔργον 
τοῖς ἀνδράσιν ἢ τὰ περὶ τὴν ταλασίαν ὑπουργῶσι. παρέμεινεν οὖν καὶ τοῖς αὖθις γαμοῦσι τοὺς διδόντας ἢ παραπέμποντας ἢ ὅλως παρόντας ἀναφωνεῖν τὸν Ταλάσιον 
μετὰ παιδιᾶς, μαρτυρομένους ὡς ἐπ’ οὐδὲν ἄλλο ὑπούργημα τῆς γυναικὸς ἢ ταλασίαν εἰσαγομένης.
<milestone unit="section" n="5"/>διαμένει 
δὲ μέχρι νῦν τὸ τὴν νύμφην αὐτὴν ἀφ’ αὑτῆς μὴ ὑπερβαίνειν τὸν οὐδὸν εἰς τὸ δωμάτιον, ἀλλ’ αἰρομένην εἰσφέρεσθαι, διὰ τὸ καὶ τότε κομισθῆναι βιασθείσας, μὴ 
εἰσελθεῖν.<note resp="ed" place="unspecified" anchored="yes">
               <foreign lang="greek">μὴ εἰσελθεῖν</foreign> bracketed by Bekker.</note> ἔνιοι δὲ λέγουσι καὶ τὸ τὴν κόμην 
τῆς γαμουμένης αἰχμῇ διακρίνεσθαι δορατίου σύμβολον 
εἶναι τοῦ μετὰ μάχης καὶ πολεμικῶς τὸν πρῶτον γάμον 
γενέσθαι· περὶ ὧν ἐπὶ πλέον ἐν τοῖς Αἰτίοις εἰρήκαμεν.  
</p>
         <p>ἐτολμήθη μὲν οὖν ἡ ἁρπαγὴ περὶ τὴν ὀκτωκαιδεκάτην ἡμέραν τοῦ τότε Σεξτιλίου μηνός, Αὐγούστου δὲ 
νῦν, ἐν ᾗ τὴν τῶν Κωνσαλίων ἑορτὴν ἄγουσιν. 
<milestone unit="chapter" n="16"/>
            <milestone unit="section" n="1"/>οἱ δὲ Σαβῖνοι πολλοὶ μὲν ἦσαν καὶ πολεμικοί, 
κώμας δ’ ᾤκουν ἀτειχίστους, ὡς προσῆκον αὐτοῖς μέγα 
φρονεῖν καὶ μὴ φοβεῖσθαι, Λακεδαιμονίων ἀποίκοις οὖσιν.
<milestone unit="section" n="2"/>οὐ μὴν ἀλλ’ ὁρῶντες αὑτοὺς ἐνδεδεμένους μεγάλοις 
ὁμηρεύμασι, καὶ δεδιότες περὶ τῶν θυγατέρων, πρέσβεις 
ἀπέστειλαν ἐπιεικῆ καὶ μέτρια προκαλούμενοι, τὸν rωμύλον ἀποδόντα τὰς κόρας αὐτοῖς καὶ λύσαντα τὸ τῆς 
βίας ἔργον, εἶτα πειθοῖ καὶ νόμῳ πράττειν τοῖς γένεσι 
φιλίαν καὶ οἰκειότητα.
τοῦ δὲ rωμύλου τὰς μὲν κόρας 
μὴ προιεμένου, παρακαλοῦντος δὲ τὴν κοινωνίαν δέχεσθαι τοὺς Σαβίνους,
<milestone unit="section" n="3"/>οἱ μὲν ἄλλοι βουλευόμενοι καὶ παρασκευαζόμενοι διέτριβον, Ἄκρων δὲ βασιλεὺς Καινινητῶν, ἀνὴρ θυμοειδὴς καὶ δεινὸς ἐν τοῖς πολεμικοῖς, τά 
τε πρῶτα τολμήματα τοῦ rωμύλου δι’ ὑποψίας εἶχε, καὶ 
τῷ πραχθέντι περὶ τὰς γυναῖκας ἤδη φοβερὸν ἡγούμενος πᾶσιν εἶναι καὶ οὐκ ἀνεκτὸν εἰ μὴ κολασθείη, προεξανέστη τῷ πολέμῳ καὶ μετὰ πολλῆς ἐχώρει δυνάμεως 
ἐπ’ αὐτόν, καὶ ὁ rωμύλος ἐπ’ ἐκεῖνον.
<milestone unit="section" n="4"/>γενόμενοι δ’ ἐν 
ὄψει καὶ κατιδόντες ἀλλήλους προὐκαλοῦντο μάχεσθαι, 
τῶν στρατευμάτων ἐν τοῖς ὅπλοις ἀτρεμούντων. εὐξάμενος οὖν ὁ rωμύλος, εἰ κρατήσειε καὶ καταβάλοι, τῷ 
Διὶ φέρων ἀναθήσειν αὐτὸς τὰ ὅπλα τοῦ ἀνδρός, αὐτόν 
τε καταβάλλει κρατήσας, καὶ τρέπεται τὸ στράτευμα μάχης γενομένης, αἱρεῖ δὲ καὶ τὴν πόλιν. οὐ μὴν ἠδίκησε 
τοὺς ἐγκαταληφθέντας, ἀλλ’ ἢ τὰς οἰκίας ἐκέλευσε καθελόντας ἀκολουθεῖν εἰς rώμην, ὡς πολίτας ἐπὶ τοῖς 
ἴσοις ἐσομένους.
</p>
         <p>
            <milestone unit="section" n="5"/>τούτου μὲν οὖν οὐκ ἔστιν ὅ τι μᾶλλον  
ηὔξησε τὴν rώμην, ἀεὶ προσποιοῦσαν ἑαυτῇ καὶ συννέμουσαν ὧν κρατήσειεν. ὁ δὲ rωμύλος, ὡς ἂν μάλιστα τὴν εὐχὴν τῷ τε Διὶ 
κεχαρισμένην καὶ τοῖς πολίταις ἰδεῖν ἐπιτερπῆ παράσχοι 
σκεψάμενος, ἐπὶ στρατοπέδου δρῦν ἔτεμεν ὑπερμεγέθη 
καὶ διεμόρφωσεν ὥσπερ τρόπαιον, καὶ τῶν ὅπλων τοῦ 
Ἄκρωνος ἕκαστον ἐν τάξει περιήρμοσε καὶ κατήρτησεν, 
αὐτὸς δὲ τὴν μὲν ἐσθῆτα περιεζώσατο, δάφνῃ δ’ ἐστέψατο τὴν κεφαλὴν κομῶσαν.
<milestone unit="section" n="6"/>ὑπολαβὼν δὲ τῷ δεξιῷ τὸ 
τρόπαιον ὤμῳ προσερειδόμενον ὀρθόν, ἐβάδιζεν ἐξάρχων 
ἐπινικίου παιᾶνος ἐν ὅπλοις ἑπομένῃ τῇ στρατιᾷ, δεχομένων τῶν πολιτῶν μετὰ χαρᾶς καὶ θαύματος. ἡ μὲν 
οὖν πομπὴ τῶν αὖθις θριάμβων ἀρχὴν καὶ ζῆλον παρέσχε, 
τὸ δὲ τρόπαιον ἀνάθημα Φερετρίου Διὸς ἐπωνομάσθη&mdash; 
τὸ γὰρ πλῆξαι φερῖρε rωμαῖοι καλοῦσιν, εὔξατο δὲ 
πλῆξαι τὸν ἄνδρα καὶ καταβαλεῖν&mdash;,
<milestone unit="section" n="7"/>ὀπίμια δὲ τὰ σκῦλα, 
φησὶ Βάρρων, καθότι καὶ τὴν περιουσίαν ὄπεμ 
λέγουσι. πιθανώτερον δ’ ἄν τις εἴποι διὰ τὴν πρᾶξιν· 
ὄπους γὰρ ὀνομάζεται τὸ ἔργον, αὐτουργῷ δ’ ἀριστείας 
στρατηγῷ, στρατηγὸν ἀνελόντι, δέδοται καθιέρωσις ὀπιμίων.
</p>
         <p>καὶ τρισὶ μόνοις τούτου τυχεῖν ὑπῆρξε rωμαίοις 
ἡγεμόσι, πρώτῳ rωμύλῳ κτείναντι τὸν Καινινήτην 
Ἄκρωνα, δευτέρῳ Κορνηλίῳ Κόσσῳ Τυρρηνὸν ἀνελόντι 
Τολούμνιον, ἐπὶ πᾶσι δὲ Κλαυδίῳ Μαρκέλλῳ Βριτομάρτου κρατήσαντι Γαλατῶν βασιλέως.
<milestone unit="section" n="8"/>Κόσσος μὲν οὖν 
καὶ Μάρκελλος ἤδη τεθρίπποις εἰσήλαυνον, αὐτοὶ τὰ τρόπαια φέροντες· rωμύλον δ’ οὐκ ὀρθῶς φησιν ἅρματι 
χρήσασθαι Διονύσιος. Ταρκύνιον γὰρ ἱστοροῦσι τὸν Δημαράτου τῶν βασιλέων πρῶτον εἰς τοῦτο 
τὸ σχῆμα καὶ τὸν ὄγκον ἐξᾶραι τοὺς θριάμβους· ἕτεροι 
δὲ πρῶτον ἐφ’ ἅρματος θριαμβεῦσαι Ποπλικόλαν. τοῦ  
δὲ rωμύλου τὰς εἰκόνας ὁρᾶν ἔστιν ἐν rώμῃ τὰς τροπαιοφόρους πεζὰς ἁπάσας. 
</p>
         <p>
            <milestone unit="chapter" n="17"/>
            <milestone unit="section" n="1"/>μετὰ δὲ τὴν Καινινητῶν ἅλωσιν ἔτι τῶν ἄλλων 
Σαβίνων ἐν παρασκευαῖς ὄντων, συνέστησαν οἱ Φιδήνην 
καὶ Κρουστουμέριον καὶ Ἀντέμναν οἰκοῦντες ἐπὶ τοὺς 
rωμαίους, καὶ μάχης γενομένης ἡττηθέντες ὁμοίως, τάς 
τε πόλεις rωμύλῳ παρῆκαν ἑλεῖν καὶ τὴν χώραν δάσασθαι καὶ μετοικίσαι σφᾶς αὐτοὺς εἰς rώμην.
ὁ δὲ rωμύλος τὴν μὲν ἄλλην κατένειμε χώραν τοῖς πολίταις, 
ὅσην δ’ εἶχον οἱ τῶν ἡρπασμένων παρθένων πατέρες, 
αὐτοὺς ἔχειν ἐκείνους εἴασεν. 
</p>
         <p>
            <milestone unit="section" n="2"/>ἐπὶ τούτοις βαρέως φέροντες οἱ λοιποὶ Σαβῖνοι Τάτιον ἀποδείξαντες στρατηγὸν ἐπὶ τὴν rώμην ἐστράτευσαν. ἦν δὲ δυσπρόσοδος ἡ πόλις, ἔχουσα πρόβλημα τὸ 
νῦν Καπιτώλιον, ἐν ᾧ φρουρὰ καθειστήκει καὶ Ταρπήιος 
ἡγεμὼν αὐτῆς, οὐχὶ Ταρπηία παρθένος, ὡς ἔνιοι λέγουσιν, εὐήθη τὸν rωμύλον ἀποδεικνύοντες· ἀλλὰ θυγάτηρ 
ἡ Ταρπηία τοῦ ἄρχοντος οὖσα προὔδωκε τοῖς Σαβίνοις, 
ἐπιθυμήσασα τῶν χρυσῶν βραχιονιστήρων οὓς εἶδε περικειμένους, καὶ ᾔτησε μισθὸν τῆς προδοσίας ἃ φοροῖεν 
ἐν ταῖς ἀριστεραῖς χερσί.
<milestone unit="section" n="3"/>συνθεμένου δὲ τοῦ Τατίου,
νύκτωρ ἀνοίξασα πύλην μίαν, ἐδέξατο τοὺς Σαβίνους. 
οὐ μόνος οὖν ὡς ἔοικεν Ἀντίγονος ἔφη προδιδόντας μὲν 
φιλεῖν, προδεδωκότας δὲ μισεῖν, οὐδὲ Καῖσαρ, εἰπὼν ἐπὶ 
τοῦ Θρᾳκὸς rοιμητάλκου, φιλεῖν μὲν προδοσίαν, προδότην δὲ μισεῖν, ἀλλὰ κοινόν τι τοῦτο πάθος ἐστὶ πρὸς 
τοὺς πονηροὺς τοῖς δεομένοις αὐτῶν, ὥσπερ ἰοῦ καὶ 
χολῆς ἐνίων θηρίων δέονται· τὴν γὰρ χρείαν ὅτε λαμβάνουσιν ἀγαπῶντες, ἐχθαίρουσι τὴν κακίαν ὅταν τύχωσι.  
<milestone unit="section" n="4"/>
τοῦτο καὶ πρὸς τὴν Ταρπηίαν τότε παθὼν ὁ Τάτιος, 
ἐκέλευσε μεμνημένους τῶν ὁμολογιῶν τοὺς Σαβίνους μηδενὸς αὐτῇ φθονεῖν ὧν ἐν ταῖς ἀριστεραῖς ἔχουσι, καὶ 
πρῶτος ἅμα τὸν βραχιονιστῆρα τῆς χειρὸς περιελὼν καὶ 
τὸν θυρεὸν ἐπέρριψε. πάντων δὲ τὸ αὐτὸ ποιούντων, 
βαλλομένη τε τῷ χρυσῷ καὶ καταχωσθεῖσα τοῖς θυρεοῖς, 
ὑπὸ πλήθους καὶ βάρους ἀπέθανεν.
<milestone unit="section" n="5"/>ἑάλω δὲ καὶ Ταρπήιος προδοσίας ὑπὸ rωμύλου διωχθείς, ὡς Ἰόβας 
φησὶ Γάλβαν Σουλπίκιον 
ἱστορεῖν. τῶν δ’ ἄλλα περὶ Ταρπηίας λεγόντων ἀπίθανοι 
μέν εἰσιν οἱ Τατίου θυγατέρα τοῦ ἡγεμόνος τῶν Σαβίνων 
οὖσαν αὐτήν, rωμύλῳ δὲ βίᾳ συνοικοῦσαν, ἱστοροῦντες 
ταῦτα ποιῆσαι καὶ παθεῖν ὑπὸ τοῦ πατρός· ὧν καὶ Ἀντίγονός ἐστι. Σιμύλος δ’ ὁ ποιητὴς καὶ 
παντάπασι ληρεῖ, μὴ Σαβίνοις οἰόμενος, ἀλλὰ Κελτοῖς 
τὴν Ταρπηίαν προδοῦναι τὸ Καπιτώλιον, ἐρασθεῖσαν αὐτῶν τοῦ βασιλέως. λέγει δὲ ταῦτα· 
<quote rend="blockquote">h( d' a)gxou= *ta/rpeia parai\ *kapitw/lion ai)=pos 
nai/ousa *(rw/mhs e)/pleto teixole/tis, 
*keltw=n h(\ ste/rcasa gamh/lia le/ktra gene/sqai 
skhptou/xw|, pate/rwn ou)k e)fu/lace do/mous. 
kai\ met' o)li/ga peri\ th=s teleuth=s: th\n d' ou)/t' a)/r' *bo/ioi/ te kai\ e)/qnea muri/a *keltw=n 
xhra/menoi r(ei/qrwn e)nto\s e)/qento *pa/dou, 
o(/pla d' e)piprobalo/ntes a)reimane/wn a)po\ xeirw=n 
kou/rh| e)pi\ stugerh=| ko/smon e)/qento fo/non.</quote>
         </p>
         <p>
            <milestone unit="chapter" n="18"/>
            <milestone unit="section" n="1"/>τῆς μέντοι Ταρπηίας ἐκεῖ ταφείσης, ὁ λόφος ὠνομάζετο Ταρπήιος, ἄχρι οὗ Ταρκυνίου βασιλέως Διὶ τὸν  
τόπον καθιεροῦντος ἅμα τά τε λείψανα μετηνέχθη, καὶ 
τοὔνομα τῆς Ταρπηίας ἐξέλιπε· πλὴν πέτραν ἔτι νῦν ἐν 
τῷ Καπιτωλίῳ Ταρπηίαν καλοῦσιν, ἀφ’ ἧς ἐρρίπτουν 
τοὺς κακούργους. 
</p>
         <p>
            <milestone unit="section" n="2"/>ἐχομένης δὲ τῆς ἄκρας ὑπὸ τῶν Σαβίνων, ὅ τε rωμύλος ὑπ’ ὀργῆς εἰς μάχην αὐτοὺς προὐκαλεῖτο, καὶ ὁ 
Τάτιος ἐθάρρει, καρτερὰν εἰ βιασθεῖεν ἀναχώρησιν ὁρῶν 
αὐτοῖς ὑπάρχουσαν.
ὁ γὰρ μεταξὺ τόπος, ἐν ᾧ συμπίπτειν 
ἔμελλον, ὑπὸ πολλῶν λόφων περιεχόμενος, ἀγῶνα μὲν ὀξὺν 
ἐδόκει καὶ χαλεπὸν ὑπὸ δυσχωρίας ἀμφοτέροις παρέξειν, 
φυγὰς δὲ καὶ διώξεις ἐν στενῷ βραχείας.
<milestone unit="section" n="3"/>ἔτυχε δὲ τοῦ ποταμοῦ λιμνάσαντος οὐ πολλαῖς πρότερον ἡμέραις ἐγκαταλελεῖφθαι τέλμα βαθὺ καὶ τυφλὸν ἐν τόποις ἐπιπέδοις κατὰ 
τὴν νῦν οὖσαν ἀγοράν, ὅθεν οὐκ ἦν ὄψει πρόδηλον οὐδ’ 
εὐφύλακτον, ἄλλως δὲ χαλεπὸν καὶ ὕπουλον. ἐπὶ τοῦτο 
τοῖς Σαβίνοις ἀπειρίᾳ φερομένοις εὐτύχημα γίγνεται. 
<milestone unit="section" n="4"/>Κούρτιος γάρ, ἀνὴρ ἐπιφανὴς δόξῃ καὶ φρονήματι γαῦρος, ἵππον ἔχων πολὺ πρὸ τῶν ἄλλων ἐχώρει·
δεξαμένου 
δὲ τοῦ βαράθρου τὸν ἵππον, ἄχρι μέν τινος ἐπειρᾶτο 
πληγῇ καὶ παρακελεύσει χρώμενος ἐξελαύνειν, ὡς δ’ ἦν 
ἀμήχανον, ἐάσας τὸν ἵππον ἑαυτὸν ἔσῳζεν.
ὁ μὲν οὖν 
τόπος δι’ ἐκεῖνον ἔτι νῦν Κούρτειος λάκκος ὀνομάζεται· 
φυλαξάμενοι δὲ τὸν κίνδυνον οἱ Σαβῖνοι μάχην καρτερὰν 
ἐμαχέσαντο, κρίσιν οὐ λαβοῦσαν, καίτοι πολλῶν πεσόντων, ἐν οἷς ἦν καὶ Ὁστίλιος.
<milestone unit="section" n="5"/>τοῦτον Ἑρσιλίας ἄνδρα 
καὶ πάππον Ὁστιλίου τοῦ μετὰ Νομᾶν βασιλεύσαντος γενέσθαι λέγουσιν.
αὖθις δὲ πολλῶν ἀγώνων ἐν βραχεῖ 
συνισταμένων ὡς εἰκός, ἑνὸς μάλιστα τοῦ τελευταίου 
μνημονεύουσιν, ἐν ᾧ rωμύλου τὴν κεφαλὴν πληγέντος λίθῳ καὶ πεσεῖν ὀλίγον δεήσαντος τοῦ τ’ ἀντέχειν ὑφεμένου, τοῖς Σαβίνοις ἐνέδωκαν οἱ rωμαῖοι καὶ 
φυγῇ πρὸς τὸ Παλάτιον ἐχώρουν, ἐξωθούμενοι τῶν ἐπιπέδων.
<milestone unit="section" n="6"/>ἤδη δὲ ὁ rωμύλος ἐκ τῆς πληγῆς ἀναφέρων, 
ἐβούλετο μὲν εἰς τὰ ὅπλα χωρεῖν τοῖς φεύγουσιν ἐναντίως, 
καὶ μέγα βοῶν ἵστασθαι καὶ μάχεσθαι παρεκάλει. πολλῆς δὲ τῆς φυγῆς αὐτῷ περιχεομένης, καὶ μηδενὸς ἀναστρέφειν τολμῶντος, ἀνατείνας εἰς οὐρανὸν τὰς χεῖρας 
ηὔξατο τῷ Διὶ στῆσαι τὸ στράτευμα καὶ τὰ rωμαίων 
πράγματα πεσόντα μὴ περιιδεῖν, ἀλλ’ ὀρθῶσαι.
<milestone unit="section" n="7"/>γενομένης δὲ τῆς εὐχῆς, αἰδώς τε τοῦ βασιλέως ἔσχε πολλούς, 
καὶ θάρσος ἐκ μεταβολῆς παρέστη τοῖς φεύγουσιν. ἔστησαν οὖν πρῶτον οὗ νῦν ὁ τοῦ Διὸς τοῦ Στάτορος ἵδρυται 
νεώς, ὃν Ἐπιστάσιον ἄν τις ἑρμηνεύσειεν, εἶτα συνασπίσαντες πάλιν ἔωσαν ὀπίσω τοὺς Σαβίνους ἐπὶ τὴν νῦν 
rήγιαν προσαγορευομένην καὶ τὸ τῆς Ἑστίας ἱερόν. 
</p>
         <p>
            <milestone unit="chapter" n="19"/>
            <milestone unit="section" n="1"/>ἐνταῦθα δ’ αὐτοὺς ὥσπερ ἐξ ὑπαρχῆς μάχεσθαι 
παρασκευαζομένους ἐπέσχε δεινὸν ἰδεῖν θέαμα καὶ λόγου 
κρείττων ὄψις.
αἱ γὰρ ἡρπασμέναι θυγατέρες τῶν Σαβίνων ὤφθησαν ἀλλαχόθεν ἄλλαι μετὰ βοῆς καὶ ἀλαλαγμοῦ διὰ τῶν ὅπλων φερόμεναι καὶ τῶν νεκρῶν ὥσπερ 
ἐκ θεοῦ κάτοχοι, πρός τε τοὺς ἄνδρας αὑτῶν καὶ τοὺς 
πατέρας, αἱ μὲν παιδία κομίζουσαι νήπια πρὸς ταῖς ἀγκάλαις, αἱ δὲ τὴν κόμην προϊσχόμεναι λελυμένην, πᾶσαι 
δ’ ἀνακαλούμεναι τοῖς φιλτάτοις ὀνόμασι ποτὲ μὲν τοὺς 
Σαβίνους, ποτὲ δὲ τοὺς rωμαίους.
<milestone unit="section" n="2"/>ἐπεκλάσθησαν οὖν 
ἀμφότεροι, καὶ διέσχον αὐταῖς ἐν μέσῳ καταστῆναι τῆς 
παρατάξεως, καὶ κλαυθμὸς ἅμα διὰ πάντων ἐχώρει, καὶ 
πολὺς οἶκτος ἦν πρός τε τὴν ὄψιν καὶ τοὺς λόγους ἔτι 
μᾶλλον, εἰς ἱκεσίαν καὶ δέησιν ἐκ δικαιολογίας καὶ παρρησίας τελευτῶντας.
<milestone unit="section" n="3"/>&amp;quot; τί γάρ &lpar; ἔφασαν&rpar; ὑμᾶς δεινὸν ἢ 
λυπηρὸν ἐργασάμεναι, τὰ μὲν ἤδη πεπόνθαμεν, τὰ δὲ 
πάσχομεν τῶν σχετλίων κακῶν; ἡρπάσθημεν ὑπὸ τῶν 
νῦν ἐχόντων βίᾳ καὶ παρανόμως, ἁρπασθεῖσαι δ’ ἠμελήθημεν ὑπ’ ἀδελφῶν καὶ πατέρων καὶ οἰκείων χρόνον τοσοῦτον, ὅσος ἡμᾶς πρὸς τὰ ἔχθιστα κεράσας ταῖς μεγίσταις ἀνάγκαις πεποίηκε νῦν ὑπὲρ τῶν βιασαμένων καὶ 
παρανομησάντων δεδιέναι μαχομένων καὶ κλαίειν θνῃσκόντων.
<milestone unit="section" n="4"/>οὐ γὰρ ἤλθετε τιμωρήσοντες ἡμῖν παρθένοις 
οὔσαις ἐπὶ τοὺς ἀδικοῦντας, ἀλλὰ νῦν ἀνδρῶν ἀποσπᾶτε 
γαμετὰς καὶ τέκνων μητέρας, οἰκτροτέραν βοήθειαν ἐκείνης τῆς ἀμελείας καὶ προδοσίας βοηθοῦντες ἡμῖν ταῖς 
ἀθλίαις.
τοιαῦτα μὲν ἠγαπήθημεν ὑπὸ τούτων, τοιαῦτα 
δ’ ὑφ’ ὑμῶν ἐλεούμεθα. καὶ γὰρ εἰ δι’ ἄλλην αἰτίαν 
ἐμάχεσθε, παύσασθαι δι’ ἡμᾶς πενθεροὺς γεγονότας καὶ 
πάππους καὶ οἰκείους ὄντας ἐχρῆν.
<milestone unit="section" n="5"/>εἰ δ’ ὑπὲρ ἡμῶν ὁ 
πόλεμός ἐστι, κομίσασθε ἡμᾶς μετὰ γαμβρῶν καὶ τέκνων, καὶ ἀπόδοτε ἡμῖν πατέρας καὶ οἰκείους, μηδ’ ἀφέλησθε παῖδας καὶ ἄνδρας. ἱκετεύομεν ὑμᾶς μὴ πάλιν 
αἰχμάλωτοι γενέσθαι.&amp;quot;
</p>
         <p>
τοιαῦτα πολλὰ τῆς Ἑρσιλίας προαγορευούσης καὶ τῶν ἄλλων δεομένων, ἐσπείσθησαν ἀνοχαί, καὶ συνῆλθον εἰς λόγους οἱ ἡγεμόνες.
<milestone unit="section" n="6"/>αἱ δὲ γυναῖκες 
ἐν τούτῳ τοῖς πατράσι καὶ τοῖς ἀδελφοῖς τοὺς ἄνδρας προσῆγον καὶ τά τέκνα,<note resp="ed" place="unspecified" anchored="yes">
               <foreign lang="greek">τά τέκνα</foreign> Cora&euml;s and Bekker, after Reiske: <foreign lang="greek">τέκνα</foreign>.</note> προσέφερόν τε τροφὴν καὶ ποτὸν τοῖς 
δεομένοις, καὶ τοὺς τετρωμένους ἐθεράπευον οἴκαδε κομίζουσαι, καὶ παρεῖχον ὁρᾶν ἀρχούσας μὲν αὑτὰς τοῦ οἴκου, 
προσέχοντας δὲ τοὺς ἄνδρας αὐταῖς καὶ μετ’ εὐνοίας τιμὴν 
ἅπασαν νέμοντας.
<milestone unit="section" n="7"/>ἐκ τούτου συντίθενται, τῶν μὲν γυναικῶν τὰς βουλομένας συνοικεῖν τοῖς ἔχουσιν, ὥσπερ 
εἴρηται παντὸς ἔργου καὶ πάσης λατρείας πλὴν ταλασίας 
ἀφειμένας, οἰκεῖν δὲ κοινῇ τὴν πόλιν rωμαίους καὶ Σαβίνους, καὶ καλεῖσθαι μὲν rώμην ἐπὶ rωμύλῳ τὴν 
πόλιν, Κυρίτας δὲ rωμαίους ἅπαντας ἐπὶ τῇ Τατίου 
πατρίδι, βασιλεύειν δὲ κοινῇ καὶ στρατηγεῖν ἀμφοτέρους.
ὅπου δὲ ταῦτα συνέθεντο, μέχρι νῦν Κομίτιον καλεῖται· κομῖρε γὰρ rωμαῖοι τὸ συνελθεῖν καλοῦσι. 
</p>
         <p>
            <milestone unit="chapter" n="20"/>
            <milestone unit="section" n="1"/>Διπλασιασθείσης δὲ τῆς πόλεως, ἑκατὸν μὲν ἐκ 
Σαβίνων πατρίκιοι προσκατελέχθησαν, αἱ δὲ λεγεῶνες 
ἐγένοντο πεζῶν μὲν ἑξακισχιλίων, ἱππέων δ’ ἑξακοσίων. 
φυλὰς δὲ τρεῖς καταστήσαντες, ὠνόμασαν τοὺς μὲν ἀπὸ 
rωμύλου rαμνήνσης, τοὺς δ’ ἀπὸ Τατίου Τατιήνσης, 
τρίτους δὲ Λουκερήνσης διὰ τὸ ἄλσος εἰς ὃ πολλοὶ καταφυγόντες ἀσυλίας δεδομένης τοῦ πολιτεύματος μετέσχον·
<milestone unit="section" n="2"/>τὰ δ’ ἄλση λούκους ὀνομάζουσιν. ὅτι δ’ ἦσαν αἱ φυλαὶ 
τοσαῦται, τοὔνομα μαρτυρεῖ· τρίβους γὰρ ἔτι νῦν τὰς 
φυλὰς καλοῦσι καὶ τριβούνους τοὺς φυλάρχους.
ἑκάστη 
δὲ φυλὴ δέκα φρατρίας εἶχεν, ἃς ἔνιοι λέγουσιν ἐπωνύμους ἐκείνων εἶναι τῶν γυναικῶν. τοῦτο δὲ δοκεῖ ψεῦδος 
εἶναι· πολλαὶ γὰρ ἔχουσιν ἀπὸ χωρίων τὰς προσηγορίας. 
<milestone unit="section" n="3"/>ἄλλα μέντοι πολλὰ ταῖς γυναιξὶν εἰς τιμὴν ἀπέδωκαν, 
ὧν καὶ ταῦτ’ ἐστιν·
ἐξίστασθαι μὲν ὁδοῦ βαδιζούσαις, 
αἰσχρὸν δὲ μηδένα μηδὲν εἰπεῖν παρούσης γυναικός, 
μηδ’ ὀφθῆναι γυμνόν, ἢ δίκην φεύγειν παρὰ τοῖς ἐπὶ 
τῶν φονικῶν καθεστῶσι, φορεῖν δὲ καὶ τοὺς παῖδας αὐτῶν τὴν καλουμένην βοῦλλαν ἀπὸ τοῦ σχήματος, ὅμοιον 
πομφόλυγι περιδέραιόν τι, καὶ περιπόρφυρον. 
<milestone unit="section" n="4"/>ἐβουλεύοντο δ’ οἱ βασιλεῖς οὐκ εὐθὺς ἐν κοινῷ μετ’ ἀλλήλων, ἀλλ’ ἑκάτερος πρότερον ἰδίᾳ μετὰ τῶν ἑκατόν, 
εἶθ’ οὕτως εἰς ταὐτὸν ἅπαντας συνῆγον. ᾤκει δὲ Τάτιος 
μὲν ὅπου νῦν ὁ τῆς Μονήτης ναός ἐστι, rωμύλος δὲ  
παρὰ τοὺς λεγομένους βαθμοὺς καλῆς ἀκτῆς.<note resp="ed" place="unspecified" anchored="yes">
               <foreign lang="greek">καλῆς ἀκτῆς</foreign> a corruption of <foreign lang="greek">Κάκου</foreign>? Cf. Diodorus, iv. 21, 2.</note> οὗτοι 
δ’ εἰσὶ περὶ τὴν εἰς τὸν ἱππόδρομον τὸν μέγαν ἐκ Παλατίου κατάβασιν.
<milestone unit="section" n="5"/>ἐνταῦθα δὲ καὶ τὴν κράνειαν ἔφασαν τὴν 
ἱερὰν γεγονέναι, μυθολογοῦντες ὅτι πειρώμενος ὁ rωμύλος αὑτοῦ λόγχην ἀκοντίσειεν ἀπὸ τοῦ Ἀουεντίνου, τὸ 
ξυστὸν ἔχουσαν κρανείας· καταδύσης δὲ τῆς αἰχμῆς εἰς 
βάθος, ἀνασπάσαι μὲν οὐδεὶς πειρωμένων πολλῶν ἴσχυσε, 
τὸ δὲ ξύλον ἔστεξεν ἡ γῆ ζώφυτος οὖσα, καὶ βλαστοὺς 
ἀνῆκε καὶ στέλεχος εὐμέγεθες κρανείας ἔθρεψε.
τοῦτο 
δ’ οἱ μετὰ rωμύλον ὡς ἕν τι τῶν ἁγιωτάτων ἱερῶν 
φυλάττοντες καὶ σεβόμενοι περιετείχισαν.
<milestone unit="section" n="6"/>ὅτῳ δὲ προσιόντι δόξειε μὴ θαλερὸν εἶναι μηδὲ χλωρόν, ἀλλ’ οἷον 
ἀτροφεῖν καὶ φθίνειν, ὁ μὲν εὐθὺς ἔφραζε κραυγῇ τοῖς 
προστυγχάνουσιν, οἱ δ’ ὥσπερ ἐμπρησμῷ βοηθοῦντες 
ἐβόων ὕδωρ, ὕδωρ,<note resp="ed" place="unspecified" anchored="yes">
               <foreign lang="greek">ὕδωρ, ὕδωρ</foreign> with two Bodleian MSS. (B<hi rend="superscript">ab</hi>): <foreign lang="greek">ὕδωρ</foreign>.</note> καὶ συνέτρεχον πανταχόθεν ἀγγεῖα πλήρη 
κομίζοντες ἐπὶ τὸν τόπον. Γαί̈ου δὲ Καίσαρος ὥς φασι 
τὰς ἀναβάσεις ἐπισκευάζοντος, καὶ τῶν τεχνιτῶν περιορυττόντων τὰ πλησίον, ἔλαθον αἱ ῥίζαι κακωθεῖσαι 
παντάπασι, καὶ τὸ φυτὸν ἐμαράνθη. 
</p>
         <p>
            <milestone unit="chapter" n="21"/>
            <milestone unit="section" n="1"/>μῆνας μὲν οὖν οἱ Σαβῖνοι τοὺς rωμαίων ἐδέξαντο, καὶ περὶ αὐτῶν ὅσα καλῶς εἶχεν, ἐν τῷ Νομᾶ βίῳ 
γέγραπται· θυρεοῖς δὲ τοῖς ἐκείνων ὁ rωμύλος 
ἐχρήσατο, καὶ μετέβαλε τὸν ὁπλισμὸν ἑαυτοῦ τε καὶ τῶν 
rωμαίων, Ἀργολικὰς πρότερον ἀσπίδας φορούντων. ἑορτῶν δὲ καὶ θυσιῶν ἀλλήλοις μετεῖχον, ἃς μὲν ἦγε τὰ 
γένη πρότερον οὐκ ἀνελόντες, ἑτέρας δὲ θέμενοι καινάς, 
ὧν ἥ τε τῶν Ματρωναλίων ἐστί, δοθεῖσα ταῖς γυναιξὶν 
ἐπὶ τῇ τοῦ πολέμου καταλύσει, καὶ ἡ τῶν Καρμενταλίων. 
<milestone unit="section" n="2"/>τὴν δὲ Καρμένταν οἴονταί τινες Μοῖραν εἶναι κυρίαν 
ἀνθρώπων γενέσεως·
διὸ καὶ τιμῶσιν αὐτὴν αἱ μητέρες·  
οἱ δὲ τὴν [τοῦ] Εὐάνδρου τοῦ Ἀρκάδος γυναῖκα, μαντικήν τινα καὶ φοιβαστικὴν ἐμμέτρων χρησμῶν γενομένην, Καρμένταν ἐπονομασθῆναι &lpar; τὰ γὰρ ἔπη κάρμενα 
καλοῦσι&rpar;· Νικοστράτη<note resp="ed" place="unspecified" anchored="yes">
               <foreign lang="greek">Νικοστράτη</foreign> Cora&euml;s and Bekker with the MSS.: <foreign lang="greek">Νικοστράτῃ</foreign> after Stephanus.</note> δ’ ἦν ὄνομα κύριον αὐτῇ. καὶ 
τοῦτο μὲν ὁμολογεῖται·
τὴν δὲ Καρμένταν ἔνιοι πιθανώτερον ἀφερμηνεύουσιν οἷον ἐστερημένην νοῦ διὰ τὰς 
ἐν τοῖς ἐνθουσιασμοῖς παραφροσύνας. τὸ μὲν γὰρ στέρεσθαι καρῆρε, μέντεμ δὲ τὸν νοῦν ὀνομάζουσι.
<milestone unit="section" n="3"/>περὶ δὲ 
τῶν Παριλίων προείρηται. τὰ δὲ Λουπερκάλια τῷ μὲν χρόνῳ δόξειεν ἂν εἶναι 
καθάρσια·
δρᾶται γὰρ ἐν ἡμέραις ἀποφράσι τοῦ Φεβρουαρίου μηνός, ὃν καθάρσιον ἄν τις ἑρμηνεύσειε, καὶ 
τὴν ἡμέραν ἐκείνην τὸ παλαιὸν ἐκάλουν Φεβράτην. τοὔνομα δὲ τῆς ἑορτῆς ἑλληνιστὶ σημαίνει Λύκαια, καὶ δοκεῖ 
διὰ τοῦτο παμπάλαιος ἀπ’ Ἀρκάδων εἶναι τῶν περὶ 
Εὔανδρον.
<milestone unit="section" n="4"/>ἀλλὰ τοῦτο μὲν κοινόν ἐστι· δύναται γὰρ ἀπὸ 
τῆς λυκαίνης γεγονέναι τοὔνομα. καὶ γὰρ ἀρχομένους 
τῆς περιδρομῆς τοὺς Λουπέρκους ὁρῶμεν ἐντεῦθεν, ὅπου 
τὸν rωμύλον ἐκτεθῆναι λέγουσι.
τὰ δὲ δρώμενα τὴν 
αἰτίαν ποιεῖ δυστόπαστον· σφάττουσι γὰρ αἶγας, εἶτα 
μειρακίων δυοῖν ἀπὸ γένους προσαχθέντων αὐτοῖς, οἱ 
μὲν ᾑμαγμένῃ μαχαίρᾳ τοῦ μετώπου θιγγάνουσιν, ἕτεροι 
δ’ ἀπομάττουσιν εὐθύς, ἔριον βεβρεγμένον γάλακτι προσφέροντες·
<milestone unit="section" n="5"/>γελᾶν δὲ δεῖ τὰ μειράκια μετὰ τὴν ἀπόμαξιν. 
ἐκ δὲ τούτου τὰ δέρματα τῶν αἰγῶν κατατεμόντες, διαθέουσιν ἐν περιζώσμασι γυμνοί, τοῖς σκύτεσι τὸν ἐμποδὼν παίοντες. αἱ δ’ ἐν ἡλικίᾳ γυναῖκες οὐ φεύγουσι τὸ 
παίεσθαι, νομίζουσαι πρὸς εὐτοκίαν καὶ κύησιν συνεργεῖν. ἴδιον δὲ τῆς ἑορτῆς τὸ καὶ κύνα θύειν τοὺς Λουπέρκους.
</p>
         <p>
            <milestone unit="section" n="6"/>βούτας δέ τις, αἰτίας μυθώδεις ἐν ἐλεγείοις  
περὶ τῶν rωμαϊκῶν ἀναγράφων, φησὶ τοῦ Ἀμουλίου 
τοὺς περὶ τὸν rωμύλον κρατήσαντας ἐλθεῖν δρόμῳ μετὰ 
χαρᾶς ἐπὶ τὸν τόπον, ἐν ᾧ νηπίοις οὖσιν αὐτοῖς ἡ λύκαινα 
θηλὴν ὑπέσχε, καὶ μίμημα τοῦ τότε δρόμου τὴν ἑορτὴν 
ἄγεσθαι, καὶ τρέχειν τοὺς ἀπὸ γένους τοὺς 
<quote rend="blockquote">e)mpodi/ous tu/ptontas, o(/pws to/te fa/sgan' e)/xontes 
e)c *)/albhs e)/qeon *(rwmu/los h)de\ *(re/mos. 
</quote>
καὶ τὸ μὲν ξίφος ᾑμαγμένον προσφέρεσθαι τῷ μετώπῳ 
τοῦ τότε φόνου καὶ κινδύνου σύμβολον, τὴν δὲ διὰ τοῦ 
γάλακτος ἀποκάθαρσιν ὑπόμνημα τῆς τροφῆς αὐτῶν εἶναι.
<milestone unit="section" n="7"/>Γάιος δὲ Ἀκίλιος ἱστορεῖ πρὸ τῆς κτίσεως τὰ θρέμματα τῶν περὶ τὸν rωμύλον ἀφανῆ γενέσθαι· τοὺς δὲ τῷ Φαύνῳ προσευξαμένους ἐκδραμεῖν γυμνοὺς ἐπὶ τὴν ζήτησιν, ὅπως ὑπὸ τοῦ ἱδρῶτος μὴ ἐνοχλοῖντο· καὶ διὰ τοῦτο γυμνοὺς περιτρέχειν τοὺς Λουπέρκους.
τὸν δὲ κύνα φαίη τις ἄν, εἰ μὲν ἡ θυσία καθαρμός ἐστι, θύεσθαι καθαρσίῳ χρωμένων αὐτῷ·
<milestone unit="section" n="8"/>καὶ γὰρ 
Ἕλληνες ἔν τε τοῖς καθαρσίοις σκύλακας ἐκφέρουσι καὶ 
πολλαχοῦ χρῶνται τοῖς λεγομένοις περισκυλακισμοῖς· εἰ 
δὲ τῇ λυκαίνῃ χαριστήρια ταῦτα καὶ τροφεῖα καὶ σωτήρια rωμύλου τελοῦσιν, οὐκ ἀτόπως ὁ κύων σφάττεται· λύκοις γάρ ἐστι πολέμιος· εἰ μὴ νὴ Δία κολάζεται 
τὸ ζῷον ὡς παρενοχλοῦν τοὺς Λουπέρκους ὅταν περιθέωσι. 
</p>
         <p>
            <milestone unit="chapter" n="22"/>
            <milestone unit="section" n="1"/>λέγεται δὲ καὶ τὴν περὶ τὸ πῦρ ἁγιστείαν rωμύλον καταστῆσαι πρῶτον, ἀποδείξαντα παρθένους ἱερὰς 
Ἑστιάδας προσαγορευομένας. οἱ δὲ τοῦτο μὲν εἰς Νομᾶν 
ἀναφέρουσι, τὰ δ’ ἄλλα τὸν rωμύλον θεοσεβῆ διαφερόντως, ἔτι δὲ μαντικὸν ἱστοροῦσι γενέσθαι, καὶ φορεῖν  
ἐπὶ μαντικῇ τὸ καλούμενον λίτυον· ἔστι δὲ καμπύλη 
ῥάβδος, ᾗ τὰ πλινθία καθεζομένους ἐπ’ οἰωνῶν διαγράφειν.
<milestone unit="section" n="2"/>τοῦτο δ’ ἐν Παλατίῳ φυλαττόμενον ἀφανισθῆναι, 
περὶ τὰ Κελτικὰ τῆς πόλεως ἁλούσης· εἶτα μέντοι τῶν 
βαρβάρων ἐκπεσόντων εὑρεθῆναι κατὰ τέφρας βαθείας, 
ἀπαθὲς ὑπὸ τοῦ πυρὸς ἐν πᾶσι τοῖς ἄλλοις ἀπολωλόσι 
καὶ διεφθαρμένοις. 
</p>
         <p>
            <milestone unit="section" n="3"/>ἔθηκε δὲ καὶ νόμους τινάς, ὧν σφοδρὸς μέν ἐστιν ὁ 
γυναικὶ μὴ διδοὺς ἀπολείπειν ἄνδρα, γυναῖκα δὲ διδοὺς 
ἐκβάλλειν<note resp="ed" place="unspecified" anchored="yes">
               <foreign lang="greek">ἐκβάλλειν</foreign> Bekker, after Cora&euml;s: <foreign lang="greek">ἐκβαλεῖν</foreign>.</note> ἐπὶ φαρμακείᾳ τέκνων ἢ κλειδῶν ὑποβολῇ<note resp="ed" place="unspecified" anchored="yes">
               <foreign lang="greek">ἐπὶ φαρμακείᾳ καὶ τέκνων ὑποβολῇ</foreign> with Cobet: <foreign lang="greek">ἐπὶ φαρμακείᾳ τέκνων ἢ κλειδῶν ὑποβολῇ</foreign> (<gloss>for poisoning his children or counterfeiting his keys</gloss>).</note> 
καὶ μοιχευθεῖσαν·
εἰ δ’ ἄλλως τις ἀποπέμψαιτο, τῆς 
οὐσίας αὐτοῦ τὸ μὲν τῆς γυναικὸς εἶναι, τὸ δὲ τῆς 
Δήμητρος ἱερὸν κελεύων· τὸν δ’ ἀποδόμενον γυναῖκα 
θύεσθαι χθονίοις θεοῖς.
<milestone unit="section" n="4"/>ἴδιον δὲ τὸ μηδεμίαν δίκην κατὰ 
πατροκτόνων ὁρίσαντα, πᾶσαν ἀνδροφονίαν πατροκτονίαν 
προσειπεῖν, ὡς τούτου μὲν ὄντος ἐναγοῦς, ἐκείνου δ’ ἀδυνάτου.
καὶ μέχρι χρόνων πολλῶν ἔδοξεν ὀρθῶς ἀπογνῶναι τὴν τοιαύτην ἀδικίαν· οὐδεὶς γὰρ ἔδρασε τοιοῦτον 
οὐδὲν ἐν rώμῃ σχεδὸν ἐτῶν ἑξακοσίων διαγενομένων, 
ἀλλὰ πρῶτος μετὰ τὸν Ἀννιβιακὸν πόλεμον ἱστορεῖται 
Λεύκιος Ὅστιος πατροκτόνος γενέσθαι. ταῦτα μὲν οὖν 
ἱκανὰ περὶ τούτων. 
</p>
         <p>
            <milestone unit="chapter" n="23"/>
            <milestone unit="section" n="1"/>ἔτει δὲ πέμπτῳ τῆς Τατίου βασιλείας οἰκεῖοί τινες αὐτοῦ καὶ συγγενεῖς πρέσβεσιν ἀπὸ Λαυρέντου βαδίζουσιν εἰς rώμην ἐντυχόντες καθ’ ὁδόν, ἐπεχείρουν ἀφαιρεῖσθαι τὰ χρήματα βίᾳ, καὶ μὴ προϊεμένους ἀλλ’ ἀμυνομένους ἀνεῖλον.
ἔργου δὲ δεινοῦ τολμηθέντος, ὁ μὲν 
rωμύλος εὐθὺς δεῖν ᾤετο κολάζεσθαι τοὺς ἀδικήσαντας,  
ὁ δὲ Τάτιος ἐξέκρουε καὶ παρῆγε.
<milestone unit="section" n="2"/>καὶ τοῦτο μόνον αὐτοῖς ὑπῆρξεν αἴτιον ἐμφανοῦς διαφορᾶς· τὰ δ’ ἄλλα κατακοσμοῦντες ἑαυτούς, ὡς ἔνι μάλιστα κοινῶς ἐχρῶντο καὶ 
μεθ’ ὁμονοίας τοῖς πράγμασιν.
οἱ δὲ τῶν ἀνῃρημένων 
οἰκεῖοι πάσης ἐξειργόμενοι δίκης νομίμου διὰ τὸν Τάτιον, ἀποκτιννύουσιν αὐτὸν ἐν Λαβινίῳ θύοντα μετὰ rωμύλου προσπεσόντες, τὸν δὲ rωμύλον ὡς δίκαιον ἄνδρα 
προὔπεμψαν εὐφημοῦντες.
<milestone unit="section" n="3"/>ὁ δὲ τὸ μὲν σῶμα τοῦ Τατίου 
κομίσας ἐντίμως ἔθαψε, καὶ κεῖται περὶ τὸ καλούμενον 
Ἀρμιλούστριον ἐν Ἀουεντίνῳ, τῆς δὲ δίκης τοῦ φόνου 
παντάπασιν ἠμέλησεν.
ἔνιοι δὲ τῶν συγγραφέων ἱστοροῦσι, τὴν μὲν πόλιν τῶν Λαυρεντίων φοβηθεῖσαν ἐκδιδόναι τοὺς αὐτόχειρας Τατίου, τὸν δὲ rωμύλον ἀφεῖναι, 
φήσαντα φόνον φόνῳ λελύσθαι.
<milestone unit="section" n="4"/>τοῦτο δὲ λόγον μέν τινα 
παρέσχε καὶ ὑποψίαν, ὡς ἀσμένῳ γέγονεν αὐτῷ τὸ τοῦ 
συνάρχοντος ἀπαλλαγῆναι, τῶν δὲ πραγμάτων οὐδὲν διετάραξεν, οὐδὲ διεστασίασε τοὺς Σαβίνους, ἀλλ’ οἱ μὲν 
εὐνοίᾳ τῇ πρὸς αὐτόν, οἱ δὲ φόβῳ τῆς δυνάμεως, οἱ δ’ ὡς 
θεῶν χρώμενον εἰς πᾶν εὐνοίᾳν,<note resp="ed" place="unspecified" anchored="yes">
               <foreign lang="greek">χρώμενοι εἰς πᾶσαν εὔνοιαν</foreign> MSS., Cora&euml;s; Bekker corrects to <foreign lang="greek">χ ώμενον εἰς πᾶν εὐμενεῖ</foreign> (<gloss>because heaven favoured him in all his undertakings</gloss>.)</note> θαυμάζοντες διετέλουν. 
</p>
         <p>
            <milestone unit="section" n="5"/>ἐθαύμαζον δὲ πολλοὶ καὶ τῶν ἐκτὸς ἀνθρώπων τὸν 
rωμύλον, οἱ δὲ προγενέστεροι Λατῖνοι πέμψαντες αὐτῷ 
φιλίαν ἐποιήσαντο καὶ συμμαχίαν. Φιδήνας δ’ εἷλεν, ἀστυγείτονα τῆς rώμης πόλιν, ὡς μὲν ἔνιοί φασιν, ἐξαίφνης 
τοὺς ἱππέας πέμψας καὶ κελεύσας ὑποτεμεῖν τῶν πυλῶν 
τοὺς στρόφιγγας, εἶτ’ ἐπιφανεὶς αὐτὸς ἀπροσδοκήτως· 
<milestone unit="section" n="6"/>ἕτεροι δὲ λέγουσι προτέρους ἐκείνους ἐμβαλόντας ἐλάσασθαί τε λείαν καὶ καθυβρίσαι πολλὰ τὴν χώραν καὶ τὸ 
προάστειον, ἐνέδρας δὲ τὸν rωμύλον θέμενον αὐτοῖς καὶ 
διαφθείραντα πολλοὺς λαβεῖν τὴν πόλιν.
οὐ μὴν ἀνεῖλεν  
οὐδὲ κατέσκαψεν, ἀλλὰ rωμαίων ἐποίησεν ἀποικίαν, 
δισχιλίους καὶ πεντακοσίους ἀποστείλας οἰκήτορας εἰδοῖς 
Ἀπριλίαις. 
</p>
         <p>
            <milestone unit="chapter" n="24"/>
            <milestone unit="section" n="1"/>ἐκ τούτου λοιμὸς ἐμπίπτει, θανάτους 
μὲν αἰφνιδίους ἀνθρώποις ἄνευ νόσων ἐπιφέρων, ἁπτόμενος δὲ καὶ καρπῶν ἀφορίαις καὶ θρεμμάτων ἀγονίαις. 
ὕσθη δὲ καὶ σταγόσιν αἵματος ἡ πόλις, ὥστε πολλὴν 
προσγενέσθαι τοῖς ἀναγκαίοις πάθεσι δεισιδαιμονίαν.
ἐπεὶ 
δὲ καὶ τοῖς τὸ Λαύρεντον οἰκοῦσιν ὅμοια συνέβαινεν, ἤδη 
παντάπασιν ἐδόκει τῶν ἐπὶ Τατίῳ συγκεχυμένων δικαίων 
ἐπί τε τοῖς πρέσβεσι φονευθεῖσι μήνιμα δαιμόνιον ἀμφοτέρας ἐλαύνειν τὰς πόλεις.
<milestone unit="section" n="2"/>ἐκδοθέντων δὲ τῶν φονέων 
καὶ κολασθέντων παρ’ ἀμφοτέροις, ἐλώφησεν ἐπιδήλως 
τὰ δεινά, καὶ καθαρμοῖς ὁ rωμύλος ἥγνισε τὰς πόλεις, 
οὓς ἔτι νῦν ἱστοροῦσιν ἐπὶ τῆς Φερεντίνης πύλης συντελεῖσθαι.
</p>
         <p>πρὶν δὲ λῆξαι τὸν λοιμόν, ἐπέθεντο Καμέριοι 
rωμαίοις καὶ κατέδραμον τὴν χώραν, ὡς ἀδυνάτων ἀμύνεσθαι διὰ τὸ πάθος.
<milestone unit="section" n="3"/>εὐθὺς οὖν ὁ rωμύλος ἐστράτευσεν 
ἐπ’ αὐτούς, καὶ μάχῃ κρατήσας ἑξακισχιλίους ἀπέκτεινε, 
καὶ τὴν πόλιν ἑλών, τοὺς μὲν ἡμίσεις τῶν περιγενομένων 
εἰς rώμην ἐξῴκισε, τῶν δ’ ὑπομενόντων διπλασίους ἐκ 
rώμης μετῴκισεν εἰς τὴν Καμερίαν Σεξτιλίαις καλάνδαις. 
τοσοῦτον αὐτῷ περιῆν πολιτῶν ἑκκαίδεκα ἔτη σχεδὸν 
οἰκοῦντι τὴν rώμην. ἐν δὲ τοῖς ἄλλοις λαφύροις καὶ 
χαλκοῦν ἐκόμισε τέθριππον ἐκ Καμερίας· τοῦτο δὲ ἀνέστησεν ἐν τῷ ἱερῷ τοῦ Ἡφαίστου, ποιησάμενος ἑαυτὸν 
ὑπὸ Νίκης στεφανούμενον. 
</p>
         <p>
            <milestone unit="chapter" n="25"/>
            <milestone unit="section" n="1"/>οὕτω δὲ ῥωννυμένοις τοῖς πράγμασιν οἱ μὲν ἀσθενέστεροι τῶν προσοίκων ὑπεδύοντο καὶ τυγχάνοντες 
ἀδείας ἠγάπων, οἱ δὲ δυνατοὶ δεδιότες καὶ φθονοῦντες, 
οὐκ ᾤοντο δεῖν περιορᾶν, ἀλλ’ ἐνίστασθαι τῇ αὐξήσει 
καὶ κολούειν τὸν rωμύλον.
πρῶτοι δὲ Τυρρηνῶν Οὐήϊοι, 
χώραν κεκτημένοι πολλὴν καὶ πόλιν μεγάλην οἰκοῦντες, 
ἀρχὴν ἐποιήσαντο πολέμου Φιδήνην ἀπαιτεῖν ὡς 
προσήκουσαν αὐτοῖς.
<milestone unit="section" n="2"/>τὸ δ’ οὐκ ἄδικον ἦν μόνον, ἀλλὰ 
καὶ γελοῖον, ὅτι κινδυνεύουσι τότε καὶ πολεμουμένοις οὐ 
προσαμύναντες, ἀλλ’ ἐάσαντες ἀπολέσθαι τοὺς ἄνδρας, 
οἰκίας καὶ γῆν ἀπαιτοῖεν ἄλλων ἐχόντων.
καθυβρισθέντες οὖν ὑπὸ τοῦ rωμύλου [ἐν] ταῖς ἀποκρίσεσι, δίχα 
διεῖλον ἑαυτούς, καὶ τῷ μὲν ἐπέκειντο τῷ Φιδηνατῶν 
στρατεύματι, τῷ δὲ πρὸς rωμύλον ἀπήντων. πρὸς μὲν 
οὖν Φιδήναις δισχιλίους rωμαίων κρατήσαντες ἀπέκτειναν, ὑπὸ rωμύλου δὲ νικηθέντες ὑπὲρ ὀκτακισχιλίους 
ἀπέβαλον.
<milestone unit="section" n="3"/>αὖθις δὲ περὶ Φιδήνην ἐμαχέσαντο, καὶ τὸ 
μὲν πλεῖστον ἔργον αὐτοῦ rωμύλου γενέσθαι, τέχνην τε 
μετὰ τόλμης πᾶσαν ἐπιδειξαμένου, ῥώμῃ τε καὶ ποδωκείᾳ πολὺ δόξαντος ἀνθρωπίνης κρείττονι κεχρῆσθαι, 
πάντες ὁμολογοῦσι, τὸ δ’ ὑπ’ ἐνίων λεγόμενον κομιδῇ 
μυθῶδές ἐστι, μᾶλλον δ’ ὅλως ἄπιστον, ὅτι μυρίων καὶ 
τετρακισχιλίων πεσόντων ὑπερημίσεις ἦσαν οὓς αὐτὸς 
ἰδίᾳ χειρὶ rωμύλος ἔκτεινεν, ὅπου καὶ Μεσσήνιοι κόμπῳ 
χρήσασθαι δοκοῦσι περὶ Ἀριστομένους λέγοντες, ὡς τρὶς 
ἑκατομφόνια θύσειεν ἀπὸ Λακεδαιμονίων.
</p>
         <p>
            <milestone unit="section" n="4"/>γενομένης δὲ 
τῆς τροπῆς, ἀφεὶς φεύγειν τοὺς περιόντας ὁ rωμύλος 
ἐπ’ αὐτὴν ἐχώρει τὴν πόλιν· οἱ δ’ οὐκ ἠνέσχοντο μεγάλης συμφορᾶς γενομένης, ἀλλὰ δεηθέντες ὁμολογίαν  
ἐποιήσαντο καὶ φιλίαν εἰς ἔτη ἑκατόν, χώραν τε πολλὴν 
προέμενοι τῆς ἑαυτῶν, ἣν Σεπτεμπάγιον καλοῦσιν, ὅπερ 
ἐστὶν ἑπταμόριον, καὶ τῶν παρὰ τὸν ποταμὸν ἐκστάντες 
ἁλοπηγίων, καὶ πεντήκοντα τῶν ἀρίστων ὁμήρους ἐγχειρίσαντες.
<milestone unit="section" n="5"/>ἐθριάμβευσε δὲ καὶ ἀπὸ τούτων εἰδοῖς Ὀκτωβρίαις, ἄλλους τε πολλοὺς αἰχμαλώτους ἔχων καὶ τὸν 
ἡγεμόνα τῶν Βηίων, ἄνδρα πρεσβύτην, ἀφρόνως δόξαντα 
καὶ παρ’ ἡλικίαν ἀπείρως τοῖς πράγμασι κεχρῆσθαι.
διὸ 
καὶ νῦν ἔτι θύοντες ἐπινίκια, γέροντα μὲν ἄγουσι δι’ ἀγορᾶς εἰς Καπιτώλιον ἐν περιπορφύρῳ, βοῦλλαν αὐτῷ παιδικὴν άψαντες, κηρύττει δ’ ὁ κῆρυξ Σαρδιανοὺς 
ὠνίους. Τυρρηνοὶ γὰρ ἄποικοι Σαρδιανῶν λέγονται, Τυρρηνικὴ δὲ πόλις οἱ Οὐήϊοι. 
</p>
         <p>
            <milestone unit="chapter" n="26"/>
            <milestone unit="section" n="1"/>τοῦτον ἔσχατον πόλεμον ὁ rωμύλος ἐπολέμησεν. 
εἶθ’ ὃ πολλοί, μᾶλλον δὲ πλὴν ὀλίγων πάσχουσι πάντες 
οἱ μεγάλαις καὶ παραλόγοις ἀρθέντες εὐτυχίαις εἰς δύναμιν καὶ ὄγκον, οὐδ’ αὐτὸς διέφυγε παθεῖν, ἀλλ’ ἐκτεθαρρηκὼς τοῖς πράγμασι καὶ βαρυτέρῳ φρονήματι χρώμενος, ἐξίστατο τοῦ δημοτικοῦ, καὶ παρήλλαττεν εἰς μοναρχίαν ἐπαχθῆ καὶ λυποῦσαν ἀπὸ τοῦ σχήματος πρῶτον ᾧ κατεσχημάτιζεν ἑαυτόν.
<milestone unit="section" n="2"/>ἁλουργῆ μὲν γὰρ ἐνεδύετο 
χιτῶνα καὶ τήβεννον ἐφόρει περιπόρφυρον,
ἐν θρόνῳ 
δ’ ἀνακλίτῳ καθήμενος ἐχρημάτιζεν. ἦσαν δὲ περὶ αὐτὸν 
ἀεὶ τῶν νέων οἱ καλούμενοι Κέλερες ἀπὸ τῆς περὶ τὰς 
ὑπουργίας ὀξύτητος.
ἐβάδιζον δὲ πρόσθεν ἕτεροι βακτηρίαις ἀνείργοντες τὸν ὄχλον, ὑπεζωσμένοι δ’ ἱμάντας ὥστε 
συνδεῖν εὐθὺς οὓς προστάξειε.
</p>
         <p>
            <milestone unit="section" n="3"/>τὸ δὲ δῆσαι Λατῖνοι πάλαι 
μὲν λιγᾶρε, νῦν δ’ ἀλλιγᾶρε καλοῦσιν· ὅθεν οἵ τε ῥαβδοῦχοι λικτώρεις αἵ τε ῥάβδοι βάκιλα καλοῦνται διὰ  
τὸ χρῆσθαι τότε βακτηρίαις.
εἰκὸς δὲ λικτώρεις ἐντιθεμένου τοῦ κάππα νῦν ὀνομάζεσθαι, πρότερον [γὰρ] 
λιτώρεις, ἑλληνιστὶ δὲ λειτουργοὺς ὄντας· λήιτον γὰρ 
τὸ δημόσιον ἔτι νῦν Ἕλληνες καὶ λαὸν τὸ πλῆθος ὀνομάζουσιν. 
</p>
         <p>
            <milestone unit="chapter" n="27"/>
            <milestone unit="section" n="1"/>ἐπεὶ δὲ τοῦ πάππου Νομήτορος ἐν Ἄλβῃ τελευτήσαντος, αὐτῷ βασιλεύειν προσῆκον, εἰς μέσον ἔθηκε 
τὴν πολιτείαν δημαγωγῶν, καὶ κατ’ ἐνιαυτὸν ἀπεδείκνυεν 
ἄρχοντα τοῖς Ἀλβανοῖς, ἐδίδαξε δὲ καὶ τοὺς ἐν rώμῃ 
δυνατοὺς ἀβασίλευτον ζητεῖν καὶ αὐτόνομον πολιτείαν, 
ἀρχομένους ἐν μέρει καὶ ἄρχοντας.
οὐδὲ γὰρ οἱ καλούμενοι πατρίκιοι πραγμάτων μετεῖχον, ἀλλ’ ὄνομα καὶ 
σχῆμα περιῆν ἔντιμον αὐτοῖς, ἔθους ἕνεκα μᾶλλον ἢ γνώμης ἀθροιζομένοις εἰς τὸ βουλευτήριον·
<milestone unit="section" n="2"/>εἶτα σιγῇ προστάττοντος ἠκροῶντο, καὶ τῷ πρότεροι τὸ δεδογμένον 
ἐκείνῳ πυθέσθαι τῶν πολλῶν πλέον ἔχοντες ἀπηλλάττοντο.
καὶ τἆλλα μὲν ἦν ἐλάττονα· τῆς δὲ γῆς τὴν δορίκτητον αὐτὸς ἐφ’ ἑαυτοῦ δασάμενος τοῖς στρατιώταις, 
καὶ τοὺς ὁμήρους τοῖς Βηίοις ἀποδούς, οὔτε πεισθέντων 
οὔτε βουλομένων ἐκείνων, ἔδοξε κομιδῇ τὴν γερουσίαν 
προπηλακίζειν.
<milestone unit="section" n="3"/>ὅθεν εἰς ὑποψίαν καὶ διαβολὴν ἐνέπεσε 
παραλόγως ἀφανισθέντος αὐτοῦ μετ’ ὀλίγον χρόνον.
ἠφανίσθη δὲ νώναις Ἰουλίαις ὡς νῦν ὀνομάζουσιν, ὡς δὲ 
τότε, Κυντιλίαις, οὐδὲν εἰπεῖν βέβαιον οὐδ’ ὁμολογούμενον πυθέσθαι περὶ τῆς τελευτῆς ἀπολιπών, ἀλλ’ ἢ τὸν 
χρόνον, ὡς προείρηται. δρᾶται γὰρ ἔτι νῦν ὅμοια τῷ 
τότε πάθει πολλὰ κατὰ τὴν ἡμέραν ἐκείνην.
</p>
         <p>
            <milestone unit="section" n="4"/>οὐ δεῖ δὲ  
θαυμάζειν τὴν ἀσάφειαν, ὅπου Σκηπίωνος Ἀφρικανοῦ 
μετὰ δεῖπνον οἴκοι τελευτήσαντος οὐκ ἔσχε πίστιν οὐδ’ 
ἔλεγχον ὁ τρόπος τῆς τελευτῆς, ἀλλ’ οἱ μὲν αὐτομάτως 
ὄντα φύσει νοσώδη καμεῖν λέγουσιν, οἱ δ’ αὐτὸν ὑφ’ ἑαυτοῦ φαρμάκοις ἀποθανεῖν, οἱ δὲ τοὺς ἐχθροὺς τὴν ἀναπνοὴν ἀπολαβεῖν αὐτοῦ νύκτωρ παρεισπεσόντας.
<milestone unit="section" n="5"/>καίτοι Σκηπίων ἔκειτο νεκρὸς ἐμφανὴς ἰδεῖν πᾶσι, καὶ τὸ σῶμα 
παρεῖχε πᾶσιν ὁρώμενον ὑποψίαν τινὰ τοῦ πάθους καὶ 
κατανόησιν· rωμύλου δ’ ἄφνω μεταλλάξαντος οὔτε μέρος ὤφθη σώματος οὔτε λείψανον ἐσθῆτος. ἀλλ’ οἱ μὲν 
εἴκαζον ἐν τῷ ἱερῷ τοῦ Ἡφαίστου τοὺς βουλευτὰς ἐπαναστάντας αὐτῷ καὶ διαφθείραντας, νείμαντας τὸ σῶμα 
καὶ μέρος ἕκαστον ἐνθέμενον εἰς τὸν κόλπον ἐξενεγκεῖν· 
<milestone unit="section" n="6"/>ἕτεροι δ’ οἴονται μήτ’ ἐν τῷ ἱερῷ τοῦ Ἡφαίστου μήτε 
μόνων τῶν βουλευτῶν παρόντων γενέσθαι τὸν ἀφανισμόν, 
ἀλλὰ τυχεῖν μὲν ἔξω περὶ τὸ καλούμενον αἰγὸς [ἢ ζορκὸς] 
ἕλος ἐκκλησίαν ἄγοντα τὸν rωμύλον, ἄφνω δὲ θαυμαστὰ 
καὶ κρείττονα λόγου περὶ τὸν ἀέρα πάθη γενέσθαι καὶ 
μεταβολὰς ἀπίστους·
τοῦ μὲν γὰρ ἡλίου τὸ φῶς ἐκλιπεῖν, νύκτα δὲ κατασχεῖν οὐ πρᾳεῖαν οὐδ’ ἥσυχον, ἀλλὰ 
βροντάς τε δεινὰς καὶ πνοὰς ἀνέμων ζάλην ἐλαυνόντων 
πανταχόθεν ἔχουσαν·
<milestone unit="section" n="7"/>ἐν δὲ τούτῳ τὸν μὲν πολὺν ὄχλον 
σκεδασθέντα φυγεῖν, τοὺς δὲ δυνατοὺς συστραφῆναι 
μετ’ ἀλλήλων·
ἐπεὶ δ’ ἔληξεν ἡ ταραχὴ καὶ τὸ φῶς 
ἐξέλαμψε, καὶ τῶν πολλῶν εἰς ταὐτὸ πάλιν συνερχομένων ζήτησις ἦν τοῦ βασιλέως καὶ πόθος, οὐκ ἐᾶν τοὺς 
δυνατοὺς ἐξετάζειν οὐδὲ πολυπραγμονεῖν, ἀλλὰ τιμᾶν 
παρακελεύεσθαι πᾶσι καὶ σέβεσθαι rωμύλον, ὡς ἀνηρπασμένον εἰς θεοὺς καὶ θεὸν εὐμενῆ γενησόμενον αὐτοῖς ἐκ χρηστοῦ βασιλέως.
<milestone unit="section" n="8"/>τοὺς μὲν οὖν πολλοὺς ταῦτα 
πειθομένους καὶ χαίροντας ἀπαλλάττεσθαι, μετ’ ἐλπίδων 
ἀγαθῶν προσκυνοῦντας· εἶναι δέ τινας οἳ τὸ πρᾶγμα 
πικρῶς καὶ δυσμενῶς ἐξελέγχοντες ἐτάραττον τοὺς πατρικίους καὶ διέβαλλον, ὡς ἀβέλτερα τὸν δῆμον ἀναπείθοντας, αὐτοὺς δὲ τοῦ βασιλέως αὐτόχειρας ὄντας. 
</p>
         <p>
            <milestone unit="chapter" n="28"/>
            <milestone unit="section" n="1"/>οὕτως οὖν<note resp="ed" place="unspecified" anchored="yes">
               <foreign lang="greek">οὕτως οὖν</foreign> Cora&euml;s, following Stephanus and C, has <foreign lang="greek">οὕτως οὖν ταραττομένων</foreign> (<gloss>while such disorder prevailed</gloss>).</note> ἄνδρα τῶν πατρικίων γένει πρῶτον 
ἤθει τε δοκιμώτατον αὐτῷ τε rωμύλῳ πιστὸν καὶ συνήθη, τῶν ἀπ’ Ἄλβης ἐποίκων, Ἰούλιον Πρόκλον, εἰς 
ἀγορὰν παρελθόντα<note resp="ed" place="unspecified" anchored="yes">
               <foreign lang="greek">προελθόντα</foreign> MSS., Cora&euml;s, Sintenis<hi rend="superscript">1</hi>: <foreign lang="greek">παρελθόντα</foreign>.</note> καὶ τῶν ἁγιωτάτων ἔνορκον ἱερῶν 
ἁψάμενον εἰπεῖν ἐν πᾶσιν, ὡς ὁδὸν αὐτῷ βαδίζοντι rωμύλος ἐξ ἐναντίας προσιὼν φανείη, καλὸς μὲν ὀφθῆναι 
καὶ μέγας ὡς οὔποτε πρόσθεν, ὅπλοις δὲ λαμπροῖς καὶ 
φλέγουσι κεκοσμημένος.
<milestone unit="section" n="2"/>αὐτὸς μὲν οὖν ἐκπλαγεὶς πρὸς 
τὴν ὄψιν &amp;quot; ὦ βασιλεῦ,&amp;quot; φάναι, &amp;quot; τί δὴ παθὼν ἢ διανοηθείς, 
ἡμᾶς μὲν ἐν αἰτίαις &amp;lt; πεποίηκας&amp;gt; ἀδίκοις καὶ πονηραῖς, 
πᾶσαν δὲ τὴν πόλιν ὀρφανὴν ἐν μυρίῳ πένθει προλέλοιπας;&amp;quot; ἐκεῖνον δ’ ἀποκρίνασθαι· &amp;quot; θεοῖς ἔδοξεν ὦ Πρόκλε 
τοσοῦτον ἡμᾶς γενέσθαι μετ’ ἀνθρώπων χρόνον, ἐκεῖθεν ὄντας,<note resp="ed" place="unspecified" anchored="yes">
               <foreign lang="greek">ἐκεῖθεν ὄντας</foreign> MSS., Cora&euml;s, Sintenis<hi rend="superscript">1</hi>, and Bekker; Sintenis<hi rend="superscript">2</hi> transposes to follow <foreign lang="greek">οὐρανόν</foreign>.</note> καὶ πόλιν ἐπ’ ἀρχῇ καὶ δόξῃ μεγίστῃ κτίσαντας, αὖθις οἰκεῖν 
οὐρανόν.
ἀλλὰ χαῖρε καὶ φράζε rωμαίοις, 
ὅτι σωφροσύνην μετ’ ἀνδρείας ἀσκοῦντες ἐπὶ πλεῖστον 
ἀνθρωπίνης ἀφίξονται δυνάμεως. ἐγὼ δ’ ὑμῖν εὐμενὴς 
ἔσομαι δαίμων Κυρῖνος.&amp;quot;
<milestone unit="section" n="3"/>ταῦτα πιστὰ μὲν εἶναι τοῖς 
rωμαίοις ἐδόκει διὰ τὸν τρόπον τοῦ λέγοντος καὶ διὰ 
τὸν ὅρκον· οὐ μὴν ἀλλὰ καὶ δαιμόνιόν τι συνεφάψασθαι 
πάθος ὅμοιον ἐνθουσιασμῷ· μηδένα γὰρ ἀντειπεῖν, ἀλλὰ 
πᾶσαν ὑπόνοιαν καὶ διαβολὴν ἀφέντας εὔχεσθαι Κυρίνῳ 
καὶ θεοκλυτεῖν ἐκεῖνον.
</p>
         <p>
            <milestone unit="section" n="4"/>ἔοικε μὲν οὖν ταῦτα τοῖς ὑφ’ Ἑλλήνων περί τ’ Ἀριστέου τοῦ Προικοννησίου καὶ Κλεομήδους τοῦ Ἀστυπαλαιέως μυθολογουμένοις. Ἀριστέαν μὲν γὰρ ἔν τινι κναφείῳ τελευτῆσαί φασι, καὶ τὸ σῶμα μετιόντων αὐτοῦ τῶν 
φίλων ἀφανὲς οἴχεσθαι· λέγειν δέ τινας εὐθὺς ἐξ ἀποδημίας ἥκοντας ἐντυχεῖν Ἀριστέᾳ τὴν ἐπὶ Κρότωνος πορευομένῳ. Κλεομήδη δὲ ῥώμῃ καὶ μεγέθει σώματος 
ὑπερφυᾶ γενόμενον,
ἔμπληκτόν τε τῷ τρόπῳ καὶ μανικὸν 
ὄντα, πολλὰ δρᾶν βίαια, καὶ τέλος ἔν τινι διδασκαλείῳ 
παίδων τὸν ὑπερείδοντα τὴν ὀροφὴν κίονα πατάξαντα τῇ 
χειρὶ κλάσαι μέσον καὶ τὴν στέγην καταβαλεῖν.
<milestone unit="section" n="5"/>ἀπολομένων δὲ τῶν παίδων διωκόμενον, εἰς κιβωτὸν καταφυγεῖν μεγάλην καὶ τὸ πῶμα κατακλείσαντα συνέχειν 
ἐντός, ὥστ’ ἀποσπάσαι μὴ δύνασθαι πολλοὺς ὁμοῦ βιαζομένους· κατασχίσαντας δὲ τὴν κιβωτόν, οὔτε ζῶντα 
τὸν ἄνθρωπον εὑρεῖν οὔτε νεκρόν. ἐκπλαγέντας οὖν ἀποστεῖλαι θεοπρόπους εἰς Δελφούς, οἷς τὴν Πυθίαν εἰπεῖν 
<quote rend="blockquote">e)/sxatos h(rw/wn *kleomh/dhs *)astupalaieu/s. 
</quote>
            <milestone unit="section" n="6"/>
λέγεται δὲ καὶ τὸν Ἀλκμήνης ἐκκομιζομένης νεκρὸν ἄδηλον γενέσθαι, λίθον δὲ φανῆναι κείμενον ἐπὶ τῆς κλίνης, 
καὶ ὅλως πολλὰ τοιαῦτα μυθολογοῦσι, παρὰ τὸ εἰκὸς 
ἐκθειάζοντες τὰ θνητὰ τῆς φύσεως ἅμα τοῖς θείοις.
</p>
         <p>
ἀπογνῶναι μὲν οὖν παντάπασι τὴν θειότητα τῆς ἀρετῆς 
ἀνόσιον καὶ ἀγεννές, οὐρανῷ δὲ μειγνύειν γῆν ἀβέλτερον. 
φατέον οὖν, ἐχομένοις τῆς ἀσφαλείας, κατὰ Πίνδαρον, ὡς 
<quote rend="blockquote">
sw=ma me\n pa/ntwn e(/petai qana/tw| perisqenei=, 
zw|o\n d' e)/ti lei/petai ai)w=nos ei)/dwlon: 
to\ ga/r e)sti mo/non e)k qew=n.</quote>  
            <milestone unit="section" n="7"/>ἥκει γὰρ ἐκεῖθεν, ἐκεῖ δ’ ἄνεισιν, οὐ μετὰ σώματος, ἀλλ’ 
ἐὰν ὅτι μάλιστα σώματος ἀπαλλαγῇ καὶ διακριθῇ καὶ 
γένηται καθαρὸν παντάπασι καὶ ἄσαρκον καὶ ἁγνόν. 
<q direct="unspecified">au(/h ga\r yuxh\ a)ri/sth,<note resp="ed" place="unspecified" anchored="yes">
                  <foreign lang="greek">Αὔη γὰρ ψυχὴ ἀρίστη</foreign> Bekker: <foreign lang="greek">αὕτη γὰρ ψυχὴ ξηρὴ καὶ ἀρίστη</foreign>.</note>
            </q> καθ’ Ἡράκλειτον, ὥσπερ ἀστραπὴ νέφους διαπταμένη τοῦ 
σώματος. ἡ δὲ σώματι πεφυρμένη καὶ περίπλεως σώματος, 
οἷον ἀναθυμίασις ἐμβριθὴς καὶ ὁμιχλώδης, δυσέξαπτός 
ἐστι καὶ δυσανακόμιστος.
<milestone unit="section" n="8"/>οὐδὲν οὖν δεῖ τὰ σώματα τῶν 
ἀγαθῶν συναναπέμπειν παρὰ φύσιν εἰς οὐρανόν, ἀλλὰ τὰς 
ἀρετὰς καὶ τὰς ψυχὰς παντάπασιν οἴεσθαι κατὰ φύσιν καὶ 
δίκην θείαν ἐκ μὲν ἀνθρώπων εἰς ἥρωας, ἐκ δ’ ἡρώων εἰς 
δαίμονας, ἐκ δὲ δαιμόνων, ἂν τέλεον ὥσπερ ἐν τελετῇ 
καθαρθῶσι καὶ ὁσιωθῶσιν, ἅπαν ἀποφυγοῦσαι τὸ θνητὸν 
καὶ παθητικόν, οὐ νόμῳ πόλεως, ἀλλ’ ἀληθείᾳ καὶ κατὰ 
τὸν εἰκότα λόγον εἰς θεοὺς ἀναφέρεσθαι, τὸ κάλλιστον 
καὶ μακαριώτατον τέλος ἀπολαβούσας. 
</p>
         <p>
            <milestone unit="chapter" n="29"/>
            <milestone unit="section" n="1"/>τὴν δὲ γενομένην ἐπωνυμίαν τῷ rωμύλῳ τὸν 
Κυρῖνον οἱ μὲν Ἐνυάλιον προσαγορεύουσιν, οἱ δὲ πολίτην,<note resp="ed" place="unspecified" anchored="yes">
               <foreign lang="greek">οἱ δὲ πολίτην, ὅτι</foreign> Cora&euml;s and Bekker, with two Bodleian MSS. (B<hi rend="superscript">ab</hi>): <foreign lang="greek">οἱ δὲ ὅτι</foreign>.</note> ὅτι καὶ 
τοὺς πολίτας Κυρίτας ὠνόμαζον, οἱ δὲ τὴν αἰχμὴν ἢ τὸ 
δόρυ τοὺς παλαιοὺς κύριν ὀνομάζειν, καὶ Κυρίτιδος 
Ἥρας ἄγαλμα καλεῖν ἐπ’ αἰχμῆς ἱδρυμένον, ἐν δὲ τῇ 
rηγίᾳ δόρυ καθιδρυμένον Ἄρεα προσαγορεύειν καὶ δόρατι τοὺς ἐν πολέμοις ἀριστεύοντας γεραίρειν· ὡς οὖν 
ἀρήιόν τινα τὸν rωμύλον ἢ αἰχμητὴν θεὸν ὀνομασθῆναι 
Κυρῖνον.
<milestone unit="section" n="2"/>ἱερὸν μὲν οὖν αὐτοῦ κατεσκευασμένον ἐστὶν ἐν 
τῷ λόφῳ τῷ Κυρίνᾳ προσαγορευομένῳ δι’ ἐκεῖνον· ᾗ 
δ’ ἡμέρᾳ μετήλλαξεν, ὄχλου φυγὴ καλεῖται καὶ νῶναι 
Καπρατῖναι διὰ τὸ θύειν εἰς τὸ τῆς αἰγὸς ἕλος ἐκ πόλεως κατιόντας·
τὴν γὰρ αἶγα κάπραν ὀνομάζουσιν. ἐξιόντες δὲ πρὸς τὴν θυσίαν πολλὰ τῶν ἐπιχωρίων ὀνομάτων φθέγγονται μετὰ βοῆς, οἷον Μάρκου, Λουκίου, 
Γαί̈ου, μιμούμενοι τὴν τότε τροπὴν καὶ ἀνάκλησιν ἀλλήλων μετὰ δέους καὶ ταραχῆς.
</p>
         <p>
            <milestone unit="section" n="3"/>ἔνιοι μέντοι τὸ μίμημα 
τοῦτό φασι μὴ φυγῆς,
ἀλλ’ ἐπείξεως εἶναι καὶ σπουδῆς, 
εἰς αἰτίαν τοιαύτην ἀναφέροντες τὸν λόγον. ἐπεὶ Κελτοὶ 
τὴν rώμην καταλαβόντες ἐξεκρούσθησαν ὑπὸ Καμίλλου, 
καὶ δι’ ἀσθένειαν ἡ πόλις οὐκέτι ῥᾳδίως ἑαυτὴν ἀνελάμβανεν, ἐστράτευσαν ἐπ’ αὐτὴν πολλοὶ τῶν Λατίνων, ἄρχοντα Λίβιον Ποστούμιον ἔχοντες.
οὗτος δὲ καθίσας τὸν 
στρατὸν οὐ πρόσω τῆς rώμης ἔπεμπε κήρυκα, βούλεσθαι λέγων τοὺς Λατίνους ἐκλιποῦσαν ἤδη τὴν παλαιὰν 
οἰκειότητα καὶ συγγένειαν ἐκζωπυρῆσαι, καιναῖς αὖθις 
ἀνακραθέντων ἐπιγαμίαις τῶν γενῶν.
<milestone unit="section" n="4"/>ἂν οὖν πέμψωσι 
παρθένους τε συχνὰς καὶ γυναικῶν τὰς ἀνάνδρους,
εἰρήνην ἔσεσθαι καὶ φιλίαν αὐτοῖς, ὡς ὑπῆρξε πρὸς Σαβίνους 
πρότερον ἐκ τῶν ὁμοίων. ταῦτ’ ἀκούσαντες οἱ rωμαῖοι 
τόν τε πόλεμον ἐφοβοῦντο, καὶ τὴν παράδοσιν τῶν 
γυναικῶν οὐδὲν αἰχμαλωσίας ἐπιεικέστερον ἔχειν ἐνόμιζον.
ἀποροῦσι δ’ αὐτοῖς θεράπαινα Φιλωτίς, ὡς δ’ ἔνιοι 
λέγουσι Τουτόλα καλουμένη, συνεβούλευσε μηδέτερα 
ποιεῖν, ἀλλὰ χρησαμένους δόλῳ διαφυγεῖν ἅμα τὸν πόλεμον καὶ τὴν ἐξομήρευσιν.
<milestone unit="section" n="5"/>ἦν δ’ ὁ δόλος, αὐτήν τε τὴν 
Φιλωτίδα καὶ σὺν αὐτῇ θεραπαινίδας εὐπρεπεῖς κοσμήσαντας ὡς ἐλευθέρας ἀποστεῖλαι πρὸς τοὺς πολεμίους· 
εἶτα νύκτωρ τὴν Φιλωτίδα πυρσὸν ἆραι, τοὺς δὲ rωμαίους ἐπελθεῖν μετὰ τῶν ὅπλων καὶ χρήσασθαι κοιμωμένοις τοῖς πολεμίοις.
ταῦτα δ’ ἐδρᾶτο πεισθέντων τῶν 
Λατίνων, καὶ τὸν πυρσὸν ἀνέσχεν ἡ Φιλωτὶς ἔκ τινος  
ἐρινεοῦ, περισχοῦσα προκαλύμμασι καὶ παραπετάσμασιν 
ὄπισθεν, ὥστε τοῖς πολεμίοις ἀόρατον εἶναι τὸ φῶς, 
τοῖς δὲ rωμαίοις κατάδηλον.
<milestone unit="section" n="6"/>ὡς οὖν ἐπεῖδον, εὐθὺς 
ἐξῄεσαν ἐπειγόμενοι καὶ διὰ τὴν ἔπειξιν ἀλλήλους περὶ 
τὰς πύλας ἀνακαλοῦντες πολλάκις.
ἐμπεσόντες δὲ τοῖς 
πολεμίοις ἀπροσδοκήτως καὶ κρατήσαντες, ἐπινίκιον 
ἄγουσι τὴν ἑορτήν. καὶ Καπρατῖναι μὲν αἱ νῶναι καλοῦνται διὰ τὸν ἐρινεόν, καπρίφικον ὑπὸ rωμαίων ὀνομαζόμενον. ἑστιῶσι δὲ τὰς γυναῖκας ἔξω συκῆς κλάδοις σκιαζομένας·
αἱ δὲ θεραπαινίδες ἀγείρουσι περιιοῦσαι καὶ παίζουσιν, εἶτα πληγαῖς καὶ βολαῖς λίθων 
χρῶνται πρὸς ἀλλήλας, ὡς καὶ τότε τοῖς rωμαίοις παραγενόμεναι καὶ συναγωνισάμεναι μαχομένοις.
</p>
         <p>
            <milestone unit="section" n="7"/>ταῦτ’ οὐν<note resp="ed" place="unspecified" anchored="yes">
               <foreign lang="greek">οὖν</foreign> with Cobet: <foreign lang="greek">οὐ</foreign> (<gloss>by few</gloss>).</note> πολλοὶ προσίενται τῶν συγγραφέων, ἀλλὰ καὶ τὸ μεθ’ ἡμέραν χρῆσθαι τῇ ἀνακλήσει τῶν ὀνομάτων καὶ τὸ πρὸς 
τὸ ἕλος τὸ τῆς αἰγὸς ὡς ἐπὶ θυσίαν<note resp="ed" place="unspecified" anchored="yes">
               <foreign lang="greek">θυσίαν</foreign> with Cora&euml;s (as in xxix. 2): <foreign lang="greek">θάλατταν</foreign> (<gloss>sea</gloss>).</note> βαδίζοντας ἔοικε τῷ 
προτέρῳ λόγῳ προστίθεσθαι μᾶλλον, εἰ μὴ νὴ Δία τῆς 
αὐτῆς ἡμέρας ἐν χρόνοις ἑτέροις ἀμφότερα τὰ πάθη συνέτυχε γενέσθαι. 
λέγεται δὲ rωμύλος τέσσαρα μὲν ἔτη καὶ πεντήκοντα 
γεγονώς, ὄγδοον δὲ βασιλεύων ἐκεῖνο καὶ τριακοστόν, ἐξ 
ἀνθρώπων ἀφανισθῆναι.  
</p>
      </body>
   </text>
</TEI.2>
