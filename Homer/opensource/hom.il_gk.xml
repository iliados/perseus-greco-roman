<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>

<teiHeader type="text" status="new">

<fileDesc>

<titleStmt>
<title>Iliad (Greek). Machine readable text</title>
<author>Homer</author>
&responsibility;
&fund.AnnCPB;
</titleStmt>

<extent>about 500Kb</extent>

&Perseus.publish;
<notesStmt><note anchored="yes">Basic SGML tagging by Lauren Burka and Chiara Thayer.</note></notesStmt>

<sourceDesc>
<biblStruct>
	<monogr>
		<author>Homer</author><title>Homeri Opera in five volumes.</title>
	
		<imprint><publisher>Oxford, Oxford University Press</publisher><date>1920</date></imprint>
	    <!-- Monro, Oxford, 1896 edition may be possible source text but unsure if this is the exact source -->
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state delim="." unit="book"/>
<state unit="card"/>
</refsDecl>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>10/90</date><respStmt><name>Nancy Sultan</name><resp>(n/a)</resp></respStmt><item>Put in card breaks.</item>
</change>
<change>
<date>8/91</date><respStmt><name>EM</name><resp>(n/a)</resp></respStmt><item>Revise DTDs and recheck texts.</item>
</change>
</revisionDesc>

</teiHeader>
<text><body>
<div type="book" n="1">
<milestone ed="p" n="1" unit="card"/>
<p><l><milestone ed="P" unit="para"/>μῆνιν ἄειδε θεὰ Πηληϊάδεω Ἀχιλῆος</l>
<l>οὐλομένην, ἣ μυρί’ Ἀχαιοῖς ἄλγε’ ἔθηκε,</l>
<l>πολλὰς δ’ ἰφθίμους ψυχὰς Ἄϊδι προί̈αψεν</l>
<l>ἡρώων, αὐτοὺς δὲ ἑλώρια τεῦχε κύνεσσιν</l>
<l n="5">οἰωνοῖσί τε πᾶσι, Διὸς δ’ ἐτελείετο βουλή,</l>
<l>ἐξ οὗ δὴ τὰ πρῶτα διαστήτην ἐρίσαντε</l>
<l>Ἀτρεί̈δης τε ἄναξ ἀνδρῶν καὶ δῖος Ἀχιλλεύς.</l>
</p><p><l><milestone ed="P" unit="Para"/>τίς τ’ ἄρ σφωε θεῶν ἔριδι ξυνέηκε μάχεσθαι;</l>
<l>Λητοῦς καὶ Διὸς υἱός· ὃ γὰρ βασιλῆϊ χολωθεὶς</l>
<l n="10">νοῦσον ἀνὰ στρατὸν ὄρσε κακήν, ὀλέκοντο δὲ λαοί,</l>
<l>οὕνεκα τὸν Χρύσην ἠτίμασεν ἀρητῆρα</l>
<l>Ἀτρεί̈δης· ὃ γὰρ ἦλθε θοὰς ἐπὶ νῆας Ἀχαιῶν</l>
<l>λυσόμενός τε θύγατρα φέρων τ’ ἀπερείσι’ ἄποινα,</l>
<l>στέμματ’ ἔχων ἐν χερσὶν ἑκηβόλου Ἀπόλλωνος</l>
<l n="15">χρυσέῳ ἀνὰ σκήπτρῳ, καὶ λίσσετο πάντας Ἀχαιούς,</l>
<l>Ἀτρεί̈δα δὲ μάλιστα δύω, κοσμήτορε λαῶν·</l>
<l>Ἀτρεί̈δαι τε καὶ ἄλλοι ἐϋκνήμιδες Ἀχαιοί,</l>
<l>ὑμῖν μὲν θεοὶ δοῖεν Ὀλύμπια δώματ’ ἔχοντες</l>
<l>ἐκπέρσαι Πριάμοιο πόλιν, εὖ δ’ οἴκαδ’ ἱκέσθαι·</l>
<l n="20">παῖδα δ’ ἐμοὶ λύσαιτε φίλην, τὰ δ’ ἄποινα δέχεσθαι,</l>
<l>ἁζόμενοι Διὸς υἱὸν ἑκηβόλον Ἀπόλλωνα.</l>
</p><p><l><milestone ed="P" unit="para"/>ἔνθ’ ἄλλοι μὲν πάντες ἐπευφήμησαν Ἀχαιοὶ</l>
<l>αἰδεῖσθαί θ’ ἱερῆα καὶ ἀγλαὰ δέχθαι ἄποινα·</l>
<l>ἀλλ’ οὐκ Ἀτρεί̈δῃ Ἀγαμέμνονι ἥνδανε θυμῷ,</l>
<l n="25">ἀλλὰ κακῶς ἀφίει, κρατερὸν δ’ ἐπὶ μῦθον ἔτελλε·</l>
<l>μή σε γέρον κοίλῃσιν ἐγὼ παρὰ νηυσὶ κιχείω</l>
<l>ἢ νῦν δηθύνοντ’ ἢ ὕστερον αὖτις ἰόντα,</l>
<l>μή νύ τοι οὐ χραίσμῃ σκῆπτρον καὶ στέμμα θεοῖο·</l>
<l>τὴν δ’ ἐγὼ οὐ λύσω· πρίν μιν καὶ γῆρας ἔπεισιν</l>
<l n="30">ἡμετέρῳ ἐνὶ οἴκῳ ἐν Ἄργεϊ τηλόθι πάτρης</l>
<l>ἱστὸν ἐποιχομένην καὶ ἐμὸν λέχος ἀντιόωσαν·</l>
<l>ἀλλ’ ἴθι μή μ’ ἐρέθιζε σαώτερος ὥς κε νέηαι.</l>
<milestone ed="p" n="33" unit="card"/>
</p><p><l><milestone ed="P" unit="para"/>ὣς ἔφατ’, ἔδεισεν δ’ ὃ γέρων καὶ ἐπείθετο μύθῳ·</l>
<l>βῆ δ’ ἀκέων παρὰ θῖνα πολυφλοίσβοιο θαλάσσης·</l>
<l n="35">πολλὰ δ’ ἔπειτ’ ἀπάνευθε κιὼν ἠρᾶθ’ ὃ γεραιὸς</l>
<l>Ἀπόλλωνι ἄνακτι, τὸν ἠύ̈κομος τέκε Λητώ·</l>
<l>κλῦθί μευ ἀργυρότοξ’, ὃς Χρύσην ἀμφιβέβηκας</l>
<l>Κίλλάν τε ζαθέην Τενέδοιό τε ἶφι ἀνάσσεις,</l>
<l>Σμινθεῦ εἴ ποτέ τοι χαρίεντ’ ἐπὶ νηὸν ἔρεψα,</l>
<l n="40">ἢ εἰ δή ποτέ τοι κατὰ πίονα μηρί’ ἔκηα</l>
<l>ταύρων ἠδ’ αἰγῶν, τὸ δέ μοι κρήηνον ἐέλδωρ·</l>
<l>τίσειαν Δαναοὶ ἐμὰ δάκρυα σοῖσι βέλεσσιν.</l>
</p><p><l><milestone ed="P" unit="para"/>ὣς ἔφατ’ εὐχόμενος, τοῦ δ’ ἔκλυε Φοῖβος Ἀπόλλων,</l>
<l>βῆ δὲ κατ’ Οὐλύμποιο καρήνων χωόμενος κῆρ,</l>
<l n="45">τόξ’ ὤμοισιν ἔχων ἀμφηρεφέα τε φαρέτρην·</l>
<l>ἔκλαγξαν δ’ ἄρ’ ὀϊστοὶ ἐπ’ ὤμων χωομένοιο,</l>
<l>αὐτοῦ κινηθέντος· ὃ δ’ ἤϊε νυκτὶ ἐοικώς.</l>
<l>ἕζετ’ ἔπειτ’ ἀπάνευθε νεῶν, μετὰ δ’ ἰὸν ἕηκε·</l>
<l>δεινὴ δὲ κλαγγὴ γένετ’ ἀργυρέοιο βιοῖο·</l>
<l n="50">οὐρῆας μὲν πρῶτον ἐπῴχετο καὶ κύνας ἀργούς,</l>
<l>αὐτὰρ ἔπειτ’ αὐτοῖσι βέλος ἐχεπευκὲς ἐφιεὶς</l>
<l>βάλλ’· αἰεὶ δὲ πυραὶ νεκύων καίοντο θαμειαί.</l>
</p><p><l><milestone ed="P" unit="para"/>ἐννῆμαρ μὲν ἀνὰ στρατὸν ᾤχετο κῆλα θεοῖο,</l>
<l>τῇ δεκάτῃ δ’ ἀγορὴν δὲ καλέσσατο λαὸν Ἀχιλλεύς·</l>
<l n="55">τῷ γὰρ ἐπὶ φρεσὶ θῆκε θεὰ λευκώλενος Ἥρη·</l>
<l>κήδετο γὰρ Δαναῶν, ὅτι ῥα θνήσκοντας ὁρᾶτο.</l>
<l>οἳ δ’ ἐπεὶ οὖν ἤγερθεν ὁμηγερέες τε γένοντο,</l>
<l>τοῖσι δ’ ἀνιστάμενος μετέφη πόδας ὠκὺς Ἀχιλλεύς·</l>
<l>Ἀτρεί̈δη νῦν ἄμμε παλιμπλαγχθέντας ὀί̈ω</l>
<l n="60">ἂψ ἀπονοστήσειν, εἴ κεν θάνατόν γε φύγοιμεν,</l>
<l>εἰ δὴ ὁμοῦ πόλεμός τε δαμᾷ καὶ λοιμὸς Ἀχαιούς·</l>
<l>ἀλλ’ ἄγε δή τινα μάντιν ἐρείομεν ἢ ἱερῆα</l>
<l>ἢ καὶ ὀνειροπόλον, καὶ γάρ τ’ ὄναρ ἐκ Διός ἐστιν,</l>
<l>ὅς κ’ εἴποι ὅ τι τόσσον ἐχώσατο Φοῖβος Ἀπόλλων,</l>
<l n="65">εἴτ’ ἄρ’ ὅ γ’ εὐχωλῆς ἐπιμέμφεται ἠδ’ ἑκατόμβης,</l>
<l>αἴ κέν πως ἀρνῶν κνίσης αἰγῶν τε τελείων</l>
<l>βούλεται ἀντιάσας ἡμῖν ἀπὸ λοιγὸν ἀμῦναι.</l>
<milestone ed="p" n="68" unit="card"/>
</p><p><l><milestone ed="P" unit="para"/>ἤτοι ὅ γ’ ὣς εἰπὼν κατ’ ἄρ’ ἕζετο· τοῖσι δ’ ἀνέστη</l>
<l>Κάλχας Θεστορίδης οἰωνοπόλων ὄχ’ ἄριστος,</l>
<l n="70">ὃς ᾔδη τά τ’ ἐόντα τά τ’ ἐσσόμενα πρό τ’ ἐόντα,</l>
<l>καὶ νήεσς’ ἡγήσατ’ Ἀχαιῶν Ἴλιον εἴσω</l>
<l>ἣν διὰ μαντοσύνην, τήν οἱ πόρε Φοῖβος Ἀπόλλων·</l>
<l>ὅ σφιν ἐὺ φρονέων ἀγορήσατο καὶ μετέειπεν·</l>
<l>ὦ Ἀχιλεῦ κέλεαί με Διὶ̈ φίλε μυθήσασθαι</l>
<l n="75">μῆνιν Ἀπόλλωνος ἑκατηβελέταο ἄνακτος·</l>
<l>τοὶ γὰρ ἐγὼν ἐρέω· σὺ δὲ σύνθεο καί μοι ὄμοσσον</l>
<l>ἦ μέν μοι πρόφρων ἔπεσιν καὶ χερσὶν ἀρήξειν·</l>
<l>ἦ γὰρ ὀί̈ομαι ἄνδρα χολωσέμεν, ὃς μέγα πάντων</l>
<l>Ἀργείων κρατέει καί οἱ πείθονται Ἀχαιοί·</l>
<l n="80">κρείσσων γὰρ βασιλεὺς ὅτε χώσεται ἀνδρὶ χέρηϊ·</l>
<l>εἴ περ γάρ τε χόλον γε καὶ αὐτῆμαρ καταπέψῃ,</l>
<l>ἀλλά τε καὶ μετόπισθεν ἔχει κότον, ὄφρα τελέσσῃ,</l>
<l>ἐν στήθεσσιν ἑοῖσι· σὺ δὲ φράσαι εἴ με σαώσεις.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l n="85">θαρσήσας μάλα εἰπὲ θεοπρόπιον ὅ τι οἶσθα·</l>
<l>οὐ μὰ γὰρ Ἀπόλλωνα Διὶ̈ φίλον, ᾧ τε σὺ Κάλχαν</l>
<l>εὐχόμενος Δαναοῖσι θεοπροπίας ἀναφαίνεις,</l>
<l>οὔ τις ἐμεῦ ζῶντος καὶ ἐπὶ χθονὶ δερκομένοιο</l>
<l>σοὶ κοίλῃς παρὰ νηυσί βαρείας χεῖρας ἐποίσει</l>
<l n="90">συμπάντων Δαναῶν, οὐδ’ ἢν Ἀγαμέμνονα εἴπῃς,</l>
<l>ὃς νῦν πολλὸν ἄριστος Ἀχαιῶν εὔχεται εἶναι.</l>
<milestone ed="p" n="92" unit="card"/>
</p><p><l><milestone ed="P" unit="para"/>καὶ τότε δὴ θάρσησε καὶ ηὔδα μάντις ἀμύμων·</l>
<l>οὔ τ’ ἄρ ὅ γ’ εὐχωλῆς ἐπιμέμφεται οὐδ’ ἑκατόμβης,</l>
<l>ἀλλ’ ἕνεκ’ ἀρητῆρος ὃν ἠτίμης’ Ἀγαμέμνων,</l>
<l n="95">οὐδ’ ἀπέλυσε θύγατρα καὶ οὐκ ἀπεδέξατ’ ἄποινα,</l>
<l>τοὔνεκ’ ἄρ’ ἄλγε’ ἔδωκεν ἑκηβόλος ἠδ’ ἔτι δώσει·</l>
<l>οὐδ’ ὅ γε πρὶν Δαναοῖσιν ἀεικέα λοιγὸν ἀπώσει</l>
<l>πρίν γ’ ἀπὸ πατρὶ φίλῳ δόμεναι ἑλικώπιδα κούρην</l>
<l>ἀπριάτην ἀνάποινον, ἄγειν θ’ ἱερὴν ἑκατόμβην</l>
<l n="100">ἐς Χρύσην· τότε κέν μιν ἱλασσάμενοι πεπίθοιμεν.</l>
</p><p><l><milestone ed="P" unit="para"/>ἤτοι ὅ γ’ ὣς εἰπὼν κατ’ ἄρ’ ἕζετο· τοῖσι δ’ ἀνέστη</l>
<l>ἥρως Ἀτρεί̈δης εὐρὺ κρείων Ἀγαμέμνων</l>
<l>ἀχνύμενος· μένεος δὲ μέγα φρένες ἀμφιμέλαιναι</l>
<l>πίμπλαντ’, ὄσσε δέ οἱ πυρὶ λαμπετόωντι ἐί̈κτην·</l>
<l n="105">Κάλχαντα πρώτιστα κάκ’ ὀσσόμενος προσέειπε·</l>
<l>μάντι κακῶν οὐ πώ ποτέ μοι τὸ κρήγυον εἶπας·</l>
<l>αἰεί τοι τὰ κάκ’ ἐστὶ φίλα φρεσὶ μαντεύεσθαι,</l>
<l>ἐσθλὸν δ’ οὔτέ τί πω εἶπας ἔπος οὔτ’ ἐτέλεσσας·</l>
<l>καὶ νῦν ἐν Δαναοῖσι θεοπροπέων ἀγορεύεις</l>
<l n="110">ὡς δὴ τοῦδ’ ἕνεκά σφιν ἑκηβόλος ἄλγεα τεύχει,</l>
<l>οὕνεκ’ ἐγὼ κούρης Χρυσηί̈δος ἀγλά’ ἄποινα</l>
<l>οὐκ ἔθελον δέξασθαι, ἐπεὶ πολὺ βούλομαι αὐτὴν</l>
<l>οἴκοι ἔχειν· καὶ γάρ ῥα Κλυταιμνήστρης προβέβουλα</l>
<l>κουριδίης ἀλόχου, ἐπεὶ οὔ ἑθέν ἐστι χερείων,</l>
<l n="115">οὐ δέμας οὐδὲ φυήν, οὔτ’ ἂρ φρένας οὔτέ τι ἔργα.</l>
<l>ἀλλὰ καὶ ὧς ἐθέλω δόμεναι πάλιν εἰ τό γ’ ἄμεινον·</l>
<l>βούλομ’ ἐγὼ λαὸν σῶν ἔμμεναι ἢ ἀπολέσθαι·</l>
<l>αὐτὰρ ἐμοὶ γέρας αὐτίχ’ ἑτοιμάσατ’ ὄφρα μὴ οἶος</l>
<l>Ἀργείων ἀγέραστος ἔω, ἐπεὶ οὐδὲ ἔοικε·</l>
<l n="120">λεύσσετε γὰρ τό γε πάντες ὅ μοι γέρας ἔρχεται ἄλλῃ.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα ποδάρκης δῖος Ἀχιλλεύς·</l>
<l>Ἀτρεί̈δη κύδιστε φιλοκτεανώτατε πάντων,</l>
<l>πῶς γάρ τοι δώσουσι γέρας μεγάθυμοι Ἀχαιοί;</l>
<l>οὐδέ τί που ἴδμεν ξυνήϊα κείμενα πολλά·</l>
<l n="125">ἀλλὰ τὰ μὲν πολίων ἐξεπράθομεν, τὰ δέδασται,</l>
<l>λαοὺς δ’ οὐκ ἐπέοικε παλίλλογα ταῦτ’ ἐπαγείρειν.</l>
<l>ἀλλὰ σὺ μὲν νῦν τήνδε θεῷ πρόες· αὐτὰρ Ἀχαιοὶ</l>
<l>τριπλῇ τετραπλῇ τ’ ἀποτείσομεν, αἴ κέ ποθι Ζεὺς</l>
<l>δῷσι πόλιν Τροίην εὐτείχεον ἐξαλαπάξαι.</l>
<milestone ed="p" n="130" unit="card"/>
</p><p><l n="130"><milestone ed="P" unit="para"/>τὸν δ’ ἀπαμειβόμενος προσέφη κρείων Ἀγαμέμνων·</l>
<l>μὴ δ’ οὕτως ἀγαθός περ ἐὼν θεοείκελ’ Ἀχιλλεῦ</l>
<l>κλέπτε νόῳ, ἐπεὶ οὐ παρελεύσεαι οὐδέ με πείσεις.</l>
<l>ἦ ἐθέλεις ὄφρ’ αὐτὸς ἔχῃς γέρας, αὐτὰρ ἔμ’ αὔτως</l>
<l>ἧσθαι δευόμενον, κέλεαι δέ με τήνδ’ ἀποδοῦναι;</l>
<l n="135">ἀλλ’ εἰ μὲν δώσουσι γέρας μεγάθυμοι Ἀχαιοὶ</l>
<l>ἄρσαντες κατὰ θυμὸν ὅπως ἀντάξιον ἔσται·</l>
<l>εἰ δέ κε μὴ δώωσιν ἐγὼ δέ κεν αὐτὸς ἕλωμαι</l>
<l>ἢ τεὸν ἢ Αἴαντος ἰὼν γέρας, ἢ Ὀδυσῆος</l>
<l>ἄξω ἑλών· ὃ δέ κεν κεχολώσεται ὅν κεν ἵκωμαι.</l>
<l n="140">ἀλλ’ ἤτοι μὲν ταῦτα μεταφρασόμεσθα καὶ αὖτις,</l>
<l>νῦν δ’ ἄγε νῆα μέλαιναν ἐρύσσομεν εἰς ἅλα δῖαν,</l>
<l>ἐν δ’ ἐρέτας ἐπιτηδὲς ἀγείρομεν, ἐς δ’ ἑκατόμβην</l>
<l>θείομεν, ἂν δ’ αὐτὴν Χρυσηί̈δα καλλιπάρῃον</l>
<l>βήσομεν· εἷς δέ τις ἀρχὸς ἀνὴρ βουληφόρος ἔστω,</l>
<l n="145">ἢ Αἴας ἢ Ἰδομενεὺς ἢ δῖος Ὀδυσσεὺς</l>
<l>ἠὲ σὺ Πηλεί̈δη πάντων ἐκπαγλότατ’ ἀνδρῶν,</l>
<l>ὄφρ’ ἥμιν ἑκάεργον ἱλάσσεαι ἱερὰ ῥέξας.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πόδας ὠκὺς Ἀχιλλεύς·</l>
<l>ὤ μοι ἀναιδείην ἐπιειμένε κερδαλεόφρον</l>
<l n="150">πῶς τίς τοι πρόφρων ἔπεσιν πείθηται Ἀχαιῶν</l>
<l>ἢ ὁδὸν ἐλθέμεναι ἢ ἀνδράσιν ἶφι μάχεσθαι;</l>
<l>οὐ γὰρ ἐγὼ Τρώων ἕνεκ’ ἤλυθον αἰχμητάων</l>
<l>δεῦρο μαχησόμενος, ἐπεὶ οὔ τί μοι αἴτιοί εἰσιν·</l>
<l>οὐ γὰρ πώποτ’ ἐμὰς βοῦς ἤλασαν οὐδὲ μὲν ἵππους,</l>
<l n="155">οὐδέ ποτ’ ἐν Φθίῃ ἐριβώλακι βωτιανείρῃ</l>
<l>καρπὸν ἐδηλήσαντ’, ἐπεὶ ἦ μάλα πολλὰ μεταξὺ</l>
<l>οὔρεά τε σκιόεντα θάλασσά τε ἠχήεσσα·</l>
<l>ἀλλὰ σοὶ ὦ μέγ’ ἀναιδὲς ἅμ’ ἑσπόμεθ’ ὄφρα σὺ χαίρῃς,</l>
<l>τιμὴν ἀρνύμενοι Μενελάῳ σοί τε κυνῶπα</l>
<l n="160">πρὸς Τρώων· τῶν οὔ τι μετατρέπῃ οὐδ’ ἀλεγίζεις·</l>
<l>καὶ δή μοι γέρας αὐτὸς ἀφαιρήσεσθαι ἀπειλεῖς,</l>
<l>ᾧ ἔπι πολλὰ μόγησα, δόσαν δέ μοι υἷες Ἀχαιῶν.</l>
<l>οὐ μὲν σοί ποτε ἶσον ἔχω γέρας ὁππότ’ Ἀχαιοὶ</l>
<l>Τρώων ἐκπέρσως’ εὖ ναιόμενον πτολίεθρον·</l>
<l n="165">ἀλλὰ τὸ μὲν πλεῖον πολυάϊκος πολέμοιο</l>
<l>χεῖρες ἐμαὶ διέπους’· ἀτὰρ ἤν ποτε δασμὸς ἵκηται,</l>
<l>σοὶ τὸ γέρας πολὺ μεῖζον, ἐγὼ δ’ ὀλίγον τε φίλον τε</l>
<l>ἔρχομ’ ἔχων ἐπὶ νῆας, ἐπεί κε κάμω πολεμίζων.</l>
<l>νῦν δ’ εἶμι Φθίην δ’, ἐπεὶ ἦ πολὺ φέρτερόν ἐστιν</l>
<l n="170">οἴκαδ’ ἴμεν σὺν νηυσὶ κορωνίσιν, οὐδέ ς’ ὀί̈ω</l>
<l>ἐνθάδ’ ἄτιμος ἐὼν ἄφενος καὶ πλοῦτον ἀφύξειν.</l>
<milestone ed="p" n="172" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα ἄναξ ἀνδρῶν Ἀγαμέμνων·</l>
<l>φεῦγε μάλ’ εἴ τοι θυμὸς ἐπέσσυται, οὐδέ ς’ ἔγωγε</l>
<l>λίσσομαι εἵνεκ’ ἐμεῖο μένειν· πάρ’ ἔμοιγε καὶ ἄλλοι</l>
<l n="175">οἵ κέ με τιμήσουσι, μάλιστα δὲ μητίετα Ζεύς.</l>
<l>ἔχθιστος δέ μοί ἐσσι διοτρεφέων βασιλήων·</l>
<l>αἰεὶ γάρ τοι ἔρις τε φίλη πόλεμοί τε μάχαι τε·</l>
<l>εἰ μάλα καρτερός ἐσσι, θεός που σοὶ τό γ’ ἔδωκεν·</l>
<l>οἴκαδ’ ἰὼν σὺν νηυσί τε σῇς καὶ σοῖς ἑτάροισι</l>
<l n="180">Μυρμιδόνεσσιν ἄνασσε, σέθεν δ’ ἐγὼ οὐκ ἀλεγίζω,</l>
<l>οὐδ’ ὄθομαι κοτέοντος· ἀπειλήσω δέ τοι ὧδε·</l>
<l>ὡς ἔμ’ ἀφαιρεῖται Χρυσηί̈δα Φοῖβος Ἀπόλλων,</l>
<l>τὴν μὲν ἐγὼ σὺν νηί̈ τ’ ἐμῇ καὶ ἐμοῖς ἑτάροισι</l>
<l>πέμψω, ἐγὼ δέ κ’ ἄγω Βρισηί̈δα καλλιπάρῃον</l>
<l n="185">αὐτὸς ἰὼν κλισίην δὲ τὸ σὸν γέρας ὄφρ’ ἐὺ̈ εἰδῇς</l>
<l>ὅσσον φέρτερός εἰμι σέθεν, στυγέῃ δὲ καὶ ἄλλος</l>
<l>ἶσον ἐμοὶ φάσθαι καὶ ὁμοιωθήμεναι ἄντην.</l>
</p><p><l><milestone ed="P" unit="para"/>ὣς φάτο· Πηλεί̈ωνι δ’ ἄχος γένετ’, ἐν δέ οἱ ἦτορ</l>
<l>στήθεσσιν λασίοισι διάνδιχα μερμήριξεν,</l>
<l n="190">ἢ ὅ γε φάσγανον ὀξὺ ἐρυσσάμενος παρὰ μηροῦ</l>
<l>τοὺς μὲν ἀναστήσειεν, ὃ δ’ Ἀτρεί̈δην ἐναρίζοι,</l>
<l>ἦε χόλον παύσειεν ἐρητύσειέ τε θυμόν.</l>
<l>ἧος ὃ ταῦθ’ ὥρμαινε κατὰ φρένα καὶ κατὰ θυμόν,</l>
<l>ἕλκετο δ’ ἐκ κολεοῖο μέγα ξίφος, ἦλθε δ’ Ἀθήνη</l>
<l n="195">οὐρανόθεν· πρὸ γὰρ ἧκε θεὰ λευκώλενος Ἥρη</l>
<l>ἄμφω ὁμῶς θυμῷ φιλέουσά τε κηδομένη τε·</l>
<l>στῆ δ’ ὄπιθεν, ξανθῆς δὲ κόμης ἕλε Πηλεί̈ωνα</l>
<l>οἴῳ φαινομένη· τῶν δ’ ἄλλων οὔ τις ὁρᾶτο·</l>
<l>θάμβησεν δ’ Ἀχιλεύς, μετὰ δ’ ἐτράπετ’, αὐτίκα δ’ ἔγνω</l>
<l n="200">Παλλάδ’ Ἀθηναίην· δεινὼ δέ οἱ ὄσσε φάανθεν·</l>
<l>καί μιν φωνήσας ἔπεα πτερόεντα προσηύδα·</l>
<l>τίπτ’ αὖτ’ αἰγιόχοιο Διὸς τέκος εἰλήλουθας;</l>
<l>ἦ ἵνα ὕβριν ἴδῃ Ἀγαμέμνονος Ἀτρεί̈δαο;</l>
<l>ἀλλ’ ἔκ τοι ἐρέω, τὸ δὲ καὶ τελέεσθαι ὀί̈ω·</l>
<l n="205">ᾗς ὑπεροπλίῃσι τάχ’ ἄν ποτε θυμὸν ὀλέσσῃ.</l>
<milestone ed="p" n="206" unit="card"/>
</p><p><l><milestone ed="P" unit="para"/>τὸν δ’ αὖτε προσέειπε θεὰ γλαυκῶπις Ἀθήνη·</l>
<l>ἦλθον ἐγὼ παύσουσα τὸ σὸν μένος, αἴ κε πίθηαι,</l>
<l>οὐρανόθεν· πρὸ δέ μ’ ἧκε θεὰ λευκώλενος Ἥρη</l>
<l>ἄμφω ὁμῶς θυμῷ φιλέουσά τε κηδομένη τε·</l>
<l n="210">ἀλλ’ ἄγε λῆγ’ ἔριδος, μηδὲ ξίφος ἕλκεο χειρί·</l>
<l>ἀλλ’ ἤτοι ἔπεσιν μὲν ὀνείδισον ὡς ἔσεταί περ·</l>
<l>ὧδε γὰρ ἐξερέω, τὸ δὲ καὶ τετελεσμένον ἔσται·</l>
<l>καί ποτέ τοι τρὶς τόσσα παρέσσεται ἀγλαὰ δῶρα</l>
<l>ὕβριος εἵνεκα τῆσδε· σὺ δ’ ἴσχεο, πείθεο δ’ ἡμῖν.</l>
</p><p><l n="215"><milestone ed="P" unit="para"/>τὴν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>χρὴ μὲν σφωί̈τερόν γε θεὰ ἔπος εἰρύσσασθαι</l>
<l>καὶ μάλα περ θυμῷ κεχολωμένον· ὧς γὰρ ἄμεινον·</l>
<l>ὅς κε θεοῖς ἐπιπείθηται μάλα τ’ ἔκλυον αὐτοῦ.</l>
</p><p><l><milestone ed="P" unit="para"/>ἦ καὶ ἐπ’ ἀργυρέῃ κώπῃ σχέθε χεῖρα βαρεῖαν,</l>
<l n="220">ἂψ δ’ ἐς κουλεὸν ὦσε μέγα ξίφος, οὐδ’ ἀπίθησε</l>
<l>μύθῳ Ἀθηναίης· ἣ δ’ Οὔλυμπον δὲ βεβήκει</l>
<l>δώματ’ ἐς αἰγιόχοιο Διὸς μετὰ δαίμονας ἄλλους.</l>
</p><p><l><milestone ed="P" unit="para"/>Πηλεί̈δης δ’ ἐξαῦτις ἀταρτηροῖς ἐπέεσσιν</l>
<l>Ἀτρεί̈δην προσέειπε, καὶ οὔ πω λῆγε χόλοιο·</l>
<l n="225">οἰνοβαρές, κυνὸς ὄμματ’ ἔχων, κραδίην δ’ ἐλάφοιο,</l>
<l>οὔτέ ποτ’ ἐς πόλεμον ἅμα λαῷ θωρηχθῆναι</l>
<l>οὔτε λόχον δ’ ἰέναι σὺν ἀριστήεσσιν Ἀχαιῶν</l>
<l>τέτληκας θυμῷ· τὸ δέ τοι κὴρ εἴδεται εἶναι.</l>
<l>ἦ πολὺ λώϊόν ἐστι κατὰ στρατὸν εὐρὺν Ἀχαιῶν</l>
<l n="230">δῶρ’ ἀποαιρεῖσθαι ὅς τις σέθεν ἀντίον εἴπῃ·</l>
<l>δημοβόρος βασιλεὺς ἐπεὶ οὐτιδανοῖσιν ἀνάσσεις·</l>
<l>ἦ γὰρ ἂν Ἀτρεί̈δη νῦν ὕστατα λωβήσαιο.</l>
<l>ἀλλ’ ἔκ τοι ἐρέω καὶ ἐπὶ μέγαν ὅρκον ὀμοῦμαι·</l>
<l>ναὶ μὰ τόδε σκῆπτρον, τὸ μὲν οὔ ποτε φύλλα καὶ ὄζους</l>
<l n="235">φύσει, ἐπεὶ δὴ πρῶτα τομὴν ἐν ὄρεσσι λέλοιπεν,</l>
<l>οὐδ’ ἀναθηλήσει· περὶ γάρ ῥά ἑ χαλκὸς ἔλεψε</l>
<l>φύλλά τε καὶ φλοιόν· νῦν αὖτέ μιν υἷες Ἀχαιῶν</l>
<l>ἐν παλάμῃς φορέουσι δικασπόλοι, οἵ τε θέμιστας</l>
<l>πρὸς Διὸς εἰρύαται· ὃ δέ τοι μέγας ἔσσεται ὅρκος·</l>
<l n="240">ἦ ποτ’ Ἀχιλλῆος ποθὴ ἵξεται υἷας Ἀχαιῶν</l>
<l>σύμπαντας· τότε δ’ οὔ τι δυνήσεαι ἀχνύμενός περ</l>
<l>χραισμεῖν, εὖτ’ ἂν πολλοὶ ὑφ’ Ἕκτορος ἀνδροφόνοιο</l>
<l>θνήσκοντες πίπτωσι· σὺ δ’ ἔνδοθι θυμὸν ἀμύξεις</l>
<l>χωόμενος ὅ τ’ ἄριστον Ἀχαιῶν οὐδὲν ἔτισας.</l>
<milestone ed="p" n="245" unit="card"/>
</p><p><l n="245"><milestone ed="P" unit="para"/>ὣς φάτο Πηλεί̈δης, ποτὶ δὲ σκῆπτρον βάλε γαίῃ</l>
<l>χρυσείοις ἥλοισι πεπαρμένον, ἕζετο δ’ αὐτός·</l>
<l>Ἀτρεί̈δης δ’ ἑτέρωθεν ἐμήνιε· τοῖσι δὲ Νέστωρ</l>
<l>ἡδυεπὴς ἀνόρουσε λιγὺς Πυλίων ἀγορητής,</l>
<l>τοῦ καὶ ἀπὸ γλώσσης μέλιτος γλυκίων ῥέεν αὐδή·</l>
<l n="250">τῷ δ’ ἤδη δύο μὲν γενεαὶ μερόπων ἀνθρώπων</l>
<l>ἐφθίαθ’, οἵ οἱ πρόσθεν ἅμα τράφεν ἠδ’ ἐγένοντο</l>
<l>ἐν Πύλῳ ἠγαθέῃ, μετὰ δὲ τριτάτοισιν ἄνασσεν·</l>
<l>ὅ σφιν ἐὺ φρονέων ἀγορήσατο καὶ μετέειπεν·</l>
<l>ὦ πόποι ἦ μέγα πένθος Ἀχαιί̈δα γαῖαν ἱκάνει·</l>
<l n="255">ἦ κεν γηθήσαι Πρίαμος Πριάμοιό τε παῖδες</l>
<l>ἄλλοι τε Τρῶες μέγα κεν κεχαροίατο θυμῷ</l>
<l>εἰ σφῶϊν τάδε πάντα πυθοίατο μαρναμένοιϊν,</l>
<l>οἳ περὶ μὲν βουλὴν Δαναῶν, περὶ δ’ ἐστὲ μάχεσθαι.</l>
<l>ἀλλὰ πίθεσθ’· ἄμφω δὲ νεωτέρω ἐστὸν ἐμεῖο·</l>
<l n="260">ἤδη γάρ ποτ’ ἐγὼ καὶ ἀρείοσιν ἠέ περ ὑμῖν</l>
<l>ἀνδράσιν ὡμίλησα, καὶ οὔ ποτέ μ’ οἵ γ’ ἀθέριζον.</l>
<l>οὐ γάρ πω τοίους ἴδον ἀνέρας οὐδὲ ἴδωμαι,</l>
<l>οἷον Πειρίθοόν τε Δρύαντά τε ποιμένα λαῶν</l>
<l>Καινέα τ’ Ἐξάδιόν τε καὶ ἀντίθεον Πολύφημον</l>
<l n="265">Θησέα τ’ Αἰγεί̈δην, ἐπιείκελον ἀθανάτοισιν·</l>
<l>κάρτιστοι δὴ κεῖνοι ἐπιχθονίων τράφεν ἀνδρῶν·</l>
<l>κάρτιστοι μὲν ἔσαν καὶ καρτίστοις ἐμάχοντο</l>
<l>φηρσὶν ὀρεσκῴοισι καὶ ἐκπάγλως ἀπόλεσσαν.</l>
<l>καὶ μὲν τοῖσιν ἐγὼ μεθομίλεον ἐκ Πύλου ἐλθὼν</l>
<l n="270">τηλόθεν ἐξ ἀπίης γαίης· καλέσαντο γὰρ αὐτοί·</l>
<l>καὶ μαχόμην κατ’ ἔμ’ αὐτὸν ἐγώ· κείνοισι δ’ ἂν οὔ τις</l>
<l>τῶν οἳ νῦν βροτοί εἰσιν ἐπιχθόνιοι μαχέοιτο·</l>
<l>καὶ μέν μευ βουλέων ξύνιεν πείθοντό τε μύθῳ·</l>
<l>ἀλλὰ πίθεσθε καὶ ὔμμες, ἐπεὶ πείθεσθαι ἄμεινον·</l>
<l n="275">μήτε σὺ τόνδ’ ἀγαθός περ ἐὼν ἀποαίρεο κούρην,</l>
<l>ἀλλ’ ἔα ὥς οἱ πρῶτα δόσαν γέρας υἷες Ἀχαιῶν·</l>
<l>μήτε σὺ Πηλείδη ἔθελ’ ἐριζέμεναι βασιλῆϊ</l>
<l>ἀντιβίην, ἐπεὶ οὔ ποθ’ ὁμοίης ἔμμορε τιμῆς</l>
<l>σκηπτοῦχος βασιλεύς, ᾧ τε Ζεὺς κῦδος ἔδωκεν.</l>
<l n="280">εἰ δὲ σὺ καρτερός ἐσσι θεὰ δέ σε γείνατο μήτηρ,</l>
<l>ἀλλ’ ὅ γε φέρτερός ἐστιν ἐπεὶ πλεόνεσσιν ἀνάσσει.</l>
<l>Ἀτρεί̈δη σὺ δὲ παῦε τεὸν μένος· αὐτὰρ ἔγωγε</l>
<l>λίσσομ’ Ἀχιλλῆϊ μεθέμεν χόλον, ὃς μέγα πᾶσιν</l>
<l>ἕρκος Ἀχαιοῖσιν πέλεται πολέμοιο κακοῖο.</l>
<milestone ed="p" n="285" unit="card"/>
</p><p><l n="285"><milestone ed="P" unit="para"/>τὸν δ’ ἀπαμειβόμενος προσέφη κρείων Ἀγαμέμνων·</l>
<l>ναὶ δὴ ταῦτά γε πάντα γέρον κατὰ μοῖραν ἔειπες·</l>
<l>ἀλλ’ ὅδ’ ἀνὴρ ἐθέλει περὶ πάντων ἔμμεναι ἄλλων,</l>
<l>πάντων μὲν κρατέειν ἐθέλει, πάντεσσι δ’ ἀνάσσειν,</l>
<l>πᾶσι δὲ σημαίνειν, ἅ τιν’ οὐ πείσεσθαι ὀί̈ω·</l>
<l n="290">εἰ δέ μιν αἰχμητὴν ἔθεσαν θεοὶ αἰὲν ἐόντες</l>
<l>τοὔνεκά οἱ προθέουσιν ὀνείδεα μυθήσασθαι;</l>
</p><p><l><milestone ed="P" unit="para"/>τὸν δ’ ἄρ’ ὑποβλήδην ἠμείβετο δῖος Ἀχιλλεύς·</l>
<l>ἦ γάρ κεν δειλός τε καὶ οὐτιδανὸς καλεοίμην</l>
<l>εἰ δὴ σοὶ πᾶν ἔργον ὑπείξομαι ὅττί κεν εἴπῃς·</l>
<l n="295">ἄλλοισιν δὴ ταῦτ’ ἐπιτέλλεο, μὴ γὰρ ἔμοιγε</l>
<l>σήμαιν’· οὐ γὰρ ἔγωγ’ ἔτι σοὶ πείσεσθαι ὀί̈ω.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσι·</l>
<l>χερσὶ μὲν οὔ τοι ἔγωγε μαχήσομαι εἵνεκα κούρης</l>
<l>οὔτε σοὶ οὔτέ τῳ ἄλλῳ, ἐπεί μ’ ἀφέλεσθέ γε δόντες·</l>
<l n="300">τῶν δ’ ἄλλων ἅ μοί ἐστι θοῇ παρὰ νηὶ̈ μελαίνῃ</l>
<l>τῶν οὐκ ἄν τι φέροις ἀνελὼν ἀέκοντος ἐμεῖο·</l>
<l>εἰ δ’ ἄγε μὴν πείρησαι ἵνα γνώωσι καὶ οἵδε·</l>
<l>αἶψά τοι αἷμα κελαινὸν ἐρωήσει περὶ δουρί.</l>
</p><p><l><milestone ed="P" unit="para"/>ὣς τώ γ’ ἀντιβίοισι μαχεσσαμένω ἐπέεσσιν</l>
<l n="305">ἀνστήτην, λῦσαν δ’ ἀγορὴν παρὰ νηυσὶν Ἀχαιῶν·</l>
<l>Πηλεί̈δης μὲν ἐπὶ κλισίας καὶ νῆας ἐί̈σας</l>
<l>ἤϊε σύν τε Μενοιτιάδῃ καὶ οἷς ἑτάροισιν·</l>
<l>Ἀτρεί̈δης δ’ ἄρα νῆα θοὴν ἅλα δὲ προέρυσσεν,</l>
<l>ἐν δ’ ἐρέτας ἔκρινεν ἐείκοσιν, ἐς δ’ ἑκατόμβην</l>
<l n="310">βῆσε θεῷ, ἀνὰ δὲ Χρυσηί̈δα καλλιπάρῃον</l>
<l>εἷσεν ἄγων· ἐν δ’ ἀρχὸς ἔβη πολύμητις Ὀδυσσεύς.</l>
<milestone ed="p" n="312" unit="card"/>
</p><p><l><milestone ed="P" unit="para"/>οἳ μὲν ἔπειτ’ ἀναβάντες ἐπέπλεον ὑγρὰ κέλευθα,</l>
<l>λαοὺς δ’ Ἀτρεί̈δης ἀπολυμαίνεσθαι ἄνωγεν·</l>
<l>οἳ δ’ ἀπελυμαίνοντο καὶ εἰς ἅλα λύματα βάλλον,</l>
<l n="315">ἕρδον δ’ Ἀπόλλωνι τεληέσσας ἑκατόμβας</l>
<l>ταύρων ἠδ’ αἰγῶν παρὰ θῖν’ ἁλὸς ἀτρυγέτοιο·</l>
<l>κνίση δ’ οὐρανὸν ἷκεν ἑλισσομένη περὶ καπνῷ.</l>
</p><p><l><milestone ed="P" unit="para"/>ὣς οἳ μὲν τὰ πένοντο κατὰ στρατόν· οὐδ’ Ἀγαμέμνων</l>
<l>λῆγ’ ἔριδος τὴν πρῶτον ἐπηπείλης’ Ἀχιλῆϊ,</l>
<l n="320">ἀλλ’ ὅ γε Ταλθύβιόν τε καὶ Εὐρυβάτην προσέειπε,</l>
<l>τώ οἱ ἔσαν κήρυκε καὶ ὀτρηρὼ θεράποντε·</l>
<l>ἔρχεσθον κλισίην Πηληϊάδεω Ἀχιλῆος·</l>
<l>χειρὸς ἑλόντ’ ἀγέμεν Βρισηί̈δα καλλιπάρῃον·</l>
<l>εἰ δέ κε μὴ δώῃσιν ἐγὼ δέ κεν αὐτὸς ἕλωμαι</l>
<l n="325">ἐλθὼν σὺν πλεόνεσσι· τό οἱ καὶ ῥίγιον ἔσται.</l>
</p><p><l><milestone ed="P" unit="para"/>ὣς εἰπὼν προί̈ει, κρατερὸν δ’ ἐπὶ μῦθον ἔτελλε·</l>
<l>τὼ δ’ ἀέκοντε βάτην παρὰ θῖν’ ἁλὸς ἀτρυγέτοιο,</l>
<l>Μυρμιδόνων δ’ ἐπί τε κλισίας καὶ νῆας ἱκέσθην,</l>
<l>τὸν δ’ εὗρον παρά τε κλισίῃ καὶ νηὶ̈ μελαίνῃ</l>
<l n="330">ἥμενον· οὐδ’ ἄρα τώ γε ἰδὼν γήθησεν Ἀχιλλεύς.</l>
<l>τὼ μὲν ταρβήσαντε καὶ αἰδομένω βασιλῆα</l>
<l>στήτην, οὐδέ τί μιν προσεφώνεον οὐδ’ ἐρέοντο·</l>
<l>αὐτὰρ ὃ ἔγνω ᾗσιν ἐνὶ φρεσὶ φώνησέν τε·</l>
<l>χαίρετε κήρυκες Διὸς ἄγγελοι ἠδὲ καὶ ἀνδρῶν,</l>
<l n="335">ἆσσον ἴτ’· οὔ τί μοι ὔμμες ἐπαίτιοι ἀλλ’ Ἀγαμέμνων,</l>
<l>ὃ σφῶϊ προί̈ει Βρισηί̈δος εἵνεκα κούρης.</l>
<l>ἀλλ’ ἄγε διογενὲς Πατρόκλεες ἔξαγε κούρην</l>
<l>καί σφωϊν δὸς ἄγειν· τὼ δ’ αὐτὼ μάρτυροι ἔστων</l>
<l>πρός τε θεῶν μακάρων πρός τε θνητῶν ἀνθρώπων</l>
<l n="340">καὶ πρὸς τοῦ βασιλῆος ἀπηνέος εἴ ποτε δ’ αὖτε</l>
<l>χρειὼ ἐμεῖο γένηται ἀεικέα λοιγὸν ἀμῦναι</l>
<l>τοῖς ἄλλοις· ἦ γὰρ ὅ γ’ ὀλοιῇσι φρεσὶ θύει,</l>
<l>οὐδέ τι οἶδε νοῆσαι ἅμα πρόσσω καὶ ὀπίσσω,</l>
<l>ὅππως οἱ παρὰ νηυσὶ σόοι μαχέοιντο Ἀχαιοί.</l>
<milestone ed="p" n="345" unit="card"/>
</p><p><l n="345"><milestone ed="P" unit="para"/>ὣς φάτο, Πάτροκλος δὲ φίλῳ ἐπεπείθεθ’ ἑταίρῳ,</l>
<l>ἐκ δ’ ἄγαγε κλισίης Βρισηί̈δα καλλιπάρῃον,</l>
<l>δῶκε δ’ ἄγειν· τὼ δ’ αὖτις ἴτην παρὰ νῆας Ἀχαιῶν·</l>
<l>ἣ δ’ ἀέκους’ ἅμα τοῖσι γυνὴ κίεν· αὐτὰρ Ἀχιλλεὺς</l>
<l>δακρύσας ἑτάρων ἄφαρ ἕζετο νόσφι λιασθείς,</l>
<l n="350">θῖν’ ἔφ’ ἁλὸς πολιῆς, ὁρόων ἐπ’ ἀπείρονα πόντον·</l>
<l>πολλὰ δὲ μητρὶ φίλῃ ἠρήσατο χεῖρας ὀρεγνύς·</l>
<l>μῆτερ ἐπεί μ’ ἔτεκές γε μινυνθάδιόν περ ἐόντα,</l>
<l>τιμήν πέρ μοι ὄφελλεν Ὀλύμπιος ἐγγυαλίξαι</l>
<l>Ζεὺς ὑψιβρεμέτης· νῦν δ’ οὐδέ με τυτθὸν ἔτισεν·</l>
<l n="355">ἦ γάρ μ’ Ἀτρεί̈δης εὐρὺ κρείων Ἀγαμέμνων</l>
<l>ἠτίμησεν· ἑλὼν γὰρ ἔχει γέρας αὐτὸς ἀπούρας.</l>
</p><p><l><milestone ed="P" unit="para"/>ὣς φάτο δάκρυ χέων, τοῦ δ’ ἔκλυε πότνια μήτηρ</l>
<l>ἡμένη ἐν βένθεσσιν ἁλὸς παρὰ πατρὶ γέροντι·</l>
<l>καρπαλίμως δ’ ἀνέδυ πολιῆς ἁλὸς ἠύ̈τ’ ὀμίχλη,</l>
<l n="360">καί ῥα πάροιθ’ αὐτοῖο καθέζετο δάκρυ χέοντος,</l>
<l>χειρί τέ μιν κατέρεξεν ἔπος τ’ ἔφατ’ ἔκ τ’ ὀνόμαζε·</l>
<l>τέκνον τί κλαίεις; τί δέ σε φρένας ἵκετο πένθος;</l>
<l>ἐξαύδα, μὴ κεῦθε νόῳ, ἵνα εἴδομεν ἄμφω.</l>
</p><p><l><milestone ed="P" unit="para"/>τὴν δὲ βαρὺ στενάχων προσέφη πόδας ὠκὺς Ἀχιλλεύς·</l>
<l n="365">οἶσθα· τί ἤ τοι ταῦτα ἰδυίῃ πάντ’ ἀγορεύω;</l>
<l>ᾠχόμεθ’ ἐς Θήβην ἱερὴν πόλιν Ἠετίωνος,</l>
<l>τὴν δὲ διεπράθομέν τε καὶ ἤγομεν ἐνθάδε πάντα·</l>
<l>καὶ τὰ μὲν εὖ δάσσαντο μετὰ σφίσιν υἷες Ἀχαιῶν,</l>
<l>ἐκ δ’ ἕλον Ἀτρεί̈δῃ Χρυσηί̈δα καλλιπάρῃον.</l>
<l n="370">Χρύσης δ’ αὖθ’ ἱερεὺς ἑκατηβόλου Ἀπόλλωνος</l>
<l>ἦλθε θοὰς ἐπὶ νῆας Ἀχαιῶν χαλκοχιτώνων</l>
<l>λυσόμενός τε θύγατρα φέρων τ’ ἀπερείσι’ ἄποινα,</l>
<l>στέμματ’ ἔχων ἐν χερσὶν ἑκηβόλου Ἀπόλλωνος</l>
<l>χρυσέῳ ἀνὰ σκήπτρῳ, καὶ λίσσετο πάντας Ἀχαιούς,</l>
<l n="375">Ἀτρεί̈δα δὲ μάλιστα δύω κοσμήτορε λαῶν.</l>
<l>ἔνθ’ ἄλλοι μὲν πάντες ἐπευφήμησαν Ἀχαιοὶ</l>
<l>αἰδεῖσθαί θ’ ἱερῆα καὶ ἀγλαὰ δέχθαι ἄποινα·</l>
<l>ἀλλ’ οὐκ Ἀτρεί̈δῃ Ἀγαμέμνονι ἥνδανε θυμῷ,</l>
<l>ἀλλὰ κακῶς ἀφίει, κρατερὸν δ’ ἐπὶ μῦθον ἔτελλε·</l>
<l n="380">χωόμενος δ’ ὁ γέρων πάλιν ᾤχετο· τοῖο δ’ Ἀπόλλων</l>
<l>εὐξαμένου ἤκουσεν, ἐπεὶ μάλα οἱ φίλος ἦεν,</l>
<l>ἧκε δ’ ἐπ’ Ἀργείοισι κακὸν βέλος· οἳ δέ νυ λαοὶ</l>
<l>θνῇσκον ἐπασσύτεροι, τὰ δ’ ἐπῴχετο κῆλα θεοῖο</l>
<l>πάντῃ ἀνὰ στρατὸν εὐρὺν Ἀχαιῶν· ἄμμι δὲ μάντις</l>
<l n="385">εὖ εἰδὼς ἀγόρευε θεοπροπίας ἑκάτοιο.</l>
<milestone ed="p" n="386" unit="card"/>
<l>αὐτίκ’ ἐγὼ πρῶτος κελόμην θεὸν ἱλάσκεσθαι·</l>
<l>Ἀτρεί̈ωνα δ’ ἔπειτα χόλος λάβεν, αἶψα δ’ ἀναστὰς</l>
<l>ἠπείλησεν μῦθον ὃ δὴ τετελεσμένος ἐστί·</l>
<l>τὴν μὲν γὰρ σὺν νηὶ̈ θοῇ ἑλίκωπες Ἀχαιοὶ</l>
<l n="390">ἐς Χρύσην πέμπουσιν, ἄγουσι δὲ δῶρα ἄνακτι·</l>
<l>τὴν δὲ νέον κλισίηθεν ἔβαν κήρυκες ἄγοντες</l>
<l>κούρην Βρισῆος τήν μοι δόσαν υἷες Ἀχαιῶν.</l>
<l>ἀλλὰ σὺ εἰ δύνασαί γε περίσχεο παιδὸς ἑῆος·</l>
<l>ἐλθοῦς’ Οὔλυμπον δὲ Δία λίσαι, εἴ ποτε δή τι</l>
<l n="395">ἢ ἔπει ὤνησας κραδίην Διὸς ἠὲ καὶ ἔργῳ.</l>
<l>πολλάκι γάρ σεο πατρὸς ἐνὶ μεγάροισιν ἄκουσα</l>
<l>εὐχομένης ὅτ’ ἔφησθα κελαινεφέϊ Κρονίωνι</l>
<l>οἴη ἐν ἀθανάτοισιν ἀεικέα λοιγὸν ἀμῦναι,</l>
<l>ὁππότε μιν ξυνδῆσαι Ὀλύμπιοι ἤθελον ἄλλοι</l>
<l n="400">Ἥρη τ’ ἠδὲ Ποσειδάων καὶ Παλλὰς Ἀθήνη·</l>
<l>ἀλλὰ σὺ τόν γ’ ἐλθοῦσα θεὰ ὑπελύσαο δεσμῶν,</l>
<l>ὦχ’ ἑκατόγχειρον καλέσας’ ἐς μακρὸν Ὄλυμπον,</l>
<l>ὃν Βριάρεων καλέουσι θεοί, ἄνδρες δέ τε πάντες</l>
<l>Αἰγαίων’, ὃ γὰρ αὖτε βίην οὗ πατρὸς ἀμείνων·</l>
<l n="405">ὅς ῥα παρὰ Κρονίωνι καθέζετο κύδεϊ γαίων·</l>
<l>τὸν καὶ ὑπέδεισαν μάκαρες θεοὶ οὐδ’ ἔτ’ ἔδησαν.</l>
<l>τῶν νῦν μιν μνήσασα παρέζεο καὶ λαβὲ γούνων</l>
<l>αἴ κέν πως ἐθέλῃσιν ἐπὶ Τρώεσσιν ἀρῆξαι,</l>
<l>τοὺς δὲ κατὰ πρύμνας τε καὶ ἀμφ’ ἅλα ἔλσαι Ἀχαιοὺς</l>
<l n="410">κτεινομένους, ἵνα πάντες ἐπαύρωνται βασιλῆος,</l>
<l>γνῷ δὲ καὶ Ἀτρεί̈δης εὐρὺ κρείων Ἀγαμέμνων</l>
<l>ἣν ἄτην ὅ τ’ ἄριστον Ἀχαιῶν οὐδὲν ἔτισεν.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Θέτις κατὰ δάκρυ χέουσα·</l>
<l>ὤ μοι τέκνον ἐμόν, τί νύ ς’ ἔτρεφον αἰνὰ τεκοῦσα;</l>
<l n="415">αἴθ’ ὄφελες παρὰ νηυσὶν ἀδάκρυτος καὶ ἀπήμων</l>
<l>ἧσθαι, ἐπεί νύ τοι αἶσα μίνυνθά περ οὔ τι μάλα δήν·</l>
<l>νῦν δ’ ἅμα τ’ ὠκύμορος καὶ ὀϊζυρὸς περὶ πάντων</l>
<l>ἔπλεο· τώ σε κακῇ αἴσῃ τέκον ἐν μεγάροισι.</l>
<l>τοῦτο δέ τοι ἐρέουσα ἔπος Διὶ τερπικεραύνῳ</l>
<l n="420">εἶμ’ αὐτὴ πρὸς Ὄλυμπον ἀγάννιφον αἴ κε πίθηται.</l>
<l>ἀλλὰ σὺ μὲν νῦν νηυσὶ παρήμενος ὠκυπόροισι</l>
<l>μήνι’ Ἀχαιοῖσιν, πολέμου δ’ ἀποπαύεο πάμπαν·</l>
<l>Ζεὺς γὰρ ἐς Ὠκεανὸν μετ’ ἀμύμονας Αἰθιοπῆας</l>
<l>χθιζὸς ἔβη κατὰ δαῖτα, θεοὶ δ’ ἅμα πάντες ἕποντο·</l>
<l n="425">δωδεκάτῃ δέ τοι αὖτις ἐλεύσεται Οὔλυμπον δέ,</l>
<l>καὶ τότ’ ἔπειτά τοι εἶμι Διὸς ποτὶ χαλκοβατὲς δῶ,</l>
<l>καί μιν γουνάσομαι καί μιν πείσεσθαι ὀί̈ω.</l>
<milestone ed="p" n="428" unit="card"/>
</p><p><l><milestone ed="P" unit="para"/>ὣς ἄρα φωνήσας’ ἀπεβήσετο, τὸν δὲ λίπ’ αὐτοῦ</l>
<l>χωόμενον κατὰ θυμὸν ἐϋζώνοιο γυναικὸς</l>
<l n="430">τήν ῥα βίῃ ἀέκοντος ἀπηύρων· αὐτὰρ Ὀδυσσεὺς</l>
<l>ἐς Χρύσην ἵκανεν ἄγων ἱερὴν ἑκατόμβην.</l>
<l>οἳ δ’ ὅτε δὴ λιμένος πολυβενθέος ἐντὸς ἵκοντο</l>
<l>ἱστία μὲν στείλαντο, θέσαν δ’ ἐν νηὶ̈ μελαίνῃ,</l>
<l>ἱστὸν δ’ ἱστοδόκῃ πέλασαν προτόνοισιν ὑφέντες</l>
<l n="435">καρπαλίμως, τὴν δ’ εἰς ὅρμον προέρεσσαν ἐρετμοῖς.</l>
<l>ἐκ δ’ εὐνὰς ἔβαλον, κατὰ δὲ πρυμνήσι’ ἔδησαν·</l>
<l>ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης,</l>
<l>ἐκ δ’ ἑκατόμβην βῆσαν ἑκηβόλῳ Ἀπόλλωνι·</l>
<l>ἐκ δὲ Χρυσηὶ̈ς νηὸς βῆ ποντοπόροιο.</l>
<l n="440">τὴν μὲν ἔπειτ’ ἐπὶ βωμὸν ἄγων πολύμητις Ὀδυσσεὺς</l>
<l>πατρὶ φίλῳ ἐν χερσὶ τίθει καί μιν προσέειπεν·</l>
<l>ὦ Χρύση, πρό μ’ ἔπεμψεν ἄναξ ἀνδρῶν Ἀγαμέμνων</l>
<l>παῖδά τε σοὶ ἀγέμεν, Φοίβῳ θ’ ἱερὴν ἑκατόμβην</l>
<l>ῥέξαι ὑπὲρ Δαναῶν ὄφρ’ ἱλασόμεσθα ἄνακτα,</l>
<l n="445">ὃς νῦν Ἀργείοισι πολύστονα κήδε’ ἐφῆκεν.</l>
</p><p><l><milestone ed="P" unit="para"/>ὣς εἰπὼν ἐν χερσὶ τίθει, ὃ δὲ δέξατο χαίρων</l>
<l>παῖδα φίλην· τοὶ δ’ ὦκα θεῷ ἱερὴν ἑκατόμβην</l>
<l>ἑξείης ἔστησαν ἐύ̈δμητον περὶ βωμόν,</l>
<l>χερνίψαντο δ’ ἔπειτα καὶ οὐλοχύτας ἀνέλοντο.</l>
<l n="450">τοῖσιν δὲ Χρύσης μεγάλ’ εὔχετο χεῖρας ἀνασχών·</l>
<l>κλῦθί μευ ἀργυρότοξ’, ὃς Χρύσην ἀμφιβέβηκας</l>
<l>Κίλλαν τε ζαθέην Τενέδοιό τε ἶφι ἀνάσσεις·</l>
<l>ἦ μὲν δή ποτ’ ἐμεῦ πάρος ἔκλυες εὐξαμένοιο,</l>
<l>τίμησας μὲν ἐμέ, μέγα δ’ ἴψαο λαὸν Ἀχαιῶν·</l>
<l n="455">ἠδ’ ἔτι καὶ νῦν μοι τόδ’ ἐπικρήηνον ἐέλδωρ·</l>
<l>ἤδη νῦν Δαναοῖσιν ἀεικέα λοιγὸν ἄμυνον.</l>
</p><p><l><milestone ed="P" unit="para"/>ὣς ἔφατ’ εὐχόμενος, τοῦ δ’ ἔκλυε Φοῖβος Ἀπόλλων.</l>
<milestone ed="p" n="458" unit="card"/>
<l>αὐτὰρ ἐπεί ῥ’ εὔξαντο καὶ οὐλοχύτας προβάλοντο,</l>
<l>αὐέρυσαν μὲν πρῶτα καὶ ἔσφαξαν καὶ ἔδειραν,</l>
<l n="460">μηρούς τ’ ἐξέταμον κατά τε κνίσῃ ἐκάλυψαν</l>
<l>δίπτυχα ποιήσαντες, ἐπ’ αὐτῶν δ’ ὠμοθέτησαν·</l>
<l>καῖε δ’ ἐπὶ σχίζῃς ὁ γέρων, ἐπὶ δ’ αἴθοπα οἶνον</l>
<l>λεῖβε· νέοι δὲ παρ’ αὐτὸν ἔχον πεμπώβολα χερσίν.</l>
<l>αὐτὰρ ἐπεὶ κατὰ μῆρε κάη καὶ σπλάγχνα πάσαντο,</l>
<l n="465">μίστυλλόν τ’ ἄρα τἆλλα καὶ ἀμφ’ ὀβελοῖσιν ἔπειραν,</l>
<l>ὤπτησάν τε περιφραδέως, ἐρύσαντό τε πάντα.</l>
<l>αὐτὰρ ἐπεὶ παύσαντο πόνου τετύκοντό τε δαῖτα</l>
<l>δαίνυντ’, οὐδέ τι θυμὸς ἐδεύετο δαιτὸς ἐί̈σης.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l n="470">κοῦροι μὲν κρητῆρας ἐπεστέψαντο ποτοῖο,</l>
<l>νώμησαν δ’ ἄρα πᾶσιν ἐπαρξάμενοι δεπάεσσιν·</l>
<l>οἳ δὲ πανημέριοι μολπῇ θεὸν ἱλάσκοντο</l>
<l>καλὸν ἀείδοντες παιήονα κοῦροι Ἀχαιῶν</l>
<l>μέλποντες ἑκάεργον· ὃ δὲ φρένα τέρπετ’ ἀκούων.</l>
</p><p><l n="475"><milestone ed="P" unit="para"/>ἦμος δ’ ἠέλιος κατέδυ καὶ ἐπὶ κνέφας ἦλθε,</l>
<l>δὴ τότε κοιμήσαντο παρὰ πρυμνήσια νηός·</l>
<l>ἦμος δ’ ἠριγένεια φάνη ῥοδοδάκτυλος Ἠώς,</l>
<l>καὶ τότ’ ἔπειτ’ ἀνάγοντο μετὰ στρατὸν εὐρὺν Ἀχαιῶν·</l>
<l>τοῖσιν δ’ ἴκμενον οὖρον ἵει ἑκάεργος Ἀπόλλων·</l>
<l n="480">οἳ δ’ ἱστὸν στήσαντ’ ἀνά θ’ ἱστία λευκὰ πέτασσαν,</l>
<l>ἐν δ’ ἄνεμος πρῆσεν μέσον ἱστίον, ἀμφὶ δὲ κῦμα</l>
<l>στείρῃ πορφύρεον μεγάλ’ ἴαχε νηὸς ἰούσης·</l>
<l>ἣ δ’ ἔθεεν κατὰ κῦμα διαπρήσσουσα κέλευθον.</l>
<l>αὐτὰρ ἐπεί ῥ’ ἵκοντο κατὰ στρατὸν εὐρὺν Ἀχαιῶν,</l>
<l n="485">νῆα μὲν οἵ γε μέλαιναν ἐπ’ ἠπείροιο ἔρυσσαν</l>
<l>ὑψοῦ ἐπὶ ψαμάθοις, ὑπὸ δ’ ἕρματα μακρὰ τάνυσσαν·</l>
<l>αὐτοὶ δ’ ἐσκίδναντο κατὰ κλισίας τε νέας τε.</l>
</p><p><l><milestone ed="P" unit="para"/>αὐτὰρ ὃ μήνιε νηυσὶ παρήμενος ὠκυπόροισι</l>
<l>διογενὴς Πηλῆος υἱὸς πόδας ὠκὺς Ἀχιλλεύς·</l>
<l n="490">οὔτέ ποτ’ εἰς ἀγορὴν πωλέσκετο κυδιάνειραν</l>
<l>οὔτέ ποτ’ ἐς πόλεμον, ἀλλὰ φθινύθεσκε φίλον κῆρ</l>
<l>αὖθι μένων, ποθέεσκε δ’ ἀϋτήν τε πτόλεμόν τε.</l>
<milestone ed="p" n="493" unit="card"/>
</p><p><l><milestone ed="P" unit="para"/>ἀλλ’ ὅτε δή ῥ’ ἐκ τοῖο δυωδεκάτη γένετ’ ἠώς,</l>
<l>καὶ τότε δὴ πρὸς Ὄλυμπον ἴσαν θεοὶ αἰὲν ἐόντες</l>
<l n="495">πάντες ἅμα, Ζεὺς δ’ ἦρχε· Θέτις δ’ οὐ λήθετ’ ἐφετμέων</l>
<l>παιδὸς ἑοῦ, ἀλλ’ ἥ γ’ ἀνεδύσετο κῦμα θαλάσσης.</l>
<l>ἠερίη δ’ ἀνέβη μέγαν οὐρανὸν Οὔλυμπόν τε.</l>
<l>εὗρεν δ’ εὐρύοπα Κρονίδην ἄτερ ἥμενον ἄλλων</l>
<l>ἀκροτάτῃ κορυφῇ πολυδειράδος Οὐλύμποιο·</l>
<l n="500">καί ῥα πάροιθ’ αὐτοῖο καθέζετο, καὶ λάβε γούνων</l>
<l>σκαιῇ, δεξιτερῇ δ’ ἄρ’ ὑπ’ ἀνθερεῶνος ἑλοῦσα</l>
<l>λισσομένη προσέειπε Δία Κρονίωνα ἄνακτα·</l>
<l>Ζεῦ πάτερ εἴ ποτε δή σε μετ’ ἀθανάτοισιν ὄνησα</l>
<l>ἢ ἔπει ἢ ἔργῳ, τόδε μοι κρήηνον ἐέλδωρ·</l>
<l n="505">τίμησόν μοι υἱὸν ὃς ὠκυμορώτατος ἄλλων</l>
<l>ἔπλετ’· ἀτάρ μιν νῦν γε ἄναξ ἀνδρῶν Ἀγαμέμνων</l>
<l>ἠτίμησεν· ἑλὼν γὰρ ἔχει γέρας αὐτὸς ἀπούρας.</l>
<l>ἀλλὰ σύ πέρ μιν τῖσον Ὀλύμπιε μητίετα Ζεῦ·</l>
<l>τόφρα δ’ ἐπὶ Τρώεσσι τίθει κράτος ὄφρ’ ἂν Ἀχαιοὶ</l>
<l n="510">υἱὸν ἐμὸν τίσωσιν ὀφέλλωσίν τέ ἑ τιμῇ.</l>
</p><p><l><milestone ed="P" unit="para"/>ὣς φάτο· τὴν δ’ οὔ τι προσέφη νεφεληγερέτα Ζεύς,</l>
<l>ἀλλ’ ἀκέων δὴν ἧστο· Θέτις δ’ ὡς ἥψατο γούνων</l>
<l>ὣς ἔχετ’ ἐμπεφυυῖα, καὶ εἴρετο δεύτερον αὖτις·</l>
<l>νημερτὲς μὲν δή μοι ὑπόσχεο καὶ κατάνευσον</l>
<l n="515">ἢ ἀπόειπ’, ἐπεὶ οὔ τοι ἔπι δέος, ὄφρ’ ἐὺ̈ εἰδέω</l>
<l>ὅσσον ἐγὼ μετὰ πᾶσιν ἀτιμοτάτη θεός εἰμι.</l>
</p><p><l><milestone ed="P" unit="para"/>τὴν δὲ μέγ’ ὀχθήσας προσέφη νεφεληγερέτα Ζεύς·</l>
<l>ἦ δὴ λοίγια ἔργ’ ὅ τέ μ’ ἐχθοδοπῆσαι ἐφήσεις</l>
<l>Ἥρῃ ὅτ’ ἄν μ’ ἐρέθῃσιν ὀνειδείοις ἐπέεσσιν·</l>
<l n="520">ἣ δὲ καὶ αὔτως μ’ αἰεὶ ἐν ἀθανάτοισι θεοῖσι</l>
<l>νεικεῖ, καί τέ μέ φησι μάχῃ Τρώεσσιν ἀρήγειν.</l>
<l>ἀλλὰ σὺ μὲν νῦν αὖτις ἀπόστιχε μή τι νοήσῃ</l>
<l>Ἥρη· ἐμοὶ δέ κε ταῦτα μελήσεται ὄφρα τελέσσω·</l>
<l>εἰ δ’ ἄγε τοι κεφαλῇ κατανεύσομαι ὄφρα πεποίθῃς·</l>
<l n="525">τοῦτο γὰρ ἐξ ἐμέθεν γε μετ’ ἀθανάτοισι μέγιστον</l>
<l>τέκμωρ· οὐ γὰρ ἐμὸν παλινάγρετον οὐδ’ ἀπατηλὸν</l>
<l>οὐδ’ ἀτελεύτητον ὅ τί κεν κεφαλῇ κατανεύσω.</l>
</p><p><l><milestone ed="P" unit="para"/>ἦ καὶ κυανέῃσιν ἐπ’ ὀφρύσι νεῦσε Κρονίων·</l>
<l>ἀμβρόσιαι δ’ ἄρα χαῖται ἐπερρώσαντο ἄνακτος</l>
<l n="530">κρατὸς ἀπ’ ἀθανάτοιο· μέγαν δ’ ἐλέλιξεν Ὄλυμπον.</l>
<milestone ed="p" n="531" unit="card"/>
</p><p><l><milestone ed="P" unit="para"/>τώ γ’ ὣς βουλεύσαντε διέτμαγεν· ἣ μὲν ἔπειτα</l>
<l>εἰς ἅλα ἆλτο βαθεῖαν ἀπ’ αἰγλήεντος Ὀλύμπου,</l>
<l>Ζεὺς δὲ ἑὸν πρὸς δῶμα· θεοὶ δ’ ἅμα πάντες ἀνέσταν</l>
<l>ἐξ ἑδέων σφοῦ πατρὸς ἐναντίον· οὐδέ τις ἔτλη</l>
<l n="535">μεῖναι ἐπερχόμενον, ἀλλ’ ἀντίοι ἔσταν ἅπαντες.</l>
<l>ὣς ὃ μὲν ἔνθα καθέζετ’ ἐπὶ θρόνου· οὐδέ μιν Ἥρη</l>
<l>ἠγνοίησεν ἰδοῦς’ ὅτι οἱ συμφράσσατο βουλὰς</l>
<l>ἀργυρόπεζα Θέτις θυγάτηρ ἁλίοιο γέροντος.</l>
<l>αὐτίκα κερτομίοισι Δία Κρονίωνα προσηύδα·</l>
<l n="540">τίς δ’ αὖ τοι δολομῆτα θεῶν συμφράσσατο βουλάς;</l>
<l>αἰεί τοι φίλον ἐστὶν ἐμεῦ ἀπὸ νόσφιν ἐόντα</l>
<l>κρυπτάδια φρονέοντα δικαζέμεν· οὐδέ τί πώ μοι</l>
<l>πρόφρων τέτληκας εἰπεῖν ἔπος ὅττι νοήσῃς.</l>
</p><p><l><milestone ed="P" unit="para"/>τὴν δ’ ἠμείβετ’ ἔπειτα πατὴρ ἀνδρῶν τε θεῶν τε·</l>
<l n="545">Ἥρη μὴ δὴ πάντας ἐμοὺς ἐπιέλπεο μύθους</l>
<l>εἰδήσειν· χαλεποί τοι ἔσοντ’ ἀλόχῳ περ ἐούσῃ·</l>
<l>ἀλλ’ ὃν μέν κ’ ἐπιεικὲς ἀκουέμεν οὔ τις ἔπειτα</l>
<l>οὔτε θεῶν πρότερος τὸν εἴσεται οὔτ’ ἀνθρώπων·</l>
<l>ὃν δέ κ’ ἐγὼν ἀπάνευθε θεῶν ἐθέλωμι νοῆσαι</l>
<l n="550">μή τι σὺ ταῦτα ἕκαστα διείρεο μηδὲ μετάλλα.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα βοῶπις πότνια Ἥρη·</l>
<l>αἰνότατε Κρονίδη ποῖον τὸν μῦθον ἔειπες;</l>
<l>καὶ λίην σε πάρος γ’ οὔτ’ εἴρομαι οὔτε μεταλλῶ,</l>
<l>ἀλλὰ μάλ’ εὔκηλος τὰ φράζεαι ἅσς’ ἐθέλῃσθα.</l>
<l n="555">νῦν δ’ αἰνῶς δείδοικα κατὰ φρένα μή σε παρείπῃ</l>
<l>ἀργυρόπεζα Θέτις θυγάτηρ ἁλίοιο γέροντος·</l>
<l>ἠερίη γὰρ σοί γε παρέζετο καὶ λάβε γούνων·</l>
<l>τῇ ς’ ὀί̈ω κατανεῦσαι ἐτήτυμον ὡς Ἀχιλῆα</l>
<l>τιμήσῃς, ὀλέσῃς δὲ πολέας ἐπὶ νηυσὶν Ἀχαιῶν.</l>
</p><p><l n="560"><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l>δαιμονίη αἰεὶ μὲν ὀί̈εαι οὐδέ σε λήθω·</l>
<l>πρῆξαι δ’ ἔμπης οὔ τι δυνήσεαι, ἀλλ’ ἀπὸ θυμοῦ</l>
<l>μᾶλλον ἐμοὶ ἔσεαι· τὸ δέ τοι καὶ ῥίγιον ἔσται.</l>
<l>εἰ δ’ οὕτω τοῦτ’ ἐστὶν ἐμοὶ μέλλει φίλον εἶναι·</l>
<l n="565">ἀλλ’ ἀκέουσα κάθησο, ἐμῷ δ’ ἐπιπείθεο μύθῳ,</l>
<l>μή νύ τοι οὐ χραίσμωσιν ὅσοι θεοί εἰς’ ἐν Ὀλύμπῳ</l>
<l>ἆσσον ἰόνθ’, ὅτε κέν τοι ἀάπτους χεῖρας ἐφείω.</l>
<milestone ed="p" n="568" unit="card"/>
</p><p><l><milestone ed="P" unit="para"/>ὣς ἔφατ’ ἔδεισεν δὲ βοῶπις πότνια Ἥρη,</l>
<l>καί ῥ’ ἀκέουσα καθῆστο ἐπιγνάμψασα φίλον κῆρ·</l>
<l n="570">ὄχθησαν δ’ ἀνὰ δῶμα Διὸς θεοὶ Οὐρανίωνες·</l>
<l>τοῖσιν δ’ Ἥφαιστος κλυτοτέχνης ἦρχ’ ἀγορεύειν</l>
<l>μητρὶ φίλῃ ἐπίηρα φέρων λευκωλένῳ Ἥρῃ·</l>
<l>ἦ δὴ λοίγια ἔργα τάδ’ ἔσσεται οὐδ’ ἔτ’ ἀνεκτά,</l>
<l>εἰ δὴ σφὼ ἕνεκα θνητῶν ἐριδαίνετον ὧδε,</l>
<l n="575">ἐν δὲ θεοῖσι κολῳὸν ἐλαύνετον· οὐδέ τι δαιτὸς</l>
<l>ἐσθλῆς ἔσσεται ἦδος, ἐπεὶ τὰ χερείονα νικᾷ.</l>
<l>μητρὶ δ’ ἐγὼ παράφημι καὶ αὐτῇ περ νοεούσῃ</l>
<l>πατρὶ φίλῳ ἐπίηρα φέρειν Διί, ὄφρα μὴ αὖτε</l>
<l>νεικείῃσι πατήρ, σὺν δ’ ἡμῖν δαῖτα ταράξῃ.</l>
<l n="580">εἴ περ γάρ κ’ ἐθέλῃσιν Ὀλύμπιος ἀστεροπητὴς</l>
<l>ἐξ ἑδέων στυφελίξαι· ὃ γὰρ πολὺ φέρτατός ἐστιν.</l>
<l>ἀλλὰ σὺ τὸν ἐπέεσσι καθάπτεσθαι μαλακοῖσιν·</l>
<l>αὐτίκ’ ἔπειθ’ ἵλαος Ὀλύμπιος ἔσσεται ἡμῖν.</l>
</p><p><l><milestone ed="P" unit="para"/>ὣς ἄρ’ ἔφη καὶ ἀναί̈ξας δέπας ἀμφικύπελλον</l>
<l n="585">μητρὶ φίλῃ ἐν χειρὶ τίθει καί μιν προσέειπε·</l>
<l>τέτλαθι μῆτερ ἐμή, καὶ ἀνάσχεο κηδομένη περ,</l>
<l>μή σε φίλην περ ἐοῦσαν ἐν ὀφθαλμοῖσιν ἴδωμαι</l>
<l>θεινομένην, τότε δ’ οὔ τι δυνήσομαι ἀχνύμενός περ</l>
<l>χραισμεῖν· ἀργαλέος γὰρ Ὀλύμπιος ἀντιφέρεσθαι·</l>
<l n="590">ἤδη γάρ με καὶ ἄλλοτ’ ἀλεξέμεναι μεμαῶτα</l>
<l>ῥῖψε ποδὸς τεταγὼν ἀπὸ βηλοῦ θεσπεσίοιο,</l>
<l>πᾶν δ’ ἦμαρ φερόμην, ἅμα δ’ ἠελίῳ καταδύντι</l>
<l>κάππεσον ἐν Λήμνῳ, ὀλίγος δ’ ἔτι θυμὸς ἐνῆεν·</l>
<l>ἔνθά με Σίντιες ἄνδρες ἄφαρ κομίσαντο πεσόντα.</l>
</p><p><l n="595"><milestone ed="P" unit="para"/>ὣς φάτο, μείδησεν δὲ θεὰ λευκώλενος Ἥρη,</l>
<l>μειδήσασα δὲ παιδὸς ἐδέξατο χειρὶ κύπελλον·</l>
<l>αὐτὰρ ὃ τοῖς ἄλλοισι θεοῖς ἐνδέξια πᾶσιν</l>
<l>οἰνοχόει γλυκὺ νέκταρ ἀπὸ κρητῆρος ἀφύσσων·</l>
<l>ἄσβεστος δ’ ἄρ’ ἐνῶρτο γέλως μακάρεσσι θεοῖσιν</l>
<l n="600">ὡς ἴδον Ἥφαιστον διὰ δώματα ποιπνύοντα.</l>
</p><p><l><milestone ed="P" unit="para"/>ὣς τότε μὲν πρόπαν ἦμαρ ἐς ἠέλιον καταδύντα</l>
<l>δαίνυντ’, οὐδέ τι θυμὸς ἐδεύετο δαιτὸς ἐί̈σης,</l>
<l>οὐ μὲν φόρμιγγος περικαλλέος ἣν ἔχ’ Ἀπόλλων,</l>
<l>Μουσάων θ’ αἳ ἄειδον ἀμειβόμεναι ὀπὶ καλῇ.</l>
</p><p><l n="605"><milestone ed="P" unit="para"/>αὐτὰρ ἐπεὶ κατέδυ λαμπρὸν φάος ἠελίοιο,</l>
<l>οἳ μὲν κακκείοντες ἔβαν οἶκον δὲ ἕκαστος,</l>
<l>ἧχι ἑκάστῳ δῶμα περικλυτὸς ἀμφιγυήεις</l>
<l>Ἥφαιστος ποίησεν ἰδυίῃσι πραπίδεσσι·</l>
<l>Ζεὺς δὲ πρὸς ὃν λέχος ἤϊ’ Ὀλύμπιος ἀστεροπητής,</l>
<l n="610">ἔνθα πάρος κοιμᾶθ’ ὅτε μιν γλυκὺς ὕπνος ἱκάνοι·</l>
<l>ἔνθα καθεῦδ’ ἀναβάς, παρὰ δὲ χρυσόθρονος Ἥρη.</l>
</p></div>
<div type="book" n="2">
<milestone ed="p" n="1" unit="card"/>
<p><l><milestone ed="P" unit="para"/>ἄλλοι μέν ῥα θεοί τε καὶ ἀνέρες ἱπποκορυσταὶ</l>
<l>εὗδον παννύχιοι, Δία δ’ οὐκ ἔχε νήδυμος ὕπνος,</l>
<l>ἀλλ’ ὅ γε μερμήριζε κατὰ φρένα ὡς Ἀχιλῆα</l>
<l>τιμήσῃ, ὀλέσῃ δὲ πολέας ἐπὶ νηυσὶν Ἀχαιῶν.</l>
<l n="5">ἥδε δέ οἱ κατὰ θυμὸν ἀρίστη φαίνετο βουλή,</l>
<l>πέμψαι ἐπ’ Ἀτρεί̈δῃ Ἀγαμέμνονι οὖλον ὄνειρον·</l>
<l>καί μιν φωνήσας ἔπεα πτερόεντα προσηύδα·</l>
<l>βάσκ’ ἴθι οὖλε ὄνειρε θοὰς ἐπὶ νῆας Ἀχαιῶν·</l>
<l>ἐλθὼν ἐς κλισίην Ἀγαμέμνονος Ἀτρεί̈δαο</l>
<l n="10">πάντα μάλ’ ἀτρεκέως ἀγορευέμεν ὡς ἐπιτέλλω·</l>
<l>θωρῆξαί ἑ κέλευε κάρη κομόωντας Ἀχαιοὺς</l>
<l>πανσυδίῃ· νῦν γάρ κεν ἕλοι πόλιν εὐρυάγυιαν</l>
<l>Τρώων· οὐ γὰρ ἔτ’ ἀμφὶς Ὀλύμπια δώματ’ ἔχοντες</l>
<l>ἀθάνατοι φράζονται· ἐπέγναμψεν γὰρ ἅπαντας</l>
<l n="15">Ἥρη λισσομένη, Τρώεσσι δὲ κήδε’ ἐφῆπται.</l>
</p><p><l><milestone ed="P" unit="para"/>ὣς φάτο, βῆ δ’ ἄρ’ ὄνειρος ἐπεὶ τὸν μῦθον ἄκουσε·</l>
<l>καρπαλίμως δ’ ἵκανε θοὰς ἐπὶ νῆας Ἀχαιῶν,</l>
<l>βῆ δ’ ἄρ’ ἐπ’ Ἀτρεί̈δην Ἀγαμέμνονα· τὸν δὲ κίχανεν</l>
<l>εὕδοντ’ ἐν κλισίῃ, περὶ δ’ ἀμβρόσιος κέχυθ’ ὕπνος.</l>
<l n="20">στῆ δ’ ἄρ’ ὑπὲρ κεφαλῆς Νηληί̈ῳ υἷι ἐοικώς</l>
<l>Νέστορι, τόν ῥα μάλιστα γερόντων τῖ’ Ἀγαμέμνων·</l>
<l>τῷ μιν ἐεισάμενος προσεφώνεε θεῖος ὄνειρος·</l>
<l>εὕδεις Ἀτρέος υἱὲ δαί̈φρονος ἱπποδάμοιο·</l>
<l>οὐ χρὴ παννύχιον εὕδειν βουληφόρον ἄνδρα</l>
<l n="25">ᾧ λαοί τ’ ἐπιτετράφαται καὶ τόσσα μέμηλε·</l>
<l>νῦν δ’ ἐμέθεν ξύνες ὦκα· Διὸς δέ τοι ἄγγελός εἰμι,</l>
<l>ὃς σεῦ ἄνευθεν ἐὼν μέγα κήδεται ἠδ’ ἐλεαίρει.</l>
<l>θωρῆξαί σε κέλευσε κάρη κομόωντας Ἀχαιοὺς</l>
<l>πανσυδίῃ· νῦν γάρ κεν ἕλοις πόλιν εὐρυάγυιαν</l>
<l n="30">Τρώων· οὐ γὰρ ἔτ’ ἀμφὶς Ὀλύμπια δώματ’ ἔχοντες</l>
<l>ἀθάνατοι φράζονται· ἐπέγναμψεν γὰρ ἅπαντας</l>
<l>Ἥρη λισσομένη, Τρώεσσι δὲ κήδε’ ἐφῆπται</l>
<l>ἐκ Διός· ἀλλὰ σὺ σῇσιν ἔχε φρεσί, μηδέ σε λήθη</l>
<l>αἱρείτω εὖτ’ ἄν σε μελίφρων ὕπνος ἀνήῃ.</l>
<milestone ed="p" n="35" unit="card"/>
</p><p><l n="35"><milestone ed="P" unit="para"/>ὣς ἄρα φωνήσας ἀπεβήσετο, τὸν δὲ λίπ’ αὐτοῦ</l>
<l>τὰ φρονέοντ’ ἀνὰ θυμὸν ἅ ῥ’ οὐ τελέεσθαι ἔμελλον·</l>
<l>φῆ γὰρ ὅ γ’ αἱρήσειν Πριάμου πόλιν ἤματι κείνῳ</l>
<l>νήπιος, οὐδὲ τὰ ᾔδη ἅ ῥα Ζεὺς μήδετο ἔργα·</l>
<l>θήσειν γὰρ ἔτ’ ἔμελλεν ἐπ’ ἄλγεά τε στοναχάς τε</l>
<l n="40">Τρωσί τε καὶ Δαναοῖσι διὰ κρατερὰς ὑσμίνας.</l>
<l>ἔγρετο δ’ ἐξ ὕπνου, θείη δέ μιν ἀμφέχυτ’ ὀμφή·</l>
<l>ἕζετο δ’ ὀρθωθείς, μαλακὸν δ’ ἔνδυνε χιτῶνα</l>
<l>καλὸν νηγάτεον, περὶ δὲ μέγα βάλλετο φᾶρος·</l>
<l>ποσσὶ δ’ ὑπὸ λιπαροῖσιν ἐδήσατο καλὰ πέδιλα,</l>
<l n="45">ἀμφὶ δ’ ἄρ’ ὤμοισιν βάλετο ξίφος ἀργυρόηλον·</l>
<l>εἵλετο δὲ σκῆπτρον πατρώϊον ἄφθιτον αἰεὶ</l>
<l>σὺν τῷ ἔβη κατὰ νῆας Ἀχαιῶν χαλκοχιτώνων·</l>
</p><p><l><milestone ed="P" unit="para"/>ἠὼς μέν ῥα θεὰ προσεβήσετο μακρὸν Ὄλυμπον</l>
<l>Ζηνὶ φόως ἐρέουσα καὶ ἄλλοις ἀθανάτοισιν·</l>
<l n="50">αὐτὰρ ὃ κηρύκεσσι λιγυφθόγγοισι κέλευσε</l>
<l>κηρύσσειν ἀγορὴν δὲ κάρη κομόωντας Ἀχαιούς·</l>
<l>οἳ μὲν ἐκήρυσσον, τοὶ δ’ ἠγείροντο μάλ’ ὦκα·</l>
</p><p><l><milestone ed="P" unit="para"/>βουλὴν δὲ πρῶτον μεγαθύμων ἷζε γερόντων</l>
<l>Νεστορέῃ παρὰ νηὶ̈ Πυλοιγενέος βασιλῆος·</l>
<l n="55">τοὺς ὅ γε συγκαλέσας πυκινὴν ἀρτύνετο βουλήν·</l>
<l>κλῦτε φίλοι· θεῖός μοι ἐνύπνιον ἦλθεν ὄνειρος</l>
<l>ἀμβροσίην διὰ νύκτα· μάλιστα δὲ Νέστορι δίῳ</l>
<l>εἶδός τε μέγεθός τε φυήν τ’ ἄγχιστα ἐῴκει·</l>
<l>στῆ δ’ ἄρ’ ὑπὲρ κεφαλῆς καί με πρὸς μῦθον ἔειπεν·</l>
<l n="60">εὕδεις Ἀτρέος υἱὲ δαί̈φρονος ἱπποδάμοιο·</l>
<l>οὐ χρὴ παννύχιον εὕδειν βουληφόρον ἄνδρα,</l>
<l>ᾧ λαοί τ’ ἐπιτετράφαται καὶ τόσσα μέμηλε·</l>
<l>νῦν δ’ ἐμέθεν ξύνες ὦκα· Διὸς δέ τοι ἄγγελός εἰμι,</l>
<l>ὃς σεῦ ἄνευθεν ἐὼν μέγα κήδεται ἠδ’ ἐλεαίρει·</l>
<l n="65">θωρῆξαί σε κέλευσε κάρη κομόωντας Ἀχαιοὺς</l>
<l>πανσυδίῃ· νῦν γάρ κεν ἕλοις πόλιν εὐρυάγυιαν</l>
<l>Τρώων· οὐ γὰρ ἔτ’ ἀμφὶς Ὀλύμπια δώματ’ ἔχοντες</l>
<l>ἀθάνατοι φράζονται· ἐπέγναμψεν γὰρ ἅπαντας</l>
<l>Ἥρη λισσομένη, Τρώεσσι δὲ κήδε’ ἐφῆπται</l>
<l n="70">ἐκ Διός· ἀλλὰ σὺ σῇσιν ἔχε φρεσίν· ὣς ὃ μὲν εἰπὼν</l>
<l>ᾤχετ’ ἀποπτάμενος, ἐμὲ δὲ γλυκὺς ὕπνος ἀνῆκεν.</l>
<l>ἀλλ’ ἄγετ’ αἴ κέν πως θωρήξομεν υἷας Ἀχαιῶν·</l>
<l>πρῶτα δ’ ἐγὼν ἔπεσιν πειρήσομαι, ἣ θέμις ἐστί,</l>
<l>καὶ φεύγειν σὺν νηυσὶ πολυκλήϊσι κελεύσω·</l>
<l n="75">ὑμεῖς δ’ ἄλλοθεν ἄλλος ἐρητύειν ἐπέεσσιν.</l>
<milestone ed="p" n="76" unit="card"/>
</p><p><l><milestone ed="P" unit="para"/>ἤτοι ὅ γ’ ὣς εἰπὼν κατ’ ἄρ’ ἕζετο, τοῖσι δ’ ἀνέστη</l>
<l>Νέστωρ, ὅς ῥα Πύλοιο ἄναξ ἦν ἠμαθόεντος,</l>
<l>ὅ σφιν ἐὺ φρονέων ἀγορήσατο καὶ μετέειπεν·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l n="80">εἰ μέν τις τὸν ὄνειρον Ἀχαιῶν ἄλλος ἔνισπε</l>
<l>ψεῦδός κεν φαῖμεν καὶ νοσφιζοίμεθα μᾶλλον·</l>
<l>νῦν δ’ ἴδεν ὃς μέγ’ ἄριστος Ἀχαιῶν εὔχεται εἶναι·</l>
<l>ἀλλ’ ἄγετ’ αἴ κέν πως θωρήξομεν υἷας Ἀχαιῶν.</l>
</p><p><l><milestone ed="P" unit="para"/>ὣς ἄρα φωνήσας βουλῆς ἐξῆρχε νέεσθαι,</l>
<l n="85">οἳ δ’ ἐπανέστησαν πείθοντό τε ποιμένι λαῶν</l>
<l>σκηπτοῦχοι βασιλῆες· ἐπεσσεύοντο δὲ λαοί.</l>
<l>ἠύ̈τε ἔθνεα εἶσι μελισσάων ἁδινάων</l>
<l>πέτρης ἐκ γλαφυρῆς αἰεὶ νέον ἐρχομενάων,</l>
<l>βοτρυδὸν δὲ πέτονται ἐπ’ ἄνθεσιν εἰαρινοῖσιν·</l>
<l n="90">αἳ μέν τ’ ἔνθα ἅλις πεποτήαται, αἳ δέ τε ἔνθα·</l>
<l>ὣς τῶν ἔθνεα πολλὰ νεῶν ἄπο καὶ κλισιάων</l>
<l>ἠϊόνος προπάροιθε βαθείης ἐστιχόωντο</l>
<l>ἰλαδὸν εἰς ἀγορήν· μετὰ δέ σφισιν ὄσσα δεδήει</l>
<l>ὀτρύνους’ ἰέναι Διὸς ἄγγελος· οἳ δ’ ἀγέροντο.</l>
<l n="95">τετρήχει δ’ ἀγορή, ὑπὸ δὲ στεναχίζετο γαῖα</l>
<l>λαῶν ἱζόντων, ὅμαδος δ’ ἦν· ἐννέα δέ σφεας</l>
<l>κήρυκες βοόωντες ἐρήτυον, εἴ ποτ’ ἀϋτῆς</l>
<l>σχοίατ’, ἀκούσειαν δὲ διοτρεφέων βασιλήων.</l>
<l>σπουδῇ δ’ ἕζετο λαός, ἐρήτυθεν δὲ καθ’ ἕδρας</l>
<l n="100">παυσάμενοι κλαγγῆς· ἀνὰ δὲ κρείων Ἀγαμέμνων</l>
<l>ἔστη σκῆπτρον ἔχων τὸ μὲν Ἥφαιστος κάμε τεύχων.</l>
<l>Ἥφαιστος μὲν δῶκε Διὶ Κρονίωνι ἄνακτι,</l>
<l>αὐτὰρ ἄρα Ζεὺς δῶκε διακτόρῳ ἀργεϊφόντῃ·</l>
<l>Ἑρμείας δὲ ἄναξ δῶκεν Πέλοπι πληξίππῳ,</l>
<l n="105">αὐτὰρ ὃ αὖτε Πέλοψ δῶκ’ Ἀτρέϊ ποιμένι λαῶν,</l>
<l>Ἀτρεὺς δὲ θνῄσκων ἔλιπεν πολύαρνι Θυέστῃ,</l>
<l>αὐτὰρ ὃ αὖτε Θυέστ’ Ἀγαμέμνονι λεῖπε φορῆναι,</l>
<l>πολλῇσιν νήσοισι καὶ Ἄργεϊ παντὶ ἀνάσσειν.</l>
<milestone ed="p" n="109" unit="card"/>
<l>τῷ ὅ γ’ ἐρεισάμενος ἔπε’ Ἀργείοισι μετηύδα·</l>
<l n="110">ὦ φίλοι ἥρωες Δαναοὶ θεράποντες Ἄρηος</l>
<l>Ζεύς με μέγα Κρονίδης ἄτῃ ἐνέδησε βαρείῃ,</l>
<l>σχέτλιος, ὃς πρὶν μέν μοι ὑπέσχετο καὶ κατένευσεν</l>
<l>Ἴλιον ἐκπέρσαντ’ εὐτείχεον ἀπονέεσθαι,</l>
<l>νῦν δὲ κακὴν ἀπάτην βουλεύσατο, καί με κελεύει</l>
<l n="115">δυσκλέα Ἄργος ἱκέσθαι, ἐπεὶ πολὺν ὤλεσα λαόν.</l>
<l>οὕτω που Διὶ μέλλει ὑπερμενέϊ φίλον εἶναι,</l>
<l>ὃς δὴ πολλάων πολίων κατέλυσε κάρηνα</l>
<l>ἠδ’ ἔτι καὶ λύσει· τοῦ γὰρ κράτος ἐστὶ μέγιστον.</l>
<l>αἰσχρὸν γὰρ τόδε γ’ ἐστὶ καὶ ἐσσομένοισι πυθέσθαι</l>
<l n="120">μὰψ οὕτω τοιόνδε τοσόνδε τε λαὸν Ἀχαιῶν</l>
<l>ἄπρηκτον πόλεμον πολεμίζειν ἠδὲ μάχεσθαι</l>
<l>ἀνδράσι παυροτέροισι, τέλος δ’ οὔ πώ τι πέφανται·</l>
<l>εἴ περ γάρ κ’ ἐθέλοιμεν Ἀχαιοί τε Τρῶές τε</l>
<l>ὅρκια πιστὰ ταμόντες ἀριθμηθήμεναι ἄμφω,</l>
<l n="125">Τρῶας μὲν λέξασθαι ἐφέστιοι ὅσσοι ἔασιν,</l>
<l>ἡμεῖς δ’ ἐς δεκάδας διακοσμηθεῖμεν Ἀχαιοί,</l>
<l>Τρώων δ’ ἄνδρα ἕκαστοι ἑλοίμεθα οἰνοχοεύειν,</l>
<l>πολλαί κεν δεκάδες δευοίατο οἰνοχόοιο.</l>
<l>τόσσον ἐγώ φημι πλέας ἔμμεναι υἷας Ἀχαιῶν</l>
<l n="130">Τρώων, οἳ ναίουσι κατὰ πτόλιν· ἀλλ’ ἐπίκουροι</l>
<l>πολλέων ἐκ πολίων ἐγχέσπαλοι ἄνδρες ἔασιν,</l>
<l>οἵ με μέγα πλάζουσι καὶ οὐκ εἰῶς’ ἐθέλοντα</l>
<l>Ἰλίου ἐκπέρσαι εὖ ναιόμενον πτολίεθρον.</l>
<l>ἐννέα δὴ βεβάασι Διὸς μεγάλου ἐνιαυτοί,</l>
<l n="135">καὶ δὴ δοῦρα σέσηπε νεῶν καὶ σπάρτα λέλυνται·</l>
<l>αἳ δέ που ἡμέτεραί τ’ ἄλοχοι καὶ νήπια τέκνα</l>
<l>εἵατ’ ἐνὶ μεγάροις ποτιδέγμεναι· ἄμμι δὲ ἔργον</l>
<l>αὔτως ἀκράαντον οὗ εἵνεκα δεῦρ’ ἱκόμεσθα.</l>
<l>ἀλλ’ ἄγεθ’ ὡς ἂν ἐγὼ εἴπω πειθώμεθα πάντες·</l>
<l n="140">φεύγωμεν σὺν νηυσὶ φίλην ἐς πατρίδα γαῖαν·</l>
<l>οὐ γὰρ ἔτι Τροίην αἱρήσομεν εὐρυάγυιαν.</l>
</p><p><l><milestone ed="P" unit="para"/>ὣς φάτο, τοῖσι δὲ θυμὸν ἐνὶ στήθεσσιν ὄρινε</l>
<l>πᾶσι μετὰ πληθὺν ὅσοι οὐ βουλῆς ἐπάκουσαν·</l>
<l>κινήθη δ’ ἀγορὴ φὴ κύματα μακρὰ θαλάσσης</l>
<l n="145">πόντου Ἰκαρίοιο, τὰ μέν τ’ Εὖρός τε Νότος τε</l>
<l>ὤρορ’ ἐπαί̈ξας πατρὸς Διὸς ἐκ νεφελάων.</l>
<l>ὡς δ’ ὅτε κινήσῃ Ζέφυρος βαθὺ λήϊον ἐλθὼν</l>
<l>λάβρος ἐπαιγίζων, ἐπί τ’ ἠμύει ἀσταχύεσσιν,</l>
<l>ὣς τῶν πᾶς’ ἀγορὴ κινήθη· τοὶ δ’ ἀλαλητῷ</l>
<l n="150">νῆας ἔπ’ ἐσσεύοντο, ποδῶν δ’ ὑπένερθε κονίη</l>
<l>ἵστατ’ ἀειρομένη· τοὶ δ’ ἀλλήλοισι κέλευον</l>
<l>ἅπτεσθαι νηῶν ἠδ’ ἑλκέμεν εἰς ἅλα δῖαν,</l>
<l>οὐρούς τ’ ἐξεκάθαιρον· ἀϋτὴ δ’ οὐρανὸν ἷκεν</l>
<l>οἴκαδε ἱεμένων· ὑπὸ δ’ ᾕρεον ἕρματα νηῶν.</l>
<milestone ed="p" n="155" unit="card"/>
</p><p><l n="155"><milestone ed="P" unit="para"/>ἔνθά κεν Ἀργείοισιν ὑπέρμορα νόστος ἐτύχθη</l>
<l>εἰ μὴ Ἀθηναίην Ἥρη πρὸς μῦθον ἔειπεν·</l>
<l>ὢ πόποι αἰγιόχοιο Διὸς τέκος Ἀτρυτώνη,</l>
<l>οὕτω δὴ οἶκον δὲ φίλην ἐς πατρίδα γαῖαν</l>
<l>Ἀργεῖοι φεύξονται ἐπ’ εὐρέα νῶτα θαλάσσης,</l>
<l n="160">κὰδ δέ κεν εὐχωλὴν Πριάμῳ καὶ Τρωσὶ λίποιεν</l>
<l>Ἀργείην Ἑλένην, ἧς εἵνεκα πολλοὶ Ἀχαιῶν</l>
<l>ἐν Τροίῃ ἀπόλοντο φίλης ἀπὸ πατρίδος αἴης·</l>
<l>ἀλλ’ ἴθι νῦν κατὰ λαὸν Ἀχαιῶν χαλκοχιτώνων·</l>
<l>σοῖς ἀγανοῖς ἐπέεσσιν ἐρήτυε φῶτα ἕκαστον,</l>
<l n="165">μηδὲ ἔα νῆας ἅλα δ’ ἑλκέμεν ἀμφιελίσσας.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ γλαυκῶπις Ἀθήνη,</l>
<l>βῆ δὲ κατ’ Οὐλύμποιο καρήνων ἀί̈ξασα·</l>
<l>καρπαλίμως δ’ ἵκανε θοὰς ἐπὶ νῆας Ἀχαιῶν.</l>
<l>εὗρεν ἔπειτ’ Ὀδυσῆα Διὶ μῆτιν ἀτάλαντον</l>
<l n="170">ἑσταότ’· οὐδ’ ὅ γε νηὸς ἐϋσσέλμοιο μελαίνης</l>
<l>ἅπτετ’, ἐπεί μιν ἄχος κραδίην καὶ θυμὸν ἵκανεν·</l>
<l>ἀγχοῦ δ’ ἱσταμένη προσέφη γλαυκῶπις Ἀθήνη·</l>
<l>διογενὲς Λαερτιάδη πολυμήχαν’ Ὀδυσσεῦ,</l>
<l>οὕτω δὴ οἶκον δὲ φίλην ἐς πατρίδα γαῖαν</l>
<l n="175">φεύξεσθ’ ἐν νήεσσι πολυκλήϊσι πεσόντες,</l>
<l>κὰδ δέ κεν εὐχωλὴν Πριάμῳ καὶ Τρωσὶ λίποιτε</l>
<l>Ἀργείην Ἑλένην, ἧς εἵνεκα πολλοὶ Ἀχαιῶν</l>
<l>ἐν Τροίῃ ἀπόλοντο φίλης ἀπὸ πατρίδος αἴης;</l>
<l>ἀλλ’ ἴθι νῦν κατὰ λαὸν Ἀχαιῶν, μηδ’ ἔτ’ ἐρώει,</l>
<l n="180">σοῖς δ’ ἀγανοῖς ἐπέεσσιν ἐρήτυε φῶτα ἕκαστον,</l>
<l>μηδὲ ἔα νῆας ἅλα δ’ ἑλκέμεν ἀμφιελίσσας.</l>
</p><p><l><milestone ed="P" unit="para"/>ὣς φάθ’, ὃ δὲ ξυνέηκε θεᾶς ὄπα φωνησάσης,</l>
<l>βῆ δὲ θέειν, ἀπὸ δὲ χλαῖναν βάλε· τὴν δὲ κόμισσε</l>
<l>κῆρυξ Εὐρυβάτης Ἰθακήσιος ὅς οἱ ὀπήδει·</l>
<l n="185">αὐτὸς δ’ Ἀτρεί̈δεω Ἀγαμέμνονος ἀντίος ἐλθὼν</l>
<l>δέξατό οἱ σκῆπτρον πατρώϊον ἄφθιτον αἰεί·</l>
<l>σὺν τῷ ἔβη κατὰ νῆας Ἀχαιῶν χαλκοχιτώνων.</l>
<milestone ed="p" n="188" unit="card"/>
</p><p><l><milestone ed="P" unit="para"/>ὅν τινα μὲν βασιλῆα καὶ ἔξοχον ἄνδρα κιχείη</l>
<l>τὸν δ’ ἀγανοῖς ἐπέεσσιν ἐρητύσασκε παραστάς·</l>
<l n="190">δαιμόνι’ οὔ σε ἔοικε κακὸν ὣς δειδίσσεσθαι,</l>
<l>ἀλλ’ αὐτός τε κάθησο καὶ ἄλλους ἵδρυε λαούς·</l>
<l>οὐ γάρ πω σάφα οἶσθ’ οἷος νόος Ἀτρεί̈ωνος·</l>
<l>νῦν μὲν πειρᾶται, τάχα δ’ ἴψεται υἷας Ἀχαιῶν.</l>
<l>ἐν βουλῇ δ’ οὐ πάντες ἀκούσαμεν οἷον ἔειπε.</l>
<l n="195">μή τι χολωσάμενος ῥέξῃ κακὸν υἷας Ἀχαιῶν·</l>
<l>θυμὸς δὲ μέγας ἐστὶ διοτρεφέων βασιλήων,</l>
<l>τιμὴ δ’ ἐκ Διός ἐστι, φιλεῖ δέ ἑ μητίετα Ζεύς.</l>
</p><p><l><milestone ed="P" unit="para"/>ὃν δ’ αὖ δήμου τ’ ἄνδρα ἴδοι βοόωντά τ’ ἐφεύροι,</l>
<l>τὸν σκήπτρῳ ἐλάσασκεν ὁμοκλήσασκέ τε μύθῳ·</l>
<l n="200">δαιμόνι’ ἀτρέμας ἧσο καὶ ἄλλων μῦθον ἄκουε,</l>
<l>οἳ σέο φέρτεροί εἰσι, σὺ δ’ ἀπτόλεμος καὶ ἄναλκις</l>
<l>οὔτέ ποτ’ ἐν πολέμῳ ἐναρίθμιος οὔτ’ ἐνὶ βουλῇ·</l>
<l>οὐ μέν πως πάντες βασιλεύσομεν ἐνθάδ’ Ἀχαιοί·</l>
<l>οὐκ ἀγαθὸν πολυκοιρανίη· εἷς κοίρανος ἔστω,</l>
<l n="205">εἷς βασιλεύς, ᾧ δῶκε Κρόνου πάϊς ἀγκυλομήτεω</l>
<l>σκῆπτρόν τ’ ἠδὲ θέμιστας, ἵνά σφισι βουλεύῃσι.</l>
</p><p><l><milestone ed="P" unit="para"/>ὣς ὅ γε κοιρανέων δίεπε στρατόν· οἳ δ’ ἀγορὴν δὲ</l>
<l>αὖτις ἐπεσσεύοντο νεῶν ἄπο καὶ κλισιάων</l>
<l>ἠχῇ, ὡς ὅτε κῦμα πολυφλοίσβοιο θαλάσσης</l>
<l n="210">αἰγιαλῷ μεγάλῳ βρέμεται, σμαραγεῖ δέ τε πόντος.</l>
</p><p><l><milestone ed="P" unit="para"/>ἄλλοι μέν ῥ’ ἕζοντο, ἐρήτυθεν δὲ καθ’ ἕδρας·</l>
<l>Θερσίτης δ’ ἔτι μοῦνος ἀμετροεπὴς ἐκολῴα,</l>
<l>ὃς ἔπεα φρεσὶν ᾗσιν ἄκοσμά τε πολλά τε ᾔδη</l>
<l>μάψ, ἀτὰρ οὐ κατὰ κόσμον, ἐριζέμεναι βασιλεῦσιν,</l>
<l n="215">ἀλλ’ ὅ τι οἱ εἴσαιτο γελοίϊον Ἀργείοισιν</l>
<l>ἔμμεναι· αἴσχιστος δὲ ἀνὴρ ὑπὸ Ἴλιον ἦλθε·</l>
<l>φολκὸς ἔην, χωλὸς δ’ ἕτερον πόδα· τὼ δέ οἱ ὤμω</l>
<l>κυρτὼ ἐπὶ στῆθος συνοχωκότε· αὐτὰρ ὕπερθε</l>
<l>φοξὸς ἔην κεφαλήν, ψεδνὴ δ’ ἐπενήνοθε λάχνη.</l>
<l n="220">ἔχθιστος δ’ Ἀχιλῆϊ μάλιστ’ ἦν ἠδ’ Ὀδυσῆϊ·</l>
<l>τὼ γὰρ νεικείεσκε· τότ’ αὖτ’ Ἀγαμέμνονι δίῳ</l>
<l>ὀξέα κεκλήγων λέγ’ ὀνείδεα· τῷ δ’ ἄρ’ Ἀχαιοὶ</l>
<l>ἐκπάγλως κοτέοντο νεμέσσηθέν τ’ ἐνὶ θυμῷ.</l>
<milestone ed="p" n="224" unit="card"/>
<l>αὐτὰρ ὃ μακρὰ βοῶν Ἀγαμέμνονα νείκεε μύθῳ·</l>
<l n="225">Ἀτρεί̈δη τέο δ’ αὖτ’ ἐπιμέμφεαι ἠδὲ χατίζεις;</l>
<l>πλεῖαί τοι χαλκοῦ κλισίαι, πολλαὶ δὲ γυναῖκες</l>
<l>εἰσὶν ἐνὶ κλισίῃς ἐξαίρετοι, ἅς τοι Ἀχαιοὶ</l>
<l>πρωτίστῳ δίδομεν εὖτ’ ἂν πτολίεθρον ἕλωμεν.</l>
<l>ἦ ἔτι καὶ χρυσοῦ ἐπιδεύεαι, ὅν κέ τις οἴσει</l>
<l n="230">Τρώων ἱπποδάμων ἐξ Ἰλίου υἷος ἄποινα,</l>
<l>ὅν κεν ἐγὼ δήσας ἀγάγω ἢ ἄλλος Ἀχαιῶν,</l>
<l>ἠὲ γυναῖκα νέην, ἵνα μίσγεαι ἐν φιλότητι,</l>
<l>ἥν τ’ αὐτὸς ἀπονόσφι κατίσχεαι; οὐ μὲν ἔοικεν</l>
<l>ἀρχὸν ἐόντα κακῶν ἐπιβασκέμεν υἷας Ἀχαιῶν.</l>
<l n="235">ὦ πέπονες κάκ’ ἐλέγχε’ Ἀχαιί̈δες οὐκέτ’ Ἀχαιοὶ</l>
<l>οἴκαδέ περ σὺν νηυσὶ νεώμεθα, τόνδε δ’ ἐῶμεν</l>
<l>αὐτοῦ ἐνὶ Τροίῃ γέρα πεσσέμεν, ὄφρα ἴδηται</l>
<l>ἤ ῥά τί οἱ χἠμεῖς προσαμύνομεν ἦε καὶ οὐκί·</l>
<l>ὃς καὶ νῦν Ἀχιλῆα ἕο μέγ’ ἀμείνονα φῶτα</l>
<l n="240">ἠτίμησεν· ἑλὼν γὰρ ἔχει γέρας αὐτὸς ἀπούρας.</l>
<l>ἀλλὰ μάλ’ οὐκ Ἀχιλῆϊ χόλος φρεσίν, ἀλλὰ μεθήμων·</l>
<l>ἦ γὰρ ἂν Ἀτρεί̈δη νῦν ὕστατα λωβήσαιο·</l>
</p><p><l><milestone ed="P" unit="para"/>ὣς φάτο νεικείων Ἀγαμέμνονα ποιμένα λαῶν,</l>
<l>Θερσίτης· τῷ δ’ ὦκα παρίστατο δῖος Ὀδυσσεύς,</l>
<l n="245">καί μιν ὑπόδρα ἰδὼν χαλεπῷ ἠνίπαπε μύθῳ·</l>
<l>Θερσῖτ’ ἀκριτόμυθε, λιγύς περ ἐὼν ἀγορητής,</l>
<l>ἴσχεο, μηδ’ ἔθελ’ οἶος ἐριζέμεναι βασιλεῦσιν·</l>
<l>οὐ γὰρ ἐγὼ σέο φημὶ χερειότερον βροτὸν ἄλλον</l>
<l>ἔμμεναι, ὅσσοι ἅμ’ Ἀτρεί̈δῃς ὑπὸ Ἴλιον ἦλθον.</l>
<l n="250">τὼ οὐκ ἂν βασιλῆας ἀνὰ στόμ’ ἔχων ἀγορεύοις,</l>
<l>καί σφιν ὀνείδεά τε προφέροις, νόστόν τε φυλάσσοις.</l>
<l>οὐδέ τί πω σάφα ἴδμεν ὅπως ἔσται τάδε ἔργα,</l>
<l>ἢ εὖ ἦε κακῶς νοστήσομεν υἷες Ἀχαιῶν.</l>
<l>τὼ νῦν Ἀτρεί̈δῃ Ἀγαμέμνονι ποιμένι λαῶν</l>
<l n="255">ἧσαι ὀνειδίζων, ὅτι οἱ μάλα πολλὰ διδοῦσιν</l>
<l>ἥρωες Δαναοί· σὺ δὲ κερτομέων ἀγορεύεις.</l>
<l>ἀλλ’ ἔκ τοι ἐρέω, τὸ δὲ καὶ τετελεσμένον ἔσται·</l>
<l>εἴ κ’ ἔτι ς’ ἀφραίνοντα κιχήσομαι ὥς νύ περ ὧδε,</l>
<l>μηκέτ’ ἔπειτ’ Ὀδυσῆϊ κάρη ὤμοισιν ἐπείη,</l>
<l n="260">μηδ’ ἔτι Τηλεμάχοιο πατὴρ κεκλημένος εἴην,</l>
<l>εἰ μὴ ἐγώ σε λαβὼν ἀπὸ μὲν φίλα εἵματα δύσω,</l>
<l>χλαῖνάν τ’ ἠδὲ χιτῶνα, τά τ’ αἰδῶ ἀμφικαλύπτει,</l>
<l>αὐτὸν δὲ κλαίοντα θοὰς ἐπὶ νῆας ἀφήσω</l>
<l>πεπλήγων ἀγορῆθεν ἀεικέσσι πληγῇσιν.</l>
<milestone ed="p" n="265" unit="card"/>
</p><p><l n="265"><milestone ed="P" unit="para"/>ὣς ἄρ’ ἔφη, σκήπτρῳ δὲ μετάφρενον ἠδὲ καὶ ὤμω</l>
<l>πλῆξεν· ὃ δ’ ἰδνώθη, θαλερὸν δέ οἱ ἔκπεσε δάκρυ·</l>
<l>σμῶδιξ δ’ αἱματόεσσα μεταφρένου ἐξυπανέστη</l>
<l>σκήπτρου ὕπο χρυσέου· ὃ δ’ ἄρ’ ἕζετο τάρβησέν τε,</l>
<l>ἀλγήσας δ’ ἀχρεῖον ἰδὼν ἀπομόρξατο δάκρυ.</l>
<l n="270">οἳ δὲ καὶ ἀχνύμενοί περ ἐπ’ αὐτῷ ἡδὺ γέλασσαν·</l>
<l>ὧδε δέ τις εἴπεσκεν ἰδὼν ἐς πλησίον ἄλλον·</l>
<l>ὢ πόποι ἦ δὴ μυρί’ Ὀδυσσεὺς ἐσθλὰ ἔοργε</l>
<l>βουλάς τ’ ἐξάρχων ἀγαθὰς πόλεμόν τε κορύσσων·</l>
<l>νῦν δὲ τόδε μέγ’ ἄριστον ἐν Ἀργείοισιν ἔρεξεν,</l>
<l n="275">ὃς τὸν λωβητῆρα ἐπεσβόλον ἔσχ’ ἀγοράων.</l>
<l>οὔ θήν μιν πάλιν αὖτις ἀνήσει θυμὸς ἀγήνωρ</l>
<l>νεικείειν βασιλῆας ὀνειδείοις ἐπέεσσιν.</l>
</p><p><l><milestone ed="P" unit="para"/>ὣς φάσαν ἣ πληθύς· ἀνὰ δ’ ὃ πτολίπορθος Ὀδυσσεὺς</l>
<l>ἔστη σκῆπτρον ἔχων· παρὰ δὲ γλαυκῶπις Ἀθήνη</l>
<l n="280">εἰδομένη κήρυκι σιωπᾶν λαὸν ἀνώγει,</l>
<l>ὡς ἅμα θ’ οἳ πρῶτοί τε καὶ ὕστατοι υἷες Ἀχαιῶν</l>
<l>μῦθον ἀκούσειαν καὶ ἐπιφρασσαίατο βουλήν·</l>
<l>ὅ σφιν ἐὺ φρονέων ἀγορήσατο καὶ μετέειπεν·</l>
<l>Ἀτρεί̈δη νῦν δή σε ἄναξ ἐθέλουσιν Ἀχαιοὶ</l>
<l n="285">πᾶσιν ἐλέγχιστον θέμεναι μερόπεσσι βροτοῖσιν,</l>
<l>οὐδέ τοι ἐκτελέουσιν ὑπόσχεσιν ἥν περ ὑπέσταν</l>
<l>ἐνθάδ’ ἔτι στείχοντες ἀπ’ Ἄργεος ἱπποβότοιο</l>
<l>Ἴλιον ἐκπέρσαντ’ εὐτείχεον ἀπονέεσθαι.</l>
<l>ὥς τε γὰρ ἢ παῖδες νεαροὶ χῆραί τε γυναῖκες</l>
<l n="290">ἀλλήλοισιν ὀδύρονται οἶκον δὲ νέεσθαι.</l>
<l>ἦ μὴν καὶ πόνος ἐστὶν ἀνιηθέντα νέεσθαι·</l>
<l>καὶ γάρ τίς θ’ ἕνα μῆνα μένων ἀπὸ ἧς ἀλόχοιο</l>
<l>ἀσχαλάᾳ σὺν νηὶ̈ πολυζύγῳ, ὅν περ ἄελλαι</l>
<l>χειμέριαι εἰλέωσιν ὀρινομένη τε θάλασσα·</l>
<l n="295">ἡμῖν δ’ εἴνατός ἐστι περιτροπέων ἐνιαυτὸς</l>
<l>ἐνθάδε μιμνόντεσσι· τὼ οὐ νεμεσίζομ’ Ἀχαιοὺς</l>
<l>ἀσχαλάαν παρὰ νηυσὶ κορωνίσιν· ἀλλὰ καὶ ἔμπης</l>
<l>αἰσχρόν τοι δηρόν τε μένειν κενεόν τε νέεσθαι.</l>
<l>τλῆτε φίλοι, καὶ μείνατ’ ἐπὶ χρόνον ὄφρα δαῶμεν</l>
<l n="300">ἢ ἐτεὸν Κάλχας μαντεύεται ἦε καὶ οὐκί.</l>
<milestone ed="p" n="301" unit="card"/>
<l>εὖ γὰρ δὴ τόδε ἴδμεν ἐνὶ φρεσίν, ἐστὲ δὲ πάντες</l>
<l>μάρτυροι, οὓς μὴ κῆρες ἔβαν θανάτοιο φέρουσαι·</l>
<l>χθιζά τε καὶ πρωί̈ζ’ ὅτ’ ἐς Αὐλίδα νῆες Ἀχαιῶν</l>
<l>ἠγερέθοντο κακὰ Πριάμῳ καὶ Τρωσὶ φέρουσαι,</l>
<l n="305">ἡμεῖς δ’ ἀμφὶ περὶ κρήνην ἱεροὺς κατὰ βωμοὺς</l>
<l>ἕρδομεν ἀθανάτοισι τεληέσσας ἑκατόμβας</l>
<l>καλῇ ὑπὸ πλατανίστῳ ὅθεν ῥέεν ἀγλαὸν ὕδωρ·</l>
<l>ἔνθ’ ἐφάνη μέγα σῆμα· δράκων ἐπὶ νῶτα δαφοινὸς</l>
<l>σμερδαλέος, τόν ῥ’ αὐτὸς Ὀλύμπιος ἧκε φόως δέ,</l>
<l n="310">βωμοῦ ὑπαί̈ξας πρός ῥα πλατάνιστον ὄρουσεν.</l>
<l>ἔνθα δ’ ἔσαν στρουθοῖο νεοσσοί, νήπια τέκνα,</l>
<l>ὄζῳ ἐπ’ ἀκροτάτῳ πετάλοις ὑποπεπτηῶτες</l>
<l>ὀκτώ, ἀτὰρ μήτηρ ἐνάτη ἦν ἣ τέκε τέκνα·</l>
<l>ἔνθ’ ὅ γε τοὺς ἐλεεινὰ κατήσθιε τετριγῶτας·</l>
<l n="315">μήτηρ δ’ ἀμφεποτᾶτο ὀδυρομένη φίλα τέκνα·</l>
<l>τὴν δ’ ἐλελιξάμενος πτέρυγος λάβεν ἀμφιαχυῖαν.</l>
<l>αὐτὰρ ἐπεὶ κατὰ τέκνα φάγε στρουθοῖο καὶ αὐτήν,</l>
<l>τὸν μὲν ἀρίζηλον θῆκεν θεὸς ὅς περ ἔφηνε·</l>
<l>λᾶαν γάρ μιν ἔθηκε Κρόνου πάϊς ἀγκυλομήτεω·</l>
<l n="320">ἡμεῖς δ’ ἑσταότες θαυμάζομεν οἷον ἐτύχθη.</l>
<l>ὡς οὖν δεινὰ πέλωρα θεῶν εἰσῆλθ’ ἑκατόμβας,</l>
<l>Κάλχας δ’ αὐτίκ’ ἔπειτα θεοπροπέων ἀγόρευε·</l>
<l>τίπτ’ ἄνεῳ ἐγένεσθε κάρη κομόωντες Ἀχαιοί;</l>
<l>ἡμῖν μὲν τόδ’ ἔφηνε τέρας μέγα μητίετα Ζεὺς</l>
<l n="325">ὄψιμον ὀψιτέλεστον, ὅου κλέος οὔ ποτ’ ὀλεῖται.</l>
<l>ὡς οὗτος κατὰ τέκνα φάγε στρουθοῖο καὶ αὐτὴν</l>
<l>ὀκτώ, ἀτὰρ μήτηρ ἐνάτη ἦν ἣ τέκε τέκνα,</l>
<l>ὣς ἡμεῖς τοσσαῦτ’ ἔτεα πτολεμίξομεν αὖθι,</l>
<l>τῷ δεκάτῳ δὲ πόλιν αἱρήσομεν εὐρυάγυιαν.</l>
<l n="330">κεῖνος τὼς ἀγόρευε· τὰ δὴ νῦν πάντα τελεῖται.</l>
<l>ἀλλ’ ἄγε μίμνετε πάντες ἐϋκνήμιδες Ἀχαιοὶ</l>
<l>αὐτοῦ εἰς ὅ κεν ἄστυ μέγα Πριάμοιο ἕλωμεν.</l>
</p><p><l><milestone ed="P" unit="para"/>ὣς ἔφατ’, Ἀργεῖοι δὲ μέγ’ ἴαχον, ἀμφὶ δὲ νῆες</l>
<l>σμερδαλέον κονάβησαν ἀϋσάντων ὑπ’ Ἀχαιῶν,</l>
<l n="335">μῦθον ἐπαινήσαντες Ὀδυσσῆος θείοιο·</l>
<milestone ed="p" n="336" unit="card"/>
<l>τοῖσι δὲ καὶ μετέειπε Γερήνιος ἱππότα Νέστωρ·</l>
<l>ὦ πόποι ἦ δὴ παισὶν ἐοικότες ἀγοράασθε</l>
<l>νηπιάχοις οἷς οὔ τι μέλει πολεμήϊα ἔργα.</l>
<l>πῇ δὴ συνθεσίαι τε καὶ ὅρκια βήσεται ἥμιν;</l>
<l n="340">ἐν πυρὶ δὴ βουλαί τε γενοίατο μήδεά τ’ ἀνδρῶν</l>
<l>σπονδαί τ’ ἄκρητοι καὶ δεξιαί, ᾗς ἐπέπιθμεν·</l>
<l>αὔτως γὰρ ἐπέεσς’ ἐριδαίνομεν, οὐδέ τι μῆχος</l>
<l>εὑρέμεναι δυνάμεσθα, πολὺν χρόνον ἐνθάδ’ ἐόντες.</l>
<l>Ἀτρεί̈δη σὺ δ’ ἔθ’ ὡς πρὶν ἔχων ἀστεμφέα βουλὴν</l>
<l n="345">ἄρχευ’ Ἀργείοισι κατὰ κρατερὰς ὑσμίνας,</l>
<l>τούσδε δ’ ἔα φθινύθειν ἕνα καὶ δύο, τοί κεν Ἀχαιῶν</l>
<l>νόσφιν βουλεύως’· ἄνυσις δ’ οὐκ ἔσσεται αὐτῶν·</l>
<l>πρὶν Ἄργος δ’ ἰέναι πρὶν καὶ Διὸς αἰγιόχοιο</l>
<l>γνώμεναι εἴ τε ψεῦδος ὑπόσχεσις εἴ τε καὶ οὐκί.</l>
<l n="350">φημὶ γὰρ οὖν κατανεῦσαι ὑπερμενέα Κρονίωνα</l>
<l>ἤματι τῷ ὅτε νηυσὶν ἐν ὠκυπόροισιν ἔβαινον</l>
<l>Ἀργεῖοι Τρώεσσι φόνον καὶ κῆρα φέροντες</l>
<l>ἀστράπτων ἐπιδέξι’ ἐναίσιμα σήματα φαίνων.</l>
<l>τὼ μή τις πρὶν ἐπειγέσθω οἶκον δὲ νέεσθαι</l>
<l n="355">πρίν τινα πὰρ Τρώων ἀλόχῳ κατακοιμηθῆναι,</l>
<l>τίσασθαι δ’ Ἑλένης ὁρμήματά τε στοναχάς τε.</l>
<l>εἰ δέ τις ἐκπάγλως ἐθέλει οἶκον δὲ νέεσθαι</l>
<l>ἁπτέσθω ἧς νηὸς ἐϋσσέλμοιο μελαίνης,</l>
<l>ὄφρα πρόσθ’ ἄλλων θάνατον καὶ πότμον ἐπίσπῃ.</l>
<l n="360">ἀλλὰ ἄναξ αὐτός τ’ εὖ μήδεο πείθεό τ’ ἄλλῳ·</l>
<l>οὔ τοι ἀπόβλητον ἔπος ἔσσεται ὅττί κεν εἴπω·</l>
<l>κρῖν’ ἄνδρας κατὰ φῦλα κατὰ φρήτρας Ἀγάμεμνον,</l>
<l>ὡς φρήτρη φρήτρηφιν ἀρήγῃ, φῦλα δὲ φύλοις.</l>
<l>εἰ δέ κεν ὣς ἕρξῃς καί τοι πείθωνται Ἀχαιοί,</l>
<l n="365">γνώσῃ ἔπειθ’ ὅς θ’ ἡγεμόνων κακὸς ὅς τέ νυ λαῶν</l>
<l>ἠδ’ ὅς κ’ ἐσθλὸς ἔῃσι· κατὰ σφέας γὰρ μαχέονται.</l>
<l>γνώσεαι δ’ εἰ καὶ θεσπεσίῃ πόλιν οὐκ ἀλαπάξεις,</l>
<l>ἦ ἀνδρῶν κακότητι καὶ ἀφραδίῃ πολέμοιο.</l>
<milestone ed="p" n="369" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσέφη κρείων Ἀγαμέμνων·</l>
<l n="370">ἦ μὰν αὖτ’ ἀγορῇ νικᾷς γέρον υἷας Ἀχαιῶν.</l>
<l>αἲ γὰρ Ζεῦ τε πάτερ καὶ Ἀθηναίη καὶ Ἄπολλον</l>
<l>τοιοῦτοι δέκα μοι συμφράδμονες εἶεν Ἀχαιῶν·</l>
<l>τώ κε τάχ’ ἠμύσειε πόλις Πριάμοιο ἄνακτος</l>
<l>χερσὶν ὑφ’ ἡμετέρῃσιν ἁλοῦσά τε περθομένη τε.</l>
<l n="375">ἀλλά μοι αἰγίοχος Κρονίδης Ζεὺς ἄλγε’ ἔδωκεν,</l>
<l>ὅς με μετ’ ἀπρήκτους ἔριδας καὶ νείκεα βάλλει.</l>
<l>καὶ γὰρ ἐγὼν Ἀχιλεύς τε μαχεσσάμεθ’ εἵνεκα κούρης</l>
<l>ἀντιβίοις ἐπέεσσιν, ἐγὼ δ’ ἦρχον χαλεπαίνων·</l>
<l>εἰ δέ ποτ’ ἔς γε μίαν βουλεύσομεν, οὐκέτ’ ἔπειτα</l>
<l n="380">Τρωσὶν ἀνάβλησις κακοῦ ἔσσεται οὐδ’ ἠβαιόν.</l>
<l>νῦν δ’ ἔρχεσθ’ ἐπὶ δεῖπνον ἵνα ξυνάγωμεν Ἄρηα.</l>
<l>εὖ μέν τις δόρυ θηξάσθω, εὖ δ’ ἀσπίδα θέσθω,</l>
<l>εὖ δέ τις ἵπποισιν δεῖπνον δότω ὠκυπόδεσσιν,</l>
<l>εὖ δέ τις ἅρματος ἀμφὶς ἰδὼν πολέμοιο μεδέσθω,</l>
<l n="385">ὥς κε πανημέριοι στυγερῷ κρινώμεθ’ Ἄρηϊ.</l>
<l>οὐ γὰρ παυσωλή γε μετέσσεται οὐδ’ ἠβαιὸν</l>
<l>εἰ μὴ νὺξ ἐλθοῦσα διακρινέει μένος ἀνδρῶν.</l>
<l>ἱδρώσει μέν τευ τελαμὼν ἀμφὶ στήθεσφιν</l>
<l>ἀσπίδος ἀμφιβρότης, περὶ δ’ ἔγχεϊ χεῖρα καμεῖται·</l>
<l n="390">ἱδρώσει δέ τευ ἵππος ἐύ̈ξοον ἅρμα τιταίνων.</l>
<l>ὃν δέ κ’ ἐγὼν ἀπάνευθε μάχης ἐθέλοντα νοήσω</l>
<l>μιμνάζειν παρὰ νηυσὶ κορωνίσιν, οὔ οἱ ἔπειτα</l>
<l>ἄρκιον ἐσσεῖται φυγέειν κύνας ἠδ’ οἰωνούς.</l>
</p><p><l><milestone ed="P" unit="para"/>ὣς ἔφατ’, Ἀργεῖοι δὲ μέγ’ ἴαχον ὡς ὅτε κῦμα</l>
<l n="395">ἀκτῇ ἐφ’ ὑψηλῇ, ὅτε κινήσῃ Νότος ἐλθών,</l>
<l>προβλῆτι σκοπέλῳ· τὸν δ’ οὔ ποτε κύματα λείπει</l>
<l>παντοίων ἀνέμων, ὅτ’ ἂν ἔνθ’ ἢ ἔνθα γένωνται.</l>
<l>ἀνστάντες δ’ ὀρέοντο κεδασθέντες κατὰ νῆας,</l>
<l>κάπνισσάν τε κατὰ κλισίας, καὶ δεῖπνον ἕλοντο.</l>
<l n="400">ἄλλος δ’ ἄλλῳ ἔρεζε θεῶν αἰειγενετάων</l>
<l>εὐχόμενος θάνατόν τε φυγεῖν καὶ μῶλον Ἄρηος.</l>
<l>αὐτὰρ ὃ βοῦν ἱέρευσε ἄναξ ἀνδρῶν Ἀγαμέμνων</l>
<l>πίονα πενταέτηρον ὑπερμενέϊ Κρονίωνι,</l>
<l>κίκλησκεν δὲ γέροντας ἀριστῆας Παναχαιῶν,</l>
<l n="405">Νέστορα μὲν πρώτιστα καὶ Ἰδομενῆα ἄνακτα,</l>
<l>αὐτὰρ ἔπειτ’ Αἴαντε δύω καὶ Τυδέος υἱόν,</l>
<l>ἕκτον δ’ αὖτ’ Ὀδυσῆα Διὶ μῆτιν ἀτάλαντον.</l>
<l>αὐτόματος δέ οἱ ἦλθε βοὴν ἀγαθὸς Μενέλαος·</l>
<l>ᾔδεε γὰρ κατὰ θυμὸν ἀδελφεὸν ὡς ἐπονεῖτο.</l>
<l n="410">βοῦν δὲ περιστήσαντο καὶ οὐλοχύτας ἀνέλοντο·</l>
<l>τοῖσιν δ’ εὐχόμενος μετέφη κρείων Ἀγαμέμνων·</l>
<l>Ζεῦ κύδιστε μέγιστε κελαινεφὲς αἰθέρι ναίων</l>
<l>μὴ πρὶν ἐπ’ ἠέλιον δῦναι καὶ ἐπὶ κνέφας ἐλθεῖν</l>
<l>πρίν με κατὰ πρηνὲς βαλέειν Πριάμοιο μέλαθρον</l>
<l n="415">αἰθαλόεν, πρῆσαι δὲ πυρὸς δηί̈οιο θύρετρα,</l>
<l>Ἑκτόρεον δὲ χιτῶνα περὶ στήθεσσι δαί̈ξαι</l>
<l>χαλκῷ ῥωγαλέον· πολέες δ’ ἀμφ’ αὐτὸν ἑταῖροι</l>
<l>πρηνέες ἐν κονίῃσιν ὀδὰξ λαζοίατο γαῖαν.</l>
<milestone ed="p" n="419" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἄρα πώ οἱ ἐπεκραίαινε Κρονίων,</l>
<l n="420">ἀλλ’ ὅ γε δέκτο μὲν ἱρά, πόνον δ’ ἀμέγαρτον ὄφελλεν.</l>
<l>αὐτὰρ ἐπεί ῥ’ εὔξαντο καὶ οὐλοχύτας προβάλοντο,</l>
<l>αὐέρυσαν μὲν πρῶτα καὶ ἔσφαξαν καὶ ἔδειραν,</l>
<l>μηρούς τ’ ἐξέταμον κατά τε κνίσῃ ἐκάλυψαν</l>
<l>δίπτυχα ποιήσαντες, ἐπ’ αὐτῶν δ’ ὠμοθέτησαν.</l>
<l n="425">καὶ τὰ μὲν ἂρ σχίζῃσιν ἀφύλλοισιν κατέκαιον,</l>
<l>σπλάγχνα δ’ ἄρ’ ἀμπείραντες ὑπείρεχον Ἡφαίστοιο.</l>
<l>αὐτὰρ ἐπεὶ κατὰ μῆρε κάη καὶ σπλάγχνα πάσαντο,</l>
<l>μίστυλλόν τ’ ἄρα τἆλλα καὶ ἀμφ’ ὀβελοῖσιν ἔπειραν,</l>
<l>ὤπτησάν τε περιφραδέως, ἐρύσαντό τε πάντα.</l>
<l n="430">αὐτὰρ ἐπεὶ παύσαντο πόνου τετύκοντό τε δαῖτα</l>
<l>δαίνυντ’, οὐδέ τι θυμὸς ἐδεύετο δαιτὸς ἐί̈σης.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖς ἄρα μύθων ἦρχε Γερήνιος ἱππότα Νέστωρ·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον,</l>
<l n="435">μηκέτι νῦν δήθ’ αὖθι λεγώμεθα, μηδ’ ἔτι δηρὸν</l>
<l>ἀμβαλλώμεθα ἔργον ὃ δὴ θεὸς ἐγγυαλίζει.</l>
<l>ἀλλ’ ἄγε κήρυκες μὲν Ἀχαιῶν χαλκοχιτώνων</l>
<l>λαὸν κηρύσσοντες ἀγειρόντων κατὰ νῆας,</l>
<l>ἡμεῖς δ’ ἀθρόοι ὧδε κατὰ στρατὸν εὐρὺν Ἀχαιῶν</l>
<l n="440">ἴομεν ὄφρα κε θᾶσσον ἐγείρομεν ὀξὺν Ἄρηα.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησεν ἄναξ ἀνδρῶν Ἀγαμέμνων.</l>
<l>αὐτίκα κηρύκεσσι λιγυφθόγγοισι κέλευσε</l>
<l>κηρύσσειν πόλεμον δὲ κάρη κομόωντας Ἀχαιούς·</l>
<l>οἳ μὲν ἐκήρυσσον, τοὶ δ’ ἠγείροντο μάλ’ ὦκα.</l>
<l n="445">οἳ δ’ ἀμφ’ Ἀτρεί̈ωνα διοτρεφέες βασιλῆες</l>
<l>θῦνον κρίνοντες, μετὰ δὲ γλαυκῶπις Ἀθήνη</l>
<l>αἰγίδ’ ἔχους’ ἐρίτιμον ἀγήρων ἀθανάτην τε,</l>
<l>τῆς ἑκατὸν θύσανοι παγχρύσεοι ἠερέθονται,</l>
<l>πάντες ἐϋπλεκέες, ἑκατόμβοιος δὲ ἕκαστος·</l>
<l n="450">σὺν τῇ παιφάσσουσα διέσσυτο λαὸν Ἀχαιῶν</l>
<l>ὀτρύνους’ ἰέναι· ἐν δὲ σθένος ὦρσεν ἑκάστῳ</l>
<l>καρδίῃ ἄλληκτον πολεμίζειν ἠδὲ μάχεσθαι.</l>
<l>τοῖσι δ’ ἄφαρ πόλεμος γλυκίων γένετ’ ἠὲ νέεσθαι</l>
<l>ἐν νηυσὶ γλαφυρῇσι φίλην ἐς πατρίδα γαῖαν.</l>
</p><p><l n="455"><milestone ed="P" unit="para"/>ἠύ̈τε πῦρ ἀί̈δηλον ἐπιφλέγει ἄσπετον ὕλην</l>
<l>οὔρεος ἐν κορυφῇς, ἕκαθεν δέ τε φαίνεται αὐγή,</l>
<l>ὣς τῶν ἐρχομένων ἀπὸ χαλκοῦ θεσπεσίοιο</l>
<l>αἴγλη παμφανόωσα δι’ αἰθέρος οὐρανὸν ἷκε.</l>
<milestone ed="p" n="459" unit="card"/>
</p><p><l><milestone ed="P" unit="para"/>τῶν δ’ ὥς τ’ ὀρνίθων πετεηνῶν ἔθνεα πολλὰ</l>
<l n="460">χηνῶν ἢ γεράνων ἢ κύκνων δουλιχοδείρων</l>
<l>Ἀσίω ἐν λειμῶνι Καϋστρίου ἀμφὶ ῥέεθρα</l>
<l>ἔνθα καὶ ἔνθα ποτῶνται ἀγαλλόμενα πτερύγεσσι</l>
<l>κλαγγηδὸν προκαθιζόντων, σμαραγεῖ δέ τε λειμών,</l>
<l>ὣς τῶν ἔθνεα πολλὰ νεῶν ἄπο καὶ κλισιάων</l>
<l n="465">ἐς πεδίον προχέοντο Σκαμάνδριον· αὐτὰρ ὑπὸ χθὼν</l>
<l>σμερδαλέον κονάβιζε ποδῶν αὐτῶν τε καὶ ἵππων.</l>
<l>ἔσταν δ’ ἐν λειμῶνι Σκαμανδρίῳ ἀνθεμόεντι</l>
<l>μυρίοι, ὅσσά τε φύλλα καὶ ἄνθεα γίγνεται ὥρῃ.</l>
</p><p><l><milestone ed="P" unit="para"/>ἠύ̈τε μυιάων ἁδινάων ἔθνεα πολλὰ</l>
<l n="470">αἵ τε κατὰ σταθμὸν ποιμνήϊον ἠλάσκουσιν</l>
<l>ὥρῃ ἐν εἰαρινῇ ὅτε τε γλάγος ἄγγεα δεύει,</l>
<l>τόσσοι ἐπὶ Τρώεσσι κάρη κομόωντες Ἀχαιοὶ</l>
<l>ἐν πεδίῳ ἵσταντο διαρραῖσαι μεμαῶτες.</l>
</p><p><l><milestone ed="P" unit="para"/>τοὺς δ’ ὥς τ’ αἰπόλια πλατέ’ αἰγῶν αἰπόλοι ἄνδρες</l>
<l n="475">ῥεῖα διακρίνωσιν ἐπεί κε νομῷ μιγέωσιν,</l>
<l>ὣς τοὺς ἡγεμόνες διεκόσμεον ἔνθα καὶ ἔνθα</l>
<l>ὑσμίνην δ’ ἰέναι, μετὰ δὲ κρείων Ἀγαμέμνων</l>
<l>ὄμματα καὶ κεφαλὴν ἴκελος Διὶ τερπικεραύνῳ,</l>
<l>Ἄρεϊ δὲ ζώνην, στέρνον δὲ Ποσειδάωνι.</l>
<l n="480">ἠύ̈τε βοῦς ἀγέληφι μέγ’ ἔξοχος ἔπλετο πάντων</l>
<l>ταῦρος· ὃ γάρ τε βόεσσι μεταπρέπει ἀγρομένῃσι·</l>
<l>τοῖον ἄρ’ Ἀτρεί̈δην θῆκε Ζεὺς ἤματι κείνῳ</l>
<l>ἐκπρεπέ’ ἐν πολλοῖσι καὶ ἔξοχον ἡρώεσσιν.</l>
</p><p><l><milestone ed="P" unit="para"/>ἔσπετε νῦν μοι Μοῦσαι Ὀλύμπια δώματ’ ἔχουσαι·</l>
<l n="485">ὑμεῖς γὰρ θεαί ἐστε πάρεστέ τε ἴστέ τε πάντα,</l>
<l>ἡμεῖς δὲ κλέος οἶον ἀκούομεν οὐδέ τι ἴδμεν·</l>
<l>οἵ τινες ἡγεμόνες Δαναῶν καὶ κοίρανοι ἦσαν·</l>
<l>πληθὺν δ’ οὐκ ἂν ἐγὼ μυθήσομαι οὐδ’ ὀνομήνω,</l>
<l>οὐδ’ εἴ μοι δέκα μὲν γλῶσσαι, δέκα δὲ στόματ’ εἶεν,</l>
<l n="490">φωνὴ δ’ ἄρρηκτος, χάλκεον δέ μοι ἦτορ ἐνείη,</l>
<l>εἰ μὴ Ὀλυμπιάδες Μοῦσαι Διὸς αἰγιόχοιο</l>
<l>θυγατέρες μνησαίαθ’ ὅσοι ὑπὸ Ἴλιον ἦλθον·</l>
<l>ἀρχοὺς αὖ νηῶν ἐρέω νῆάς τε προπάσας.</l>
</p><p><l><milestone ed="P" unit="para"/>Βοιωτῶν μὲν Πηνέλεως καὶ Λήϊτος ἦρχον</l>
<l n="495">Ἀρκεσίλαός τε Προθοήνωρ τε Κλονίος τε,</l>
<l>οἵ θ’ Ὑρίην ἐνέμοντο καὶ Αὐλίδα πετρήεσσαν</l>
<l>Σχοῖνόν τε Σκῶλόν τε πολύκνημόν τ’ Ἐτεωνόν,</l>
<l>Θέσπειαν Γραῖάν τε καὶ εὐρύχορον Μυκαλησσόν,</l>
<l>οἵ τ’ ἀμφ’ Ἅρμ’ ἐνέμοντο καὶ Εἰλέσιον καὶ Ἐρυθράς,</l>
<l n="500">οἵ τ’ Ἐλεῶν’ εἶχον ἠδ’ Ὕλην καὶ Πετεῶνα,</l>
<l>Ὠκαλέην Μεδεῶνά τ’ ἐϋκτίμενον πτολίεθρον,</l>
<l>Κώπας Εὔτρησίν τε πολυτρήρωνά τε Θίσβην,</l>
<l>οἵ τε Κορώνειαν καὶ ποιήενθ’ Ἁλίαρτον,</l>
<l>οἵ τε Πλάταιαν ἔχον ἠδ’ οἳ Γλισᾶντ’ ἐνέμοντο,</l>
<l n="505">οἵ θ’ Ὑποθήβας εἶχον ἐϋκτίμενον πτολίεθρον,</l>
<l>Ὀγχηστόν θ’ ἱερὸν Ποσιδήϊον ἀγλαὸν ἄλσος,</l>
<l>οἵ τε πολυστάφυλον Ἄρνην ἔχον, οἵ τε Μίδειαν</l>
<l>Νῖσάν τε ζαθέην Ἀνθηδόνα τ’ ἐσχατόωσαν·</l>
<l>τῶν μὲν πεντήκοντα νέες κίον, ἐν δὲ ἑκάστῃ</l>
<l n="510">κοῦροι Βοιωτῶν ἑκατὸν καὶ εἴκοσι βαῖνον.</l>
<milestone ed="p" n="511" unit="card"/>
</p><p><l><milestone ed="P" unit="para"/>οἳ δ’ Ἀσπληδόνα ναῖον ἰδ’ Ὀρχομενὸν Μινύειον,</l>
<l>τῶν ἦρχ’ Ἀσκάλαφος καὶ Ἰάλμενος υἷες Ἄρηος</l>
<l>οὓς τέκεν Ἀστυόχη δόμῳ Ἄκτορος Ἀζεί̈δαο,</l>
<l>παρθένος αἰδοίη ὑπερώϊον εἰσαναβᾶσα</l>
<l n="515">Ἄρηϊ κρατερῷ· ὃ δέ οἱ παρελέξατο λάθρῃ·</l>
<l>τοῖς δὲ τριήκοντα γλαφυραὶ νέες ἐστιχόωντο.</l>
</p><p><l><milestone ed="P" unit="para"/>αὐτὰρ Φωκήων Σχεδίος καὶ Ἐπίστροφος ἦρχον</l>
<l>υἷες Ἰφίτου μεγαθύμου Ναυβολίδαο,</l>
<l>οἳ Κυπάρισσον ἔχον Πυθῶνά τε πετρήεσσαν</l>
<l n="520">Κρῖσάν τε ζαθέην καὶ Δαυλίδα καὶ Πανοπῆα,</l>
<l>οἵ τ’ Ἀνεμώρειαν καὶ Ὑάμπολιν ἀμφενέμοντο,</l>
<l>οἵ τ’ ἄρα πὰρ ποταμὸν Κηφισὸν δῖον ἔναιον,</l>
<l>οἵ τε Λίλαιαν ἔχον πηγῇς ἔπι Κηφισοῖο·</l>
<l>τοῖς δ’ ἅμα τεσσαράκοντα μέλαιναι νῆες ἕποντο.</l>
<l n="525">οἳ μὲν Φωκήων στίχας ἵστασαν ἀμφιέποντες,</l>
<l>Βοιωτῶν δ’ ἔμπλην ἐπ’ ἀριστερὰ θωρήσσοντο.</l>
</p><p><l><milestone ed="P" unit="para"/>Λοκρῶν δ’ ἡγεμόνευεν Ὀϊλῆος ταχὺς Αἴας</l>
<l>μείων, οὔ τι τόσος γε ὅσος Τελαμώνιος Αἴας</l>
<l>ἀλλὰ πολὺ μείων· ὀλίγος μὲν ἔην λινοθώρηξ,</l>
<l n="530">ἐγχείῃ δ’ ἐκέκαστο Πανέλληνας καὶ Ἀχαιούς·</l>
<l>οἳ Κῦνόν τ’ ἐνέμοντ’ Ὀπόεντά τε Καλλίαρόν τε</l>
<l>Βῆσσάν τε Σκάρφην τε καὶ Αὐγειὰς ἐρατεινὰς</l>
<l>Τάρφην τε Θρόνιον τε Βοαγρίου ἀμφὶ ῥέεθρα·</l>
<l>τῷ δ’ ἅμα τεσσαράκοντα μέλαιναι νῆες ἕποντο</l>
<l n="535">Λοκρῶν, οἳ ναίουσι πέρην ἱερῆς Εὐβοίης.</l>
</p><p><l><milestone ed="P" unit="para"/>οἳ δ’ Εὔβοιαν ἔχον μένεα πνείοντες Ἄβαντες</l>
<l>Χαλκίδα τ’ Εἰρέτριάν τε πολυστάφυλόν θ’ Ἱστίαιαν</l>
<l>Κήρινθόν τ’ ἔφαλον Δίου τ’ αἰπὺ πτολίεθρον,</l>
<l>οἵ τε Κάρυστον ἔχον ἠδ’ οἳ Στύρα ναιετάασκον,</l>
<l n="540">τῶν αὖθ’ ἡγεμόνευ’ Ἐλεφήνωρ ὄζος Ἄρηος</l>
<l>Χαλκωδοντιάδης μεγαθύμων ἀρχὸς Ἀβάντων.</l>
<l>τῷ δ’ ἅμ’ Ἄβαντες ἕποντο θοοὶ ὄπιθεν κομόωντες</l>
<l>αἰχμηταὶ μεμαῶτες ὀρεκτῇσιν μελίῃσι</l>
<l>θώρηκας ῥήξειν δηί̈ων ἀμφὶ στήθεσσι·</l>
<l n="545">τῷ δ’ ἅμα τεσσαράκοντα μέλαιναι νῆες ἕποντο.</l>
<milestone ed="p" n="546" unit="card"/>
</p><p><l><milestone ed="P" unit="para"/>οἳ δ’ ἄρ’ Ἀθήνας εἶχον ἐϋκτίμενον πτολίεθρον</l>
<l>δῆμον Ἐρεχθῆος μεγαλήτορος, ὅν ποτ’ Ἀθήνη</l>
<l>θρέψε Διὸς θυγάτηρ, τέκε δὲ ζείδωρος ἄρουρα,</l>
<l>κὰδ δ’ ἐν Ἀθήνῃς εἷσεν ἑῷ ἐν πίονι νηῷ·</l>
<l n="550">ἔνθα δέ μιν ταύροισι καὶ ἀρνειοῖς ἱλάονται</l>
<l>κοῦροι Ἀθηναίων περιτελλομένων ἐνιαυτῶν·</l>
<l>τῶν αὖθ’ ἡγεμόνευ’ υἱὸς Πετεῶο Μενεσθεύς.</l>
<l>τῷ δ’ οὔ πώ τις ὁμοῖος ἐπιχθόνιος γένετ’ ἀνὴρ</l>
<l>κοσμῆσαι ἵππους τε καὶ ἀνέρας ἀσπιδιώτας·</l>
<l n="555">Νέστωρ οἶος ἔριζεν· ὃ γὰρ προγενέστερος ἦεν·</l>
<l>τῷ δ’ ἅμα πεντήκοντα μέλαιναι νῆες ἕποντο.</l>
</p><p><l><milestone ed="P" unit="para"/>Αἴας δ’ ἐκ Σαλαμῖνος ἄγεν δυοκαίδεκα νῆας,</l>
<l>στῆσε δ’ ἄγων ἵν’ Ἀθηναίων ἵσταντο φάλαγγες.</l>
</p><p><l><milestone ed="P" unit="para"/>οἳ δ’ Ἄργός τ’ εἶχον Τίρυνθά τε τειχιόεσσαν</l>
<l n="560">Ἑρμιόνην Ἀσίνην τε, βαθὺν κατὰ κόλπον ἐχούσας,</l>
<l>Τροιζῆν’ Ἠϊόνας τε καὶ ἀμπελόεντ’ Ἐπίδαυρον,</l>
<l>οἵ τ’ ἔχον Αἴγιναν Μάσητά τε κοῦροι Ἀχαιῶν,</l>
<l>τῶν αὖθ’ ἡγεμόνευε βοὴν ἀγαθὸς Διομήδης</l>
<l>καὶ Σθένελος, Καπανῆος ἀγακλειτοῦ φίλος υἱός·</l>
<l n="565">τοῖσι δ’ ἅμ’ Εὐρύαλος τρίτατος κίεν ἰσόθεος φὼς</l>
<l>Μηκιστέος υἱὸς Ταλαϊονίδαο ἄνακτος·</l>
<l>συμπάντων δ’ ἡγεῖτο βοὴν ἀγαθὸς Διομήδης·</l>
<l>τοῖσι δ’ ἅμ’ ὀγδώκοντα μέλαιναι νῆες ἕποντο.</l>
</p><p><l><milestone ed="P" unit="para"/>οἳ δὲ Μυκήνας εἶχον ἐϋκτίμενον πτολίεθρον</l>
<l n="570">ἀφνειόν τε Κόρινθον ἐϋκτιμένας τε Κλεωνάς,</l>
<l>Ὀρνειάς τ’ ἐνέμοντο Ἀραιθυρέην τ’ ἐρατεινὴν</l>
<l>καὶ Σικυῶν’, ὅθ’ ἄρ’ Ἄδρηστος πρῶτ’ ἐμβασίλευεν,</l>
<l>οἵ θ’ Ὑπερησίην τε καὶ αἰπεινὴν Γονόεσσαν</l>
<l>Πελλήνην τ’ εἶχον ἠδ’ Αἴγιον ἀμφενέμοντο</l>
<l n="575">Αἰγιαλόν τ’ ἀνὰ πάντα καὶ ἀμφ’ Ἑλίκην εὐρεῖαν,</l>
<l>τῶν ἑκατὸν νηῶν ἦρχε κρείων Ἀγαμέμνων</l>
<l>Ἀτρεί̈δης· ἅμα τῷ γε πολὺ πλεῖστοι καὶ ἄριστοι</l>
<l>λαοὶ ἕποντ’· ἐν δ’ αὐτὸς ἐδύσετο νώροπα χαλκὸν</l>
<l>κυδιόων, πᾶσιν δὲ μετέπρεπεν ἡρώεσσιν</l>
<l n="580">οὕνεκ’ ἄριστος ἔην πολὺ δὲ πλείστους ἄγε λαούς.</l>
<milestone ed="p" n="581" unit="card"/>
</p><p><l><milestone ed="P" unit="para"/>οἳ δ’ εἶχον κοίλην Λακεδαίμονα κητώεσσαν,</l>
<l>Φᾶρίν τε Σπάρτην τε πολυτρήρωνά τε Μέσσην,</l>
<l>Βρυσειάς τ’ ἐνέμοντο καὶ Αὐγειὰς ἐρατεινάς,</l>
<l>οἵ τ’ ἄρ’ Ἀμύκλας εἶχον Ἕλος τ’ ἔφαλον πτολίεθρον,</l>
<l n="585">οἵ τε Λάαν εἶχον ἠδ’ Οἴτυλον ἀμφενέμοντο,</l>
<l>τῶν οἱ ἀδελφεὸς ἦρχε βοὴν ἀγαθὸς Μενέλαος</l>
<l>ἑξήκοντα νεῶν· ἀπάτερθε δὲ θωρήσσοντο·</l>
<l>ἐν δ’ αὐτὸς κίεν ᾗσι προθυμίῃσι πεποιθὼς</l>
<l>ὀτρύνων πόλεμον δέ· μάλιστα δὲ ἵετο θυμῷ</l>
<l n="590">τίσασθαι Ἑλένης ὁρμήματά τε στοναχάς τε.</l>
</p><p><l><milestone ed="P" unit="para"/>οἳ δὲ Πύλον τ’ ἐνέμοντο καὶ Ἀρήνην ἐρατεινὴν</l>
<l>καὶ Θρύον Ἀλφειοῖο πόρον καὶ ἐύ̈κτιτον Αἰπὺ</l>
<l>καὶ Κυπαρισσήεντα καὶ Ἀμφιγένειαν ἔναιον</l>
<l>καὶ Πτελεὸν καὶ Ἕλος καὶ Δώριον, ἔνθά τε Μοῦσαι</l>
<l n="595">ἀντόμεναι Θάμυριν τὸν Θρήϊκα παῦσαν ἀοιδῆς</l>
<l>Οἰχαλίηθεν ἰόντα παρ’ Εὐρύτου Οἰχαλιῆος·</l>
<l>στεῦτο γὰρ εὐχόμενος νικησέμεν εἴ περ ἂν αὐταὶ</l>
<l>Μοῦσαι ἀείδοιεν κοῦραι Διὸς αἰγιόχοιο·</l>
<l>αἳ δὲ χολωσάμεναι πηρὸν θέσαν, αὐτὰρ ἀοιδὴν</l>
<l n="600">θεσπεσίην ἀφέλοντο καὶ ἐκλέλαθον κιθαριστύν·</l>
<l>τῶν αὖθ’ ἡγεμόνευε Γερήνιος ἱππότα Νέστωρ·</l>
<l>τῷ δ’ ἐνενήκοντα γλαφυραὶ νέες ἐστιχόωντο.</l>
</p><p><l><milestone ed="P" unit="para"/>οἳ δ’ ἔχον Ἀρκαδίην ὑπὸ Κυλλήνης ὄρος αἰπὺ</l>
<l>Αἰπύτιον παρὰ τύμβον ἵν’ ἀνέρες ἀγχιμαχηταί,</l>
<l n="605">οἳ Φενεόν τ’ ἐνέμοντο καὶ Ὀρχομενὸν πολύμηλον</l>
<l>rίπην τε Στρατίην τε καὶ ἠνεμόεσσαν Ἐνίσπην</l>
<l>καὶ Τεγέην εἶχον καὶ Μαντινέην ἐρατεινὴν</l>
<l>Στύμφηλόν τ’ εἶχον καὶ Παρρασίην ἐνέμοντο,</l>
<l>τῶν ἦρχ’ Ἀγκαίοιο πάϊς κρείων Ἀγαπήνωρ</l>
<l n="610">ἑξήκοντα νεῶν· πολέες δ’ ἐν νηὶ̈ ἑκάστῃ</l>
<l>Ἀρκάδες ἄνδρες ἔβαινον ἐπιστάμενοι πολεμίζειν.</l>
<l>αὐτὸς γάρ σφιν δῶκεν ἄναξ ἀνδρῶν Ἀγαμέμνων</l>
<l>νῆας ἐϋσσέλμους περάαν ἐπὶ οἴνοπα πόντον</l>
<l>Ἀτρεί̈δης, ἐπεὶ οὔ σφι θαλάσσια ἔργα μεμήλει.</l>
<milestone ed="p" n="615" unit="card"/>
</p><p><l n="615"><milestone ed="P" unit="para"/>οἳ δ’ ἄρα Βουπράσιόν τε καὶ Ἤλιδα δῖαν ἔναιον</l>
<l>ὅσσον ἐφ’ Ὑρμίνη καὶ Μύρσινος ἐσχατόωσα</l>
<l>πέτρη τ’ Ὠλενίη καὶ Ἀλήσιον ἐντὸς ἐέργει,</l>
<l>τῶν αὖ τέσσαρες ἀρχοὶ ἔσαν, δέκα δ’ ἀνδρὶ ἑκάστῳ</l>
<l>νῆες ἕποντο θοαί, πολέες δ’ ἔμβαινον Ἐπειοί.</l>
<l n="620">τῶν μὲν ἄρ’ Ἀμφίμαχος καὶ Θάλπιος ἡγησάσθην</l>
<l>υἷες ὃ μὲν Κτεάτου, ὃ δ’ ἄρ’ Εὐρύτου, Ἀκτορίωνε·</l>
<l>τῶν δ’ Ἀμαρυγκεί̈δης ἦρχε κρατερὸς Διώρης·</l>
<l>τῶν δὲ τετάρτων ἦρχε Πολύξεινος θεοειδὴς</l>
<l>υἱὸς Ἀγασθένεος Αὐγηϊάδαο ἄνακτος.</l>
</p><p><l n="625"><milestone ed="P" unit="para"/>οἳ δ’ ἐκ Δουλιχίοιο Ἐχινάων θ’ ἱεράων</l>
<l>νήσων, αἳ ναίουσι πέρην ἁλὸς Ἤλιδος ἄντα,</l>
<l>τῶν αὖθ’ ἡγεμόνευε Μέγης ἀτάλαντος Ἄρηϊ</l>
<l>Φυλεί̈δης, ὃν τίκτε Διὶ̈ φίλος ἱππότα Φυλεύς,</l>
<l>ὅς ποτε Δουλίχιον δ’ ἀπενάσσατο πατρὶ χολωθείς·</l>
<l n="630">τῷ δ’ ἅμα τεσσαράκοντα μέλαιναι νῆες ἕποντο.</l>
</p><p><l><milestone ed="P" unit="para"/>αὐτὰρ Ὀδυσσεὺς ἦγε Κεφαλλῆνας μεγαθύμους,</l>
<l>οἵ ῥ’ Ἰθάκην εἶχον καὶ Νήριτον εἰνοσίφυλλον</l>
<l>καὶ Κροκύλει’ ἐνέμοντο καὶ Αἰγίλιπα τρηχεῖαν,</l>
<l>οἵ τε Ζάκυνθον ἔχον ἠδ’ οἳ Σάμον ἀμφενέμοντο,</l>
<l n="635">οἵ τ’ ἤπειρον ἔχον ἠδ’ ἀντιπέραι’ ἐνέμοντο·</l>
<l>τῶν μὲν Ὀδυσσεὺς ἦρχε Διὶ μῆτιν ἀτάλαντος·</l>
<l>τῷ δ’ ἅμα νῆες ἕποντο δυώδεκα μιλτοπάρῃοι.</l>
</p><p><l><milestone ed="P" unit="para"/>Αἰτωλῶν δ’ ἡγεῖτο Θόας Ἀνδραίμονος υἱός,</l>
<l>οἳ Πλευρῶν’ ἐνέμοντο καὶ Ὤλενον ἠδὲ Πυλήνην</l>
<l n="640">Χαλκίδα τ’ ἀγχίαλον Καλυδῶνά τε πετρήεσσαν·</l>
<l>οὐ γὰρ ἔτ’ Οἰνῆος μεγαλήτορος υἱέες ἦσαν,</l>
<l>οὐδ’ ἄρ’ ἔτ’ αὐτὸς ἔην, θάνε δὲ ξανθὸς Μελέαγρος·</l>
<l>τῷ δ’ ἐπὶ πάντ’ ἐτέταλτο ἀνασσέμεν Αἰτωλοῖσι·</l>
<l>τῷ δ’ ἅμα τεσσαράκοντα μέλαιναι νῆες ἕποντο.</l>
</p><p><l n="645"><milestone ed="P" unit="para"/>Κρητῶν δ’ Ἰδομενεὺς δουρὶ κλυτὸς ἡγεμόνευεν,</l>
<l>οἳ Κνωσόν τ’ εἶχον Γόρτυνά τε τειχιόεσσαν,</l>
<l>Λύκτον Μίλητόν τε καὶ ἀργινόεντα Λύκαστον</l>
<l>Φαιστόν τε rύτιόν τε, πόλεις εὖ ναιετοώσας,</l>
<l>ἄλλοι θ’ οἳ Κρήτην ἑκατόμπολιν ἀμφενέμοντο.</l>
<l n="650">τῶν μὲν ἄρ’ Ἰδομενεὺς δουρὶ κλυτὸς ἡγεμόνευε</l>
<l>Μηριόνης τ’ ἀτάλαντος Ἐνυαλίῳ ἀνδρειφόντῃ·</l>
<l>τοῖσι δ’ ἅμ’ ὀγδώκοντα μέλαιναι νῆες ἕποντο.</l>
<milestone ed="p" n="653" unit="card"/>
</p><p><l><milestone ed="P" unit="para"/>Τληπόλεμος δ’ Ἡρακλεί̈δης ἠύ̈ς τε μέγας τε</l>
<l>ἐκ rόδου ἐννέα νῆας ἄγεν rοδίων ἀγερώχων,</l>
<l n="655">οἳ rόδον ἀμφενέμοντο διὰ τρίχα κοσμηθέντες</l>
<l>Λίνδον Ἰηλυσόν τε καὶ ἀργινόεντα Κάμειρον.</l>
<l>τῶν μὲν Τληπόλεμος δουρὶ κλυτὸς ἡγεμόνευεν,</l>
<l>ὃν τέκεν Ἀστυόχεια βίῃ Ἡρακληείῃ,</l>
<l>τὴν ἄγετ’ ἐξ Ἐφύρης ποταμοῦ ἄπο Σελλήεντος</l>
<l n="660">πέρσας ἄστεα πολλὰ διοτρεφέων αἰζηῶν.</l>
<l>Τληπόλεμος δ’ ἐπεὶ οὖν τράφ’ ἐνὶ μεγάρῳ εὐπήκτῳ,</l>
<l>αὐτίκα πατρὸς ἑοῖο φίλον μήτρωα κατέκτα</l>
<l>ἤδη γηράσκοντα Λικύμνιον ὄζον Ἄρηος·</l>
<l>αἶψα δὲ νῆας ἔπηξε, πολὺν δ’ ὅ γε λαὸν ἀγείρας</l>
<l n="665">βῆ φεύγων ἐπὶ πόντον· ἀπείλησαν γάρ οἱ ἄλλοι</l>
<l>υἱέες υἱωνοί τε βίης Ἡρακληείης.</l>
<l>αὐτὰρ ὅ γ’ ἐς rόδον ἷξεν ἀλώμενος ἄλγεα πάσχων·</l>
<l>τριχθὰ δὲ ᾤκηθεν καταφυλαδόν, ἠδὲ φίληθεν</l>
<l>ἐκ Διός, ὅς τε θεοῖσι καὶ ἀνθρώποισιν ἀνάσσει,</l>
<l n="670">καί σφιν θεσπέσιον πλοῦτον κατέχευε Κρονίων.</l>
</p><p><l><milestone ed="P" unit="para"/>Νιρεὺς αὖ Σύμηθεν ἄγε τρεῖς νῆας ἐί̈σας</l>
<l>Νιρεὺς Ἀγλαί̈ης υἱὸς Χαρόποιό τ’ ἄνακτος</l>
<l>Νιρεύς, ὃς κάλλιστος ἀνὴρ ὑπὸ Ἴλιον ἦλθε</l>
<l>τῶν ἄλλων Δαναῶν μετ’ ἀμύμονα Πηλεί̈ωνα·</l>
<l n="675">ἀλλ’ ἀλαπαδνὸς ἔην, παῦρος δέ οἱ εἵπετο λαός.</l>
</p><p><l><milestone ed="P" unit="para"/>οἳ δ’ ἄρα Νίσυρόν τ’ εἶχον Κράπαθόν τε Κάσον τε</l>
<l>καὶ Κῶν Εὐρυπύλοιο πόλιν νήσους τε Καλύδνας,</l>
<l>τῶν αὖ Φείδιππός τε καὶ Ἄντιφος ἡγησάσθην</l>
<l>Θεσσαλοῦ υἷε δύω Ἡρακλεί̈δαο ἄνακτος·</l>
<l n="680">τοῖς δὲ τριήκοντα γλαφυραὶ νέες ἐστιχόωντο.</l>
</p><p><l><milestone ed="P" unit="para"/>νῦν αὖ τοὺς ὅσσοι τὸ Πελασγικὸν Ἄργος ἔναιον,</l>
<l>οἵ τ’ Ἄλον οἵ τ’ Ἀλόπην οἵ τε Τρηχῖνα νέμοντο,</l>
<l>οἵ τ’ εἶχον Φθίην ἠδ’ Ἑλλάδα καλλιγύναικα,</l>
<l>Μυρμιδόνες δὲ καλεῦντο καὶ Ἕλληνες καὶ Ἀχαιοί,</l>
<l n="685">τῶν αὖ πεντήκοντα νεῶν ἦν ἀρχὸς Ἀχιλλεύς.</l>
<l>ἀλλ’ οἵ γ’ οὐ πολέμοιο δυσηχέος ἐμνώοντο·</l>
<l>οὐ γὰρ ἔην ὅς τίς σφιν ἐπὶ στίχας ἡγήσαιτο·</l>
<l>κεῖτο γὰρ ἐν νήεσσι ποδάρκης δῖος Ἀχιλλεὺς</l>
<l>κούρης χωόμενος Βρισηί̈δος ἠϋκόμοιο,</l>
<l n="690">τὴν ἐκ Λυρνησσοῦ ἐξείλετο πολλὰ μογήσας</l>
<l>Λυρνησσὸν διαπορθήσας καὶ τείχεα Θήβης,</l>
<l>κὰδ δὲ Μύνητ’ ἔβαλεν καὶ Ἐπίστροφον ἐγχεσιμώρους,</l>
<l>υἱέας Εὐηνοῖο Σεληπιάδαο ἄνακτος·</l>
<l>τῆς ὅ γε κεῖτ’ ἀχέων, τάχα δ’ ἀνστήσεσθαι ἔμελλεν.</l>
<milestone ed="p" n="695" unit="card"/>
</p><p><l n="695"><milestone ed="P" unit="para"/>οἳ δ’ εἶχον Φυλάκην καὶ Πύρασον ἀνθεμόεντα</l>
<l>Δήμητρος τέμενος, Ἴτωνά τε μητέρα μήλων,</l>
<l>ἀγχίαλόν τ’ Ἀντρῶνα ἰδὲ Πτελεὸν λεχεποίην,</l>
<l>τῶν αὖ Πρωτεσίλαος ἀρήϊος ἡγεμόνευε</l>
<l>ζωὸς ἐών· τότε δ’ ἤδη ἔχεν κάτα γαῖα μέλαινα.</l>
<l n="700">τοῦ δὲ καὶ ἀμφιδρυφὴς ἄλοχος Φυλάκῃ ἐλέλειπτο</l>
<l>καὶ δόμος ἡμιτελής· τὸν δ’ ἔκτανε Δάρδανος ἀνὴρ</l>
<l>νηὸς ἀποθρῴσκοντα πολὺ πρώτιστον Ἀχαιῶν.</l>
<l>οὐδὲ μὲν οὐδ’ οἳ ἄναρχοι ἔσαν, πόθεόν γε μὲν ἀρχόν·</l>
<l>ἀλλά σφεας κόσμησε Ποδάρκης ὄζος Ἄρηος</l>
<l n="705">Ἰφίκλου υἱὸς πολυμήλου Φυλακίδαο</l>
<l>αὐτοκασίγνητος μεγαθύμου Πρωτεσιλάου</l>
<l>ὁπλότερος γενεῇ· ὁ δ’ ἅμα πρότερος καὶ ἀρείων</l>
<l>ἥρως Πρωτεσίλαος ἀρήϊος· οὐδέ τι λαοὶ</l>
<l>δεύονθ’ ἡγεμόνος, πόθεόν γε μὲν ἐσθλὸν ἐόντα·</l>
<l n="710">τῷ δ’ ἅμα τεσσαράκοντα μέλαιναι νῆες ἕποντο.</l>
</p><p><l><milestone ed="P" unit="para"/>οἳ δὲ Φερὰς ἐνέμοντο παραὶ Βοιβηί̈δα λίμνην</l>
<l>Βοίβην καὶ Γλαφύρας καὶ ἐϋκτιμένην Ἰαωλκόν,</l>
<l>τῶν ἦρχ’ Ἀδμήτοιο φίλος πάϊς ἕνδεκα νηῶν</l>
<l>Εὔμηλος, τὸν ὑπ’ Ἀδμήτῳ τέκε δῖα γυναικῶν</l>
<l n="715">Ἄλκηστις Πελίαο θυγατρῶν εἶδος ἀρίστη.</l>
</p><p><l><milestone ed="P" unit="para"/>οἳ δ’ ἄρα Μηθώνην καὶ Θαυμακίην ἐνέμοντο</l>
<l>καὶ Μελίβοιαν ἔχον καὶ Ὀλιζῶνα τρηχεῖαν,</l>
<l>τῶν δὲ Φιλοκτήτης ἦρχεν τόξων ἐὺ̈ εἰδὼς</l>
<l>ἑπτὰ νεῶν· ἐρέται δ’ ἐν ἑκάστῃ πεντήκοντα</l>
<l n="720">ἐμβέβασαν τόξων εὖ εἰδότες ἶφι μάχεσθαι.</l>
<l>ἀλλ’ ὃ μὲν ἐν νήσῳ κεῖτο κρατέρ’ ἄλγεα πάσχων</l>
<l>Λήμνῳ ἐν ἠγαθέῃ, ὅθι μιν λίπον υἷες Ἀχαιῶν</l>
<l>ἕλκεϊ μοχθίζοντα κακῷ ὀλοόφρονος ὕδρου·</l>
<l>ἔνθ’ ὅ γε κεῖτ’ ἀχέων· τάχα δὲ μνήσεσθαι ἔμελλον</l>
<l n="725">Ἀργεῖοι παρὰ νηυσὶ Φιλοκτήταο ἄνακτος.</l>
<l>οὐδὲ μὲν οὐδ’ οἳ ἄναρχοι ἔσαν, πόθεόν γε μὲν ἀρχόν·</l>
<l>ἀλλὰ Μέδων κόσμησεν Ὀϊλῆος νόθος υἱός,</l>
<l>τόν ῥ’ ἔτεκεν rήνη ὑπ’ Ὀϊλῆϊ πτολιπόρθῳ.</l>
</p><p><l><milestone ed="P" unit="para"/>οἳ δ’ εἶχον Τρίκκην καὶ Ἰθώμην κλωμακόεσσαν,</l>
<l n="730">οἵ τ’ ἔχον Οἰχαλίην πόλιν Εὐρύτου Οἰχαλιῆος,</l>
<l>τῶν αὖθ’ ἡγείσθην Ἀσκληπιοῦ δύο παῖδε</l>
<l>ἰητῆρ’ ἀγαθὼ Ποδαλείριος ἠδὲ Μαχάων·</l>
<l>τοῖς δὲ τριήκοντα γλαφυραὶ νέες ἐστιχόωντο.</l>
<milestone ed="p" n="734" unit="card"/>
</p><p><l><milestone ed="P" unit="para"/>οἳ δ’ ἔχον Ὀρμένιον, οἵ τε κρήνην Ὑπέρειαν,</l>
<l n="735">οἵ τ’ ἔχον Ἀστέριον Τιτάνοιό τε λευκὰ κάρηνα,</l>
<l>τῶν ἦρχ’ Εὐρύπυλος Εὐαίμονος ἀγλαὸς υἱός·</l>
<l>τῷ δ’ ἅμα τεσσαράκοντα μέλαιναι νῆες ἕποντο.</l>
</p><p><l><milestone ed="P" unit="para"/>οἳ δ’ Ἄργισσαν ἔχον καὶ Γυρτώνην ἐνέμοντο,</l>
<l>Ὄρθην Ἠλώνην τε πόλιν τ’ Ὀλοοσσόνα λευκήν,</l>
<l n="740">τῶν αὖθ’ ἡγεμόνευε μενεπτόλεμος Πολυποίτης</l>
<l>υἱὸς Πειριθόοιο τὸν ἀθάνατος τέκετο Ζεύς·</l>
<l>τόν ῥ’ ὑπὸ Πειριθόῳ τέκετο κλυτὸς Ἱπποδάμεια</l>
<l>ἤματι τῷ ὅτε Φῆρας ἐτίσατο λαχνήεντας,</l>
<l>τοὺς δ’ ἐκ Πηλίου ὦσε καὶ Αἰθίκεσσι πέλασσεν·</l>
<l n="745">οὐκ οἶος, ἅμα τῷ γε Λεοντεὺς ὄζος Ἄρηος</l>
<l>υἱὸς ὑπερθύμοιο Κορώνου Καινεί̈δαο·</l>
<l>τοῖς δ’ ἅμα τεσσαράκοντα μέλαιναι νῆες ἕποντο.</l>
</p><p><l><milestone ed="P" unit="para"/>Γουνεὺς δ’ ἐκ Κύφου ἦγε δύω καὶ εἴκοσι νῆας·</l>
<l>τῷ δ’ Ἐνιῆνες ἕποντο μενεπτόλεμοί τε Περαιβοὶ</l>
<l n="750">οἳ περὶ Δωδώνην δυσχείμερον οἰκί’ ἔθεντο,</l>
<l>οἵ τ’ ἀμφ’ ἱμερτὸν Τιταρησσὸν ἔργα νέμοντο</l>
<l>ὅς ῥ’ ἐς Πηνειὸν προί̈ει καλλίρροον ὕδωρ,</l>
<l>οὐδ’ ὅ γε Πηνειῷ συμμίσγεται ἀργυροδίνῃ,</l>
<l>ἀλλά τέ μιν καθύπερθεν ἐπιρρέει ἠύ̈τ’ ἔλαιον·</l>
<l n="755">ὅρκου γὰρ δεινοῦ Στυγὸς ὕδατός ἐστιν ἀπορρώξ.</l>
</p><p><l><milestone ed="P" unit="para"/>Μαγνήτων δ’ ἦρχε Πρόθοος Τενθρηδόνος υἱός,</l>
<l>οἳ περὶ Πηνειὸν καὶ Πήλιον εἰνοσίφυλλον</l>
<l>ναίεσκον· τῶν μὲν Πρόθοος θοὸς ἡγεμόνευε,</l>
<l>τῷ δ’ ἅμα τεσσαράκοντα μέλαιναι νῆες ἕποντο.</l>
</p><p><l n="760"><milestone ed="P" unit="para"/>οὗτοι ἄρ’ ἡγεμόνες Δαναῶν καὶ κοίρανοι ἦσαν·</l>
<l>τίς τὰρ τῶν ὄχ’ ἄριστος ἔην σύ μοι ἔννεπε Μοῦσα</l>
<l>αὐτῶν ἠδ’ ἵππων, οἳ ἅμ’ Ἀτρεί̈δῃσιν ἕποντο.</l>
</p><p><l><milestone ed="P" unit="para"/>ἵπποι μὲν μέγ’ ἄρισται ἔσαν Φηρητιάδαο,</l>
<l>τὰς Εὔμηλος ἔλαυνε ποδώκεας ὄρνιθας ὣς</l>
<l n="765">ὄτριχας οἰέτεας σταφύλῇ ἐπὶ νῶτον ἐί̈σας·</l>
<l>τὰς ἐν Πηρείῃ θρέψ’ ἀργυρότοξος Ἀπόλλων</l>
<l>ἄμφω θηλείας, φόβον Ἄρηος φορεούσας.</l>
<l>ἀνδρῶν αὖ μέγ’ ἄριστος ἔην Τελαμώνιος Αἴας</l>
<l>ὄφρ’ Ἀχιλεὺς μήνιεν· ὃ γὰρ πολὺ φέρτατος ἦεν,</l>
<l n="770">ἵπποι θ’ οἳ φορέεσκον ἀμύμονα Πηλεί̈ωνα.</l>
<l>ἀλλ’ ὃ μὲν ἐν νήεσσι κορωνίσι ποντοπόροισι</l>
<l>κεῖτ’ ἀπομηνίσας Ἀγαμέμνονι ποιμένι λαῶν</l>
<l>Ἀτρεί̈δῃ· λαοὶ δὲ παρὰ ῥηγμῖνι θαλάσσης</l>
<l>δίσκοισιν τέρποντο καὶ αἰγανέῃσιν ἱέντες</l>
<l n="775">τόξοισίν θ’· ἵπποι δὲ παρ’ ἅρμασιν οἷσιν ἕκαστος</l>
<l>λωτὸν ἐρεπτόμενοι ἐλεόθρεπτόν τε σέλινον</l>
<l>ἕστασαν· ἅρματα δ’ εὖ πεπυκασμένα κεῖτο ἀνάκτων</l>
<l>ἐν κλισίῃς· οἳ δ’ ἀρχὸν ἀρηί̈φιλον ποθέοντες</l>
<l>φοίτων ἔνθα καὶ ἔνθα κατὰ στρατὸν οὐδὲ μάχοντο.</l>
<milestone ed="p" n="780" unit="card"/>
</p><p><l n="780"><milestone ed="P" unit="para"/>οἳ δ’ ἄρ’ ἴσαν ὡς εἴ τε πυρὶ χθὼν πᾶσα νέμοιτο·</l>
<l>γαῖα δ’ ὑπεστενάχιζε Διὶ ὣς τερπικεραύνῳ</l>
<l>χωομένῳ ὅτε τ’ ἀμφὶ Τυφωέϊ γαῖαν ἱμάσσῃ</l>
<l>εἰν Ἀρίμοις, ὅθι φασὶ Τυφωέος ἔμμεναι εὐνάς·</l>
<l>ὣς ἄρα τῶν ὑπὸ ποσσὶ μέγα στεναχίζετο γαῖα</l>
<l n="785">ἐρχομένων· μάλα δ’ ὦκα διέπρησσον πεδίοιο.</l>
</p><p><l><milestone ed="P" unit="para"/>Τρωσὶν δ’ ἄγγελος ἦλθε ποδήνεμος ὠκέα Ἶρις</l>
<l>πὰρ Διὸς αἰγιόχοιο σὺν ἀγγελίῃ ἀλεγεινῇ·</l>
<l>οἳ δ’ ἀγορὰς ἀγόρευον ἐπὶ Πριάμοιο θύρῃσι</l>
<l>πάντες ὁμηγερέες ἠμὲν νέοι ἠδὲ γέροντες·</l>
<l n="790">ἀγχοῦ δ’ ἱσταμένη προσέφη πόδας ὠκέα Ἶρις·</l>
<l>εἴσατο δὲ φθογγὴν υἷϊ Πριάμοιο Πολίτῃ,</l>
<l>ὃς Τρώων σκοπὸς ἷζε ποδωκείῃσι πεποιθὼς</l>
<l>τύμβῳ ἐπ’ ἀκροτάτῳ Αἰσυήταο γέροντος,</l>
<l>δέγμενος ὁππότε ναῦφιν ἀφορμηθεῖεν Ἀχαιοί·</l>
<l n="795">τῷ μιν ἐεισαμένη προσέφη πόδας ὠκέα Ἶρις·</l>
<l>ὦ γέρον αἰεί τοι μῦθοι φίλοι ἄκριτοί εἰσιν,</l>
<l>ὥς ποτ’ ἐπ’ εἰρήνης· πόλεμος δ’ ἀλίαστος ὄρωρεν.</l>
<l>ἤδη μὲν μάλα πολλὰ μάχας εἰσήλυθον ἀνδρῶν,</l>
<l>ἀλλ’ οὔ πω τοιόνδε τοσόνδέ τε λαὸν ὄπωπα·</l>
<l n="800">λίην γὰρ φύλλοισιν ἐοικότες ἢ ψαμάθοισιν</l>
<l>ἔρχονται πεδίοιο μαχησόμενοι προτὶ ἄστυ.</l>
<l>Ἕκτορ σοὶ δὲ μάλιστ’ ἐπιτέλλομαι, ὧδε δὲ ῥέξαι·</l>
<l>πολλοὶ γὰρ κατὰ ἄστυ μέγα Πριάμου ἐπίκουροι,</l>
<l>ἄλλη δ’ ἄλλων γλῶσσα πολυσπερέων ἀνθρώπων·</l>
<l n="805">τοῖσιν ἕκαστος ἀνὴρ σημαινέτω οἷσί περ ἄρχει,</l>
<l>τῶν δ’ ἐξηγείσθω κοσμησάμενος πολιήτας.</l>
</p><p><l><milestone ed="P" unit="para"/>ὣς ἔφαθ’, Ἕκτωρ δ’ οὔ τι θεᾶς ἔπος ἠγνοίησεν,</l>
<l>αἶψα δ’ ἔλυς’ ἀγορήν· ἐπὶ τεύχεα δ’ ἐσσεύοντο·</l>
<l>πᾶσαι δ’ ὠί̈γνυντο πύλαι, ἐκ δ’ ἔσσυτο λαὸς</l>
<l n="810">πεζοί θ’ ἱππῆές τε· πολὺς δ’ ὀρυμαγδὸς ὀρώρει.</l>
</p><p><l><milestone ed="P" unit="para"/>ἔστι δέ τις προπάροιθε πόλιος αἰπεῖα κολώνη</l>
<l>ἐν πεδίῳ ἀπάνευθε περίδρομος ἔνθα καὶ ἔνθα,</l>
<l>τὴν ἤτοι ἄνδρες Βατίειαν κικλήσκουσιν,</l>
<l>ἀθάνατοι δέ τε σῆμα πολυσκάρθμοιο Μυρίνης·</l>
<l n="815">ἔνθα τότε Τρῶές τε διέκριθεν ἠδ’ ἐπίκουροι.</l>
</p><p><l><milestone ed="P" unit="para"/>Τρωσὶ μὲν ἡγεμόνευε μέγας κορυθαίολος Ἕκτωρ</l>
<l>Πριαμίδης· ἅμα τῷ γε πολὺ πλεῖστοι καὶ ἄριστοι</l>
<l>λαοὶ θωρήσσοντο μεμαότες ἐγχείῃσι.</l>
<milestone ed="p" n="819" unit="card"/>
</p><p><l><milestone ed="P" unit="para"/>Δαρδανίων αὖτ’ ἦρχεν ἐὺ̈ς πάϊς Ἀγχίσαο</l>
<l n="820">Αἰνείας, τὸν ὑπ’ Ἀγχίσῃ τέκε δῖ’ Ἀφροδίτη</l>
<l>Ἴδης ἐν κνημοῖσι θεὰ βροτῷ εὐνηθεῖσα,</l>
<l>οὐκ οἶος, ἅμα τῷ γε δύω Ἀντήνορος υἷε</l>
<l>Ἀρχέλοχός τ’ Ἀκάμας τε μάχης εὖ εἰδότε πάσης.</l>
</p><p><l><milestone ed="P" unit="para"/>οἳ δὲ Ζέλειαν ἔναιον ὑπαὶ πόδα νείατον Ἴδης</l>
<l n="825">ἀφνειοὶ πίνοντες ὕδωρ μέλαν Αἰσήποιο</l>
<l>Τρῶες, τῶν αὖτ’ ἦρχε Λυκάονος ἀγλαὸς υἱὸς</l>
<l>Πάνδαρος, ᾧ καὶ τόξον Ἀπόλλων αὐτὸς ἔδωκεν.</l>
</p><p><l><milestone ed="P" unit="para"/>οἳ δ’ Ἀδρήστειάν τ’ εἶχον καὶ δῆμον Ἀπαισοῦ</l>
<l>καὶ Πιτύειαν ἔχον καὶ Τηρείης ὄρος αἰπύ,</l>
<l n="830">τῶν ἦρχ’ Ἄδρηστός τε καὶ Ἄμφιος λινοθώρηξ</l>
<l>υἷε δύω Μέροπος Περκωσίου, ὃς περὶ πάντων</l>
<l>ᾔδεε μαντοσύνας, οὐδὲ οὓς παῖδας ἔασκε</l>
<l>στείχειν ἐς πόλεμον φθισήνορα· τὼ δέ οἱ οὔ τι</l>
<l>πειθέσθην· κῆρες γὰρ ἄγον μέλανος θανάτοιο.</l>
</p><p><l n="835"><milestone ed="P" unit="para"/>οἳ δ’ ἄρα Περκώτην καὶ Πράκτιον ἀμφενέμοντο</l>
<l>καὶ Σηστὸν καὶ Ἄβυδον ἔχον καὶ δῖαν Ἀρίσβην,</l>
<l>τῶν αὖθ’ Ὑρτακίδης ἦρχ’ Ἄσιος ὄρχαμος ἀνδρῶν,</l>
<l>Ἄσιος Ὑρτακίδης ὃν Ἀρίσβηθεν φέρον ἵπποι</l>
<l>αἴθωνες μεγάλοι ποταμοῦ ἄπο Σελλήεντος.</l>
</p><p><l n="840"><milestone ed="P" unit="para"/>Ἱππόθοος δ’ ἄγε φῦλα Πελασγῶν ἐγχεσιμώρων</l>
<l>τῶν οἳ Λάρισαν ἐριβώλακα ναιετάασκον·</l>
<l>τῶν ἦρχ’ Ἱππόθοός τε Πύλαιός τ’ ὄζος Ἄρηος,</l>
<l>υἷε δύω Λήθοιο Πελασγοῦ Τευταμίδαο.</l>
</p><p><l><milestone ed="P" unit="para"/>αὐτὰρ Θρήϊκας ἦγ’ Ἀκάμας καὶ Πείροος ἥρως</l>
<l n="845">ὅσσους Ἑλλήσποντος ἀγάρροος ἐντὸς ἐέργει.</l>
</p><p><l><milestone ed="P" unit="para"/>Εὔφημος δ’ ἀρχὸς Κικόνων ἦν αἰχμητάων</l>
<l>υἱὸς Τροιζήνοιο διοτρεφέος Κεάδαο.</l>
</p><p><l><milestone ed="P" unit="para"/>αὐτὰρ Πυραίχμης ἄγε Παίονας ἀγκυλοτόξους</l>
<l>τηλόθεν ἐξ Ἀμυδῶνος ἀπ’ Ἀξιοῦ εὐρὺ ῥέοντος,</l>
<l n="850">Ἀξιοῦ οὗ κάλλιστον ὕδωρ ἐπικίδναται αἶαν.</l>
</p><p><l><milestone ed="P" unit="para"/>Παφλαγόνων δ’ ἡγεῖτο Πυλαιμένεος λάσιον κῆρ</l>
<l>ἐξ Ἐνετῶν, ὅθεν ἡμιόνων γένος ἀγροτεράων,</l>
<l>οἵ ῥα Κύτωρον ἔχον καὶ Σήσαμον ἀμφενέμοντο</l>
<l>ἀμφί τε Παρθένιον ποταμὸν κλυτὰ δώματ’ ἔναιον</l>
<l n="855">Κρῶμνάν τ’ Αἰγιαλόν τε καὶ ὑψηλοὺς Ἐρυθίνους.</l>
</p><p><l><milestone ed="P" unit="para"/>αὐτὰρ Ἁλιζώνων Ὀδίος καὶ Ἐπίστροφος ἦρχον</l>
<l>τηλόθεν ἐξ Ἀλύβης, ὅθεν ἀργύρου ἐστὶ γενέθλη.</l>
<milestone ed="p" n="858" unit="card"/>
</p><p><l><milestone ed="P" unit="para"/>Μυσῶν δὲ Χρόμις ἦρχε καὶ Ἔννομος οἰωνιστής·</l>
<l>ἀλλ’ οὐκ οἰωνοῖσιν ἐρύσατο κῆρα μέλαιναν,</l>
<l n="860">ἀλλ’ ἐδάμη ὑπὸ χερσὶ ποδώκεος Αἰακίδαο</l>
<l>ἐν ποταμῷ, ὅθι περ Τρῶας κεράϊζε καὶ ἄλλους.</l>
</p><p><l><milestone ed="P" unit="para"/>Φόρκυς αὖ Φρύγας ἦγε καὶ Ἀσκάνιος θεοειδὴς</l>
<l>τῆλ’ ἐξ Ἀσκανίης· μέμασαν δ’ ὑσμῖνι μάχεσθαι.</l>
</p><p><l><milestone ed="P" unit="para"/>Μῄοσιν αὖ Μέσθλης τε καὶ Ἄντιφος ἡγησάσθην</l>
<l n="865">υἷε Ταλαιμένεος τὼ Γυγαίη τέκε λίμνη,</l>
<l>οἳ καὶ Μῄονας ἦγον ὑπὸ Τμώλῳ γεγαῶτας.</l>
</p><p><l><milestone ed="P" unit="para"/>Νάστης αὖ Καρῶν ἡγήσατο βαρβαροφώνων,</l>
<l>οἳ Μίλητον ἔχον Φθιρῶν τ’ ὄρος ἀκριτόφυλλον</l>
<l>Μαιάνδρου τε ῥοὰς Μυκάλης τ’ αἰπεινὰ κάρηνα·</l>
<l n="870">τῶν μὲν ἄρ’ Ἀμφίμαχος καὶ Νάστης ἡγησάσθην,</l>
<l>Νάστης Ἀμφίμαχός τε Νομίονος ἀγλαὰ τέκνα,</l>
<l>ὃς καὶ χρυσὸν ἔχων πόλεμον δ’ ἴεν ἠύ̈τε κούρη</l>
<l>νήπιος, οὐδέ τί οἱ τό γ’ ἐπήρκεσε λυγρὸν ὄλεθρον,</l>
<l>ἀλλ’ ἐδάμη ὑπὸ χερσὶ ποδώκεος Αἰακίδαο</l>
<l n="875">ἐν ποταμῷ, χρυσὸν δ’ Ἀχιλεὺς ἐκόμισσε δαί̈φρων.</l>
</p><p><l><milestone ed="P" unit="para"/>Σαρπηδὼν δ’ ἦρχεν Λυκίων καὶ Γλαῦκος ἀμύμων</l>
<l>τηλόθεν ἐκ Λυκίης, Ξάνθου ἄπο δινήεντος.</l>
</p></div>
<div type="book" n="3">
<milestone ed="p" n="1" unit="card"/>
<p><l><milestone ed="P" unit="para"/>αὐτὰρ ἐπεὶ κόσμηθεν ἅμ’ ἡγεμόνεσσιν ἕκαστοι,</l>
<l>Τρῶες μὲν κλαγγῇ τ’ ἐνοπῇ τ’ ἴσαν ὄρνιθες ὣς</l>
<l>ἠύ̈τε περ κλαγγὴ γεράνων πέλει οὐρανόθι πρό·</l>
<l>αἵ τ’ ἐπεὶ οὖν χειμῶνα φύγον καὶ ἀθέσφατον ὄμβρον</l>
<l n="5">κλαγγῇ ταί γε πέτονται ἐπ’ ὠκεανοῖο ῥοάων</l>
<l>ἀνδράσι Πυγμαίοισι φόνον καὶ κῆρα φέρουσαι·</l>
<l>ἠέριαι δ’ ἄρα ταί γε κακὴν ἔριδα προφέρονται.</l>
<l>οἳ δ’ ἄρ’ ἴσαν σιγῇ μένεα πνείοντες Ἀχαιοὶ</l>
<l>ἐν θυμῷ μεμαῶτες ἀλεξέμεν ἀλλήλοισιν.</l>
</p><p><l n="10"><milestone ed="P" unit="para"/>εὖτ’ ὄρεος κορυφῇσι Νότος κατέχευεν ὀμίχλην</l>
<l>ποιμέσιν οὔ τι φίλην, κλέπτῃ δέ τε νυκτὸς ἀμείνω,</l>
<l>τόσσόν τίς τ’ ἐπιλεύσσει ὅσον τ’ ἐπὶ λᾶαν ἵησιν·</l>
<l>ὣς ἄρα τῶν ὑπὸ ποσσὶ κονίσαλος ὄρνυτ’ ἀελλὴς</l>
<l>ἐρχομένων· μάλα δ’ ὦκα διέπρησσον πεδίοιο.</l>
</p><p><l n="15"><milestone ed="P" unit="para"/>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>Τρωσὶν μὲν προμάχιζεν Ἀλέξανδρος θεοειδὴς</l>
<l>παρδαλέην ὤμοισιν ἔχων καὶ καμπύλα τόξα</l>
<l>καὶ ξίφος· αὐτὰρ δοῦρε δύω κεκορυθμένα χαλκῷ</l>
<l>πάλλων Ἀργείων προκαλίζετο πάντας ἀρίστους</l>
<l n="20">ἀντίβιον μαχέσασθαι ἐν αἰνῇ δηϊοτῆτι.</l>
</p><p><l><milestone ed="P" unit="para"/>τὸν δ’ ὡς οὖν ἐνόησεν ἀρηί̈φιλος Μενέλαος</l>
<l>ἐρχόμενον προπάροιθεν ὁμίλου μακρὰ βιβάντα,</l>
<l>ὥς τε λέων ἐχάρη μεγάλῳ ἐπὶ σώματι κύρσας</l>
<l>εὑρὼν ἢ ἔλαφον κεραὸν ἢ ἄγριον αἶγα</l>
<l n="25">πεινάων· μάλα γάρ τε κατεσθίει, εἴ περ ἂν αὐτὸν</l>
<l>σεύωνται ταχέες τε κύνες θαλεροί τ’ αἰζηοί·</l>
<l>ὣς ἐχάρη Μενέλαος Ἀλέξανδρον θεοειδέα</l>
<l>ὀφθαλμοῖσιν ἰδών· φάτο γὰρ τίσεσθαι ἀλείτην·</l>
<l>αὐτίκα δ’ ἐξ ὀχέων σὺν τεύχεσιν ἆλτο χαμᾶζε.</l>
</p><p><l n="30"><milestone ed="P" unit="para"/>τὸν δ’ ὡς οὖν ἐνόησεν Ἀλέξανδρος θεοειδὴς</l>
<l>ἐν προμάχοισι φανέντα, κατεπλήγη φίλον ἦτορ,</l>
<l>ἂψ δ’ ἑτάρων εἰς ἔθνος ἐχάζετο κῆρ’ ἀλεείνων.</l>
<l>ὡς δ’ ὅτε τίς τε δράκοντα ἰδὼν παλίνορσος ἀπέστη</l>
<l>οὔρεος ἐν βήσσῃς, ὑπό τε τρόμος ἔλλαβε γυῖα,</l>
<l n="35">ἂψ δ’ ἀνεχώρησεν, ὦχρός τέ μιν εἷλε παρειάς,</l>
<l>ὣς αὖτις καθ’ ὅμιλον ἔδυ Τρώων ἀγερώχων</l>
<l>δείσας Ἀτρέος υἱὸν Ἀλέξανδρος θεοειδής.</l>
<milestone ed="p" n="38" unit="card"/>
</p><p><l><milestone ed="P" unit="para"/>τὸν δ’ Ἕκτωρ νείκεσσεν ἰδὼν αἰσχροῖς ἐπέεσσιν·</l>
<l>Δύσπαρι εἶδος ἄριστε γυναιμανὲς ἠπεροπευτὰ</l>
<l n="40">αἴθ’ ὄφελες ἄγονός τ’ ἔμεναι ἄγαμός τ’ ἀπολέσθαι·</l>
<l>καί κε τὸ βουλοίμην, καί κεν πολὺ κέρδιον ἦεν</l>
<l>ἢ οὕτω λώβην τ’ ἔμεναι καὶ ὑπόψιον ἄλλων.</l>
<l>ἦ που καγχαλόωσι κάρη κομόωντες Ἀχαιοὶ</l>
<l>φάντες ἀριστῆα πρόμον ἔμμεναι, οὕνεκα καλὸν</l>
<l n="45">εἶδος ἔπ’, ἀλλ’ οὐκ ἔστι βίη φρεσὶν οὐδέ τις ἀλκή.</l>
<l>ἦ τοιόσδε ἐὼν ἐν ποντοπόροισι νέεσσι</l>
<l>πόντον ἐπιπλώσας, ἑτάρους ἐρίηρας ἀγείρας,</l>
<l>μιχθεὶς ἀλλοδαποῖσι γυναῖκ’ εὐειδέ’ ἀνῆγες</l>
<l>ἐξ ἀπίης γαίης νυὸν ἀνδρῶν αἰχμητάων</l>
<l n="50">πατρί τε σῷ μέγα πῆμα πόληί̈ τε παντί τε δήμῳ,</l>
<l>δυσμενέσιν μὲν χάρμα, κατηφείην δὲ σοὶ αὐτῷ;</l>
<l>οὐκ ἂν δὴ μείνειας ἀρηί̈φιλον Μενέλαον;</l>
<l>γνοίης χ’ οἵου φωτὸς ἔχεις θαλερὴν παράκοιτιν·</l>
<l>οὐκ ἄν τοι χραίσμῃ κίθαρις τά τε δῶρ’ Ἀφροδίτης</l>
<l n="55">ἥ τε κόμη τό τε εἶδος ὅτ’ ἐν κονίῃσι μιγείης.</l>
<l>ἀλλὰ μάλα Τρῶες δειδήμονες· ἦ τέ κεν ἤδη</l>
<l>λάϊνον ἕσσο χιτῶνα κακῶν ἕνεχ’ ὅσσα ἔοργας.</l>
</p><p><l><milestone ed="P" unit="para"/>τὸν δ’ αὖτε προσέειπεν Ἀλέξανδρος θεοειδής·</l>
<l>Ἕκτορ ἐπεί με κατ’ αἶσαν ἐνείκεσας οὐδ’ ὑπὲρ αἶσαν·</l>
<l n="60">αἰεί τοι κραδίη πέλεκυς ὥς ἐστιν ἀτειρὴς</l>
<l>ὅς τ’ εἶσιν διὰ δουρὸς ὑπ’ ἀνέρος ὅς ῥά τε τέχνῃ</l>
<l>νήϊον ἐκτάμνῃσιν, ὀφέλλει δ’ ἀνδρὸς ἐρωήν·</l>
<l>ὣς σοὶ ἐνὶ στήθεσσιν ἀτάρβητος νόος ἐστί·</l>
<l>μή μοι δῶρ’ ἐρατὰ πρόφερε χρυσέης Ἀφροδίτης·</l>
<l n="65">οὔ τοι ἀπόβλητ’ ἐστὶ θεῶν ἐρικυδέα δῶρα</l>
<l>ὅσσά κεν αὐτοὶ δῶσιν, ἑκὼν δ’ οὐκ ἄν τις ἕλοιτο·</l>
<l>νῦν αὖτ’ εἴ μ’ ἐθέλεις πολεμίζειν ἠδὲ μάχεσθαι,</l>
<l>ἄλλους μὲν κάθισον Τρῶας καὶ πάντας Ἀχαιούς,</l>
<l>αὐτὰρ ἔμ’ ἐν μέσσῳ καὶ ἀρηί̈φιλον Μενέλαον</l>
<l n="70">συμβάλετ’ ἀμφ’ Ἑλένῃ καὶ κτήμασι πᾶσι μάχεσθαι·</l>
<l>ὁππότερος δέ κε νικήσῃ κρείσσων τε γένηται,</l>
<l>κτήμαθ’ ἑλὼν εὖ πάντα γυναῖκά τε οἴκαδ’ ἀγέσθω·</l>
<l>οἳ δ’ ἄλλοι φιλότητα καὶ ὅρκια πιστὰ ταμόντες</l>
<l>ναίοιτε Τροίην ἐριβώλακα, τοὶ δὲ νεέσθων</l>
<l n="75">Ἄργος ἐς ἱππόβοτον καὶ Ἀχαιί̈δα καλλιγύναικα.</l>
<milestone ed="p" n="76" unit="card"/>
</p><p><l><milestone ed="P" unit="para"/>ὣς ἔφαθ’, Ἕκτωρ δ’ αὖτ’ ἐχάρη μέγα μῦθον ἀκούσας,</l>
<l>καί ῥ’ ἐς μέσσον ἰὼν Τρώων ἀνέεργε φάλαγγας</l>
<l>μέσσου δουρὸς ἑλών· τοὶ δ’ ἱδρύνθησαν ἅπαντες.</l>
<l>τῷ δ’ ἐπετοξάζοντο κάρη κομόωντες Ἀχαιοὶ</l>
<l n="80">ἰοῖσίν τε τιτυσκόμενοι λάεσσί τ’ ἔβαλλον·</l>
<l>αὐτὰρ ὃ μακρὸν ἄϋσεν ἄναξ ἀνδρῶν Ἀγαμέμνων·</l>
<l>ἴσχεσθ’ Ἀργεῖοι, μὴ βάλλετε κοῦροι Ἀχαιῶν·</l>
<l>στεῦται γάρ τι ἔπος ἐρέειν κορυθαίολος Ἕκτωρ.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἔσχοντο μάχης ἄνεῴ τ’ ἐγένοντο</l>
<l n="85">ἐσσυμένως· Ἕκτωρ δὲ μετ’ ἀμφοτέροισιν ἔειπε·</l>
<l>κέκλυτέ μευ Τρῶες καὶ ἐϋκνήμιδες Ἀχαιοὶ</l>
<l>μῦθον Ἀλεξάνδροιο, τοῦ εἵνεκα νεῖκος ὄρωρεν.</l>
<l>ἄλλους μὲν κέλεται Τρῶας καὶ πάντας Ἀχαιοὺς</l>
<l>τεύχεα κάλ’ ἀποθέσθαι ἐπὶ χθονὶ πουλυβοτείρῃ,</l>
<l n="90">αὐτὸν δ’ ἐν μέσσῳ καὶ ἀρηί̈φιλον Μενέλαον</l>
<l>οἴους ἀμφ’ Ἑλένῃ καὶ κτήμασι πᾶσι μάχεσθαι.</l>
<l>ὁππότερος δέ κε νικήσῃ κρείσσων τε γένηται</l>
<l>κτήμαθ’ ἑλὼν εὖ πάντα γυναῖκά τε οἴκαδ’ ἀγέσθω·</l>
<l>οἳ δ’ ἄλλοι φιλότητα καὶ ὅρκια πιστὰ τάμωμεν.</l>
</p><p><l n="95"><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ·</l>
<l>τοῖσι δὲ καὶ μετέειπε βοὴν ἀγαθὸς Μενέλαος·</l>
<l>κέκλυτε νῦν καὶ ἐμεῖο· μάλιστα γὰρ ἄλγος ἱκάνει</l>
<l>θυμὸν ἐμόν, φρονέω δὲ διακρινθήμεναι ἤδη</l>
<l>Ἀργείους καὶ Τρῶας, ἐπεὶ κακὰ πολλὰ πέπασθε</l>
<l n="100">εἵνεκ’ ἐμῆς ἔριδος καὶ Ἀλεξάνδρου ἕνεκ’ ἀρχῆς·</l>
<l>ἡμέων δ’ ὁπποτέρῳ θάνατος καὶ μοῖρα τέτυκται</l>
<l>τεθναίη· ἄλλοι δὲ διακρινθεῖτε τάχιστα.</l>
<l>οἴσετε ἄρν’, ἕτερον λευκόν, ἑτέρην δὲ μέλαιναν,</l>
<l>Γῇ τε καὶ Ἠελίῳ· Διὶ δ’ ἡμεῖς οἴσομεν ἄλλον·</l>
<l n="105">ἄξετε δὲ Πριάμοιο βίην, ὄφρ’ ὅρκια τάμνῃ</l>
<l>αὐτός, ἐπεί οἱ παῖδες ὑπερφίαλοι καὶ ἄπιστοι,</l>
<l>μή τις ὑπερβασίῃ Διὸς ὅρκια δηλήσηται.</l>
<l>αἰεὶ δ’ ὁπλοτέρων ἀνδρῶν φρένες ἠερέθονται·</l>
<l>οἷς δ’ ὁ γέρων μετέῃσιν ἅμα πρόσσω καὶ ὀπίσσω</l>
<l n="110">λεύσσει, ὅπως ὄχ’ ἄριστα μετ’ ἀμφοτέροισι γένηται.</l>
<milestone ed="p" n="111" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἐχάρησαν Ἀχαιοί τε Τρῶές τε</l>
<l>ἐλπόμενοι παύσασθαι ὀϊζυροῦ πολέμοιο.</l>
<l>καί ῥ’ ἵππους μὲν ἔρυξαν ἐπὶ στίχας, ἐκ δ’ ἔβαν αὐτοί,</l>
<l>τεύχεά τ’ ἐξεδύοντο· τὰ μὲν κατέθεντ’ ἐπὶ γαίῃ</l>
<l n="115">πλησίον ἀλλήλων, ὀλίγη δ’ ἦν ἀμφὶς ἄρουρα·</l>
<l>Ἕκτωρ δὲ προτὶ ἄστυ δύω κήρυκας ἔπεμπε</l>
<l>καρπαλίμως ἄρνάς τε φέρειν Πρίαμόν τε καλέσσαι·</l>
<l>αὐτὰρ ὃ Ταλθύβιον προί̈ει κρείων Ἀγαμέμνων</l>
<l>νῆας ἔπι γλαφυρὰς ἰέναι, ἠδ’ ἄρν’ ἐκέλευεν</l>
<l n="120">οἰσέμεναι· ὃ δ’ ἄρ’ οὐκ ἀπίθης’ Ἀγαμέμνονι δίῳ.</l>
</p><p><l><milestone ed="P" unit="para"/>Ἶρις δ’ αὖθ’ Ἑλένῃ λευκωλένῳ ἄγγελος ἦλθεν</l>
<l>εἰδομένη γαλόῳ Ἀντηνορίδαο δάμαρτι,</l>
<l>τὴν Ἀντηνορίδης εἶχε κρείων Ἑλικάων</l>
<l>Λαοδίκην Πριάμοιο θυγατρῶν εἶδος ἀρίστην.</l>
<l n="125">τὴν δ’ εὗρ’ ἐν μεγάρῳ· ἣ δὲ μέγαν ἱστὸν ὕφαινε</l>
<l>δίπλακα πορφυρέην, πολέας δ’ ἐνέπασσεν ἀέθλους</l>
<l>Τρώων θ’ ἱπποδάμων καὶ Ἀχαιῶν χαλκοχιτώνων,</l>
<l>οὕς ἑθεν εἵνεκ’ ἔπασχον ὑπ’ Ἄρηος παλαμάων·</l>
<l>ἀγχοῦ δ’ ἱσταμένη προσέφη πόδας ὠκέα Ἶρις·</l>
<l n="130">δεῦρ’ ἴθι νύμφα φίλη, ἵνα θέσκελα ἔργα ἴδηαι</l>
<l>Τρώων θ’ ἱπποδάμων καὶ Ἀχαιῶν χαλκοχιτώνων,</l>
<l>οἳ πρὶν ἐπ’ ἀλλήλοισι φέρον πολύδακρυν Ἄρηα</l>
<l>ἐν πεδίῳ ὀλοοῖο λιλαιόμενοι πολέμοιο·</l>
<l>οἳ δὴ νῦν ἕαται σιγῇ, πόλεμος δὲ πέπαυται,</l>
<l n="135">ἀσπίσι κεκλιμένοι, παρὰ δ’ ἔγχεα μακρὰ πέπηγεν.</l>
<l>αὐτὰρ Ἀλέξανδρος καὶ ἀρηί̈φιλος Μενέλαος</l>
<l>μακρῇς ἐγχείῃσι μαχήσονται περὶ σεῖο·</l>
<l>τῷ δέ κε νικήσαντι φίλη κεκλήσῃ ἄκοιτις.</l>
</p><p><l><milestone ed="P" unit="para"/>ὣς εἰποῦσα θεὰ γλυκὺν ἵμερον ἔμβαλε θυμῷ</l>
<l n="140">ἀνδρός τε προτέρου καὶ ἄστεος ἠδὲ τοκήων·</l>
<l>αὐτίκα δ’ ἀργεννῇσι καλυψαμένη ὀθόνῃσιν</l>
<l>ὁρμᾶτ’ ἐκ θαλάμοιο τέρεν κατὰ δάκρυ χέουσα</l>
<l>οὐκ οἴη, ἅμα τῇ γε καὶ ἀμφίπολοι δύ’ ἕποντο,</l>
<l>Αἴθρη Πιτθῆος θυγάτηρ, Κλυμένη τε βοῶπις·</l>
<l n="145">αἶψα δ’ ἔπειθ’ ἵκανον ὅθι Σκαιαὶ πύλαι ἦσαν.</l>
<milestone ed="p" n="146" unit="card"/>
</p><p><l><milestone ed="P" unit="para"/>οἳ δ’ ἀμφὶ Πρίαμον καὶ Πάνθοον ἠδὲ Θυμοίτην</l>
<l>Λάμπόν τε Κλυτίον θ’ Ἱκετάονά τ’ ὄζον Ἄρηος</l>
<l>Οὐκαλέγων τε καὶ Ἀντήνωρ πεπνυμένω ἄμφω</l>
<l>ἥατο δημογέροντες ἐπὶ Σκαιῇσι πύλῃσι,</l>
<l n="150">γήραϊ δὴ πολέμοιο πεπαυμένοι, ἀλλ’ ἀγορηταὶ</l>
<l>ἐσθλοί, τεττίγεσσιν ἐοικότες οἵ τε καθ’ ὕλην</l>
<l>δενδρέῳ ἐφεζόμενοι ὄπα λειριόεσσαν ἱεῖσι·</l>
<l>τοῖοι ἄρα Τρώων ἡγήτορες ἧντ’ ἐπὶ πύργῳ.</l>
<l>οἳ δ’ ὡς οὖν εἴδονθ’ Ἑλένην ἐπὶ πύργον ἰοῦσαν,</l>
<l n="155">ἦκα πρὸς ἀλλήλους ἔπεα πτερόεντ’ ἀγόρευον·</l>
<l>οὐ νέμεσις Τρῶας καὶ ἐϋκνήμιδας Ἀχαιοὺς</l>
<l>τοιῇδ’ ἀμφὶ γυναικὶ πολὺν χρόνον ἄλγεα πάσχειν·</l>
<l>αἰνῶς ἀθανάτῃσι θεῇς εἰς ὦπα ἔοικεν·</l>
<l>ἀλλὰ καὶ ὧς τοίη περ ἐοῦς’ ἐν νηυσὶ νεέσθω,</l>
<l n="160">μηδ’ ἡμῖν τεκέεσσί τ’ ὀπίσσω πῆμα λίποιτο.</l>
</p><p><l><milestone ed="P" unit="para"/>ὣς ἄρ’ ἔφαν, Πρίαμος δ’ Ἑλένην ἐκαλέσσατο φωνῇ·</l>
<l>δεῦρο πάροιθ’ ἐλθοῦσα φίλον τέκος ἵζευ ἐμεῖο,</l>
<l>ὄφρα ἴδῃ πρότερόν τε πόσιν πηούς τε φίλους τε·</l>
<l>οὔ τί μοι αἰτίη ἐσσί, θεοί νύ μοι αἴτιοί εἰσιν</l>
<l n="165">οἵ μοι ἐφώρμησαν πόλεμον πολύδακρυν Ἀχαιῶν·</l>
<l>ὥς μοι καὶ τόνδ’ ἄνδρα πελώριον ἐξονομήνῃς</l>
<l>ὅς τις ὅδ’ ἐστὶν Ἀχαιὸς ἀνὴρ ἠύ̈ς τε μέγας τε.</l>
<l>ἤτοι μὲν κεφαλῇ καὶ μείζονες ἄλλοι ἔασι,</l>
<l>καλὸν δ’ οὕτω ἐγὼν οὔ πω ἴδον ὀφθαλμοῖσιν,</l>
<l n="170">οὐδ’ οὕτω γεραρόν· βασιλῆϊ γὰρ ἀνδρὶ ἔοικε.</l>
</p><p><l><milestone ed="P" unit="para"/>τὸν δ’ Ἑλένη μύθοισιν ἀμείβετο δῖα γυναικῶν·</l>
<l>αἰδοῖός τέ μοί ἐσσι φίλε ἑκυρὲ δεινός τε·</l>
<l>ὡς ὄφελεν θάνατός μοι ἁδεῖν κακὸς ὁππότε δεῦρο</l>
<l>υἱέϊ σῷ ἑπόμην θάλαμον γνωτούς τε λιποῦσα</l>
<l n="175">παῖδά τε τηλυγέτην καὶ ὁμηλικίην ἐρατεινήν.</l>
<l>ἀλλὰ τά γ’ οὐκ ἐγένοντο· τὸ καὶ κλαίουσα τέτηκα.</l>
<l>τοῦτο δέ τοι ἐρέω ὅ μ’ ἀνείρεαι ἠδὲ μεταλλᾷς·</l>
<l>οὗτός γ’ Ἀτρεί̈δης εὐρὺ κρείων Ἀγαμέμνων,</l>
<l>ἀμφότερον βασιλεύς τ’ ἀγαθὸς κρατερός τ’ αἰχμητής·</l>
<l n="180">δαὴρ αὖτ’ ἐμὸς ἔσκε κυνώπιδος, εἴ ποτ’ ἔην γε.</l>
</p><p><l><milestone ed="P" unit="para"/>ὣς φάτο, τὸν δ’ ὁ γέρων ἠγάσσατο φώνησέν τε·</l>
<l>ὦ μάκαρ Ἀτρεί̈δη μοιρηγενὲς ὀλβιόδαιμον,</l>
<l>ἦ ῥά νύ τοι πολλοὶ δεδμήατο κοῦροι Ἀχαιῶν.</l>
<l>ἤδη καὶ Φρυγίην εἰσήλυθον ἀμπελόεσσαν,</l>
<l n="185">ἔνθα ἴδον πλείστους Φρύγας ἀνέρας αἰολοπώλους</l>
<l>λαοὺς Ὀτρῆος καὶ Μυγδόνος ἀντιθέοιο,</l>
<l>οἵ ῥα τότ’ ἐστρατόωντο παρ’ ὄχθας Σαγγαρίοιο·</l>
<l>καὶ γὰρ ἐγὼν ἐπίκουρος ἐὼν μετὰ τοῖσιν ἐλέχθην</l>
<l>ἤματι τῷ ὅτε τ’ ἦλθον Ἀμαζόνες ἀντιάνειραι·</l>
<l n="190">ἀλλ’ οὐδ’ οἳ τόσοι ἦσαν ὅσοι ἑλίκωπες Ἀχαιοί.</l>
<milestone ed="p" n="191" unit="card"/>
</p><p><l><milestone ed="P" unit="para"/>δεύτερον αὖτ’ Ὀδυσῆα ἰδὼν ἐρέειν’ ὁ γεραιός·</l>
<l>εἴπ’ ἄγε μοι καὶ τόνδε φίλον τέκος ὅς τις ὅδ’ ἐστί·</l>
<l>μείων μὲν κεφαλῇ Ἀγαμέμνονος Ἀτρεί̈δαο,</l>
<l>εὐρύτερος δ’ ὤμοισιν ἰδὲ στέρνοισιν ἰδέσθαι.</l>
<l n="195">τεύχεα μέν οἱ κεῖται ἐπὶ χθονὶ πουλυβοτείρῃ,</l>
<l>αὐτὸς δὲ κτίλος ὣς ἐπιπωλεῖται στίχας ἀνδρῶν·</l>
<l>ἀρνειῷ μιν ἔγωγε ἐί̈σκω πηγεσιμάλλῳ,</l>
<l>ὅς τ’ οἰῶν μέγα πῶϋ διέρχεται ἀργεννάων.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειθ’ Ἑλένη Διὸς ἐκγεγαυῖα·</l>
<l n="200">οὗτος δ’ αὖ Λαερτιάδης πολύμητις Ὀδυσσεύς,</l>
<l>ὃς τράφη ἐν δήμῳ Ἰθάκης κραναῆς περ ἐούσης</l>
<l>εἰδὼς παντοίους τε δόλους καὶ μήδεα πυκνά.</l>
</p><p><l><milestone ed="P" unit="para"/>τὴν δ’ αὖτ’ Ἀντήνωρ πεπνυμένος ἀντίον ηὔδα·</l>
<l>ὦ γύναι ἦ μάλα τοῦτο ἔπος νημερτὲς ἔειπες·</l>
<l n="205">ἤδη γὰρ καὶ δεῦρό ποτ’ ἤλυθε δῖος Ὀδυσσεὺς</l>
<l>σεῦ ἕνεκ’ ἀγγελίης σὺν ἀρηϊφίλῳ Μενελάῳ·</l>
<l>τοὺς δ’ ἐγὼ ἐξείνισσα καὶ ἐν μεγάροισι φίλησα,</l>
<l>ἀμφοτέρων δὲ φυὴν ἐδάην καὶ μήδεα πυκνά.</l>
<l>ἀλλ’ ὅτε δὴ Τρώεσσιν ἐν ἀγρομένοισιν ἔμιχθεν</l>
<l n="210">στάντων μὲν Μενέλαος ὑπείρεχεν εὐρέας ὤμους,</l>
<l>ἄμφω δ’ ἑζομένω γεραρώτερος ἦεν Ὀδυσσεύς·</l>
<l>ἀλλ’ ὅτε δὴ μύθους καὶ μήδεα πᾶσιν ὕφαινον</l>
<l>ἤτοι μὲν Μενέλαος ἐπιτροχάδην ἀγόρευε,</l>
<l>παῦρα μὲν ἀλλὰ μάλα λιγέως, ἐπεὶ οὐ πολύμυθος</l>
<l n="215">οὐδ’ ἀφαμαρτοεπής· ἦ καὶ γένει ὕστερος ἦεν.</l>
<l>ἀλλ’ ὅτε δὴ πολύμητις ἀναί̈ξειεν Ὀδυσσεὺς</l>
<l>στάσκεν, ὑπαὶ δὲ ἴδεσκε κατὰ χθονὸς ὄμματα πήξας,</l>
<l>σκῆπτρον δ’ οὔτ’ ὀπίσω οὔτε προπρηνὲς ἐνώμα,</l>
<l>ἀλλ’ ἀστεμφὲς ἔχεσκεν ἀί̈δρεϊ φωτὶ ἐοικώς·</l>
<l n="220">φαίης κε ζάκοτόν τέ τιν’ ἔμμεναι ἄφρονά τ’ αὔτως.</l>
<l>ἀλλ’ ὅτε δὴ ὄπα τε μεγάλην ἐκ στήθεος εἵη</l>
<l>καὶ ἔπεα νιφάδεσσιν ἐοικότα χειμερίῃσιν,</l>
<l>οὐκ ἂν ἔπειτ’ Ὀδυσῆί̈ γ’ ἐρίσσειε βροτὸς ἄλλος·</l>
<l>οὐ τότε γ’ ὧδ’ Ὀδυσῆος ἀγασσάμεθ’ εἶδος ἰδόντες.</l>
<milestone ed="p" n="225" unit="card"/>
</p><p><l n="225"><milestone ed="P" unit="para"/>τὸ τρίτον αὖτ’ Αἴαντα ἰδὼν ἐρέειν’ ὃ γεραιός·</l>
<l>τίς τὰρ ὅδ’ ἄλλος Ἀχαιὸς ἀνὴρ ἠύ̈ς τε μέγας τε</l>
<l>ἔξοχος Ἀργείων κεφαλήν τε καὶ εὐρέας ὤμους;</l>
</p><p><l><milestone ed="P" unit="para"/>τὸν δ’ Ἑλένη τανύπεπλος ἀμείβετο δῖα γυναικῶν·</l>
<l>οὗτος δ’ Αἴας ἐστὶ πελώριος ἕρκος Ἀχαιῶν·</l>
<l n="230">Ἰδομενεὺς δ’ ἑτέρωθεν ἐνὶ Κρήτεσσι θεὸς ὣς</l>
<l>ἕστηκ’, ἀμφὶ δέ μιν Κρητῶν ἀγοὶ ἠγερέθονται.</l>
<l>πολλάκι μιν ξείνισσεν ἀρηί̈φιλος Μενέλαος</l>
<l>οἴκῳ ἐν ἡμετέρῳ ὁπότε Κρήτηθεν ἵκοιτο.</l>
<l>νῦν δ’ ἄλλους μὲν πάντας ὁρῶ ἑλίκωπας Ἀχαιούς,</l>
<l n="235">οὕς κεν ἐὺ̈ γνοίην καί τ’ οὔνομα μυθησαίμην·</l>
<l>δοιὼ δ’ οὐ δύναμαι ἰδέειν κοσμήτορε λαῶν</l>
<l>Κάστορά θ’ ἱππόδαμον καὶ πὺξ ἀγαθὸν Πολυδεύκεα</l>
<l>αὐτοκασιγνήτω, τώ μοι μία γείνατο μήτηρ.</l>
<l>ἢ οὐχ ἑσπέσθην Λακεδαίμονος ἐξ ἐρατεινῆς,</l>
<l n="240">ἢ δεύρω μὲν ἕποντο νέεσς’ ἔνι ποντοπόροισι,</l>
<l>νῦν αὖτ’ οὐκ ἐθέλουσι μάχην καταδύμεναι ἀνδρῶν</l>
<l>αἴσχεα δειδιότες καὶ ὀνείδεα πόλλ’ ἅ μοί ἐστιν.</l>
</p><p><l><milestone ed="P" unit="para"/>ὣς φάτο, τοὺς δ’ ἤδη κάτεχεν φυσίζοος αἶα</l>
<l>ἐν Λακεδαίμονι αὖθι φίλῃ ἐν πατρίδι γαίῃ.</l>
</p><p><l n="245"><milestone ed="P" unit="para"/>κήρυκες δ’ ἀνὰ ἄστυ θεῶν φέρον ὅρκια πιστὰ</l>
<l>ἄρνε δύω καὶ οἶνον ἐύ̈φρονα καρπὸν ἀρούρης</l>
<l>ἀσκῷ ἐν αἰγείῳ· φέρε δὲ κρητῆρα φαεινὸν</l>
<l>κῆρυξ Ἰδαῖος ἠδὲ χρύσεια κύπελλα·</l>
<l>ὄτρυνεν δὲ γέροντα παριστάμενος ἐπέεσσιν·</l>
<l n="250">ὄρσεο Λαομεδοντιάδη, καλέουσιν ἄριστοι</l>
<l>Τρώων θ’ ἱπποδάμων καὶ Ἀχαιῶν χαλκοχιτώνων</l>
<l>ἐς πεδίον καταβῆναι ἵν’ ὅρκια πιστὰ τάμητε·</l>
<l>αὐτὰρ Ἀλέξανδρος καὶ ἀρηί̈φιλος Μενέλαος</l>
<l>μακρῇς ἐγχείῃσι μαχήσοντ’ ἀμφὶ γυναικί·</l>
<l n="255">τῷ δέ κε νικήσαντι γυνὴ καὶ κτήμαθ’ ἕποιτο·</l>
<l>οἳ δ’ ἄλλοι φιλότητα καὶ ὅρκια πιστὰ ταμόντες</l>
<l>ναίοιμεν Τροίην ἐριβώλακα, τοὶ δὲ νέονται</l>
<l>Ἄργος ἐς ἱππόβοτον καὶ Ἀχαιί̈δα καλλιγύναικα.</l>
</p><p><l><milestone ed="P" unit="para"/>ὣς φάτο ῥίγησεν δ’ ὃ γέρων, ἐκέλευσε δ’ ἑταίρους</l>
<l n="260">ἵππους ζευγνύμεναι· τοὶ δ’ ὀτραλέως ἐπίθοντο.</l>
<l>ἂν δ’ ἄρ’ ἔβη Πρίαμος, κατὰ δ’ ἡνία τεῖνεν ὀπίσσω·</l>
<l>πὰρ δέ οἱ Ἀντήνωρ περικαλλέα βήσετο δίφρον·</l>
<l>τὼ δὲ διὰ Σκαιῶν πεδίον δ’ ἔχον ὠκέας ἵππους.</l>
<milestone ed="p" n="264" unit="card"/>
</p><p><l><milestone ed="P" unit="para"/>ἀλλ’ ὅτε δή ῥ’ ἵκοντο μετὰ Τρῶας καὶ Ἀχαιούς,</l>
<l n="265">ἐξ ἵππων ἀποβάντες ἐπὶ χθόνα πουλυβότειραν</l>
<l>ἐς μέσσον Τρώων καὶ Ἀχαιῶν ἐστιχόωντο.</l>
<l>ὄρνυτο δ’ αὐτίκ’ ἔπειτα ἄναξ ἀνδρῶν Ἀγαμέμνων,</l>
<l>ἂν δ’ Ὀδυσεὺς πολύμητις· ἀτὰρ κήρυκες ἀγαυοὶ</l>
<l>ὅρκια πιστὰ θεῶν σύναγον, κρητῆρι δὲ οἶνον</l>
<l n="270">μίσγον, ἀτὰρ βασιλεῦσιν ὕδωρ ἐπὶ χεῖρας ἔχευαν.</l>
<l>Ἀτρεί̈δης δὲ ἐρυσσάμενος χείρεσσι μάχαιραν,</l>
<l>ἥ οἱ πὰρ ξίφεος μέγα κουλεόν αἰὲν ἄωρτο,</l>
<l>ἀρνῶν ἐκ κεφαλέων τάμνε τρίχας· αὐτὰρ ἔπειτα</l>
<l>κήρυκες Τρώων καὶ Ἀχαιῶν νεῖμαν ἀρίστοις.</l>
<l n="275">τοῖσιν δ’ Ἀτρεί̈δης μεγάλ’ εὔχετο χεῖρας ἀνασχών·</l>
<l>Ζεῦ πάτερ Ἴδηθεν μεδέων κύδιστε μέγιστε,</l>
<l>Ἠέλιός θ’, ὃς πάντ’ ἐφορᾷς καὶ πάντ’ ἐπακούεις,</l>
<l>καὶ ποταμοὶ καὶ γαῖα, καὶ οἳ ὑπένερθε καμόντας</l>
<l>ἀνθρώπους τίνυσθον ὅτις κ’ ἐπίορκον ὀμόσσῃ,</l>
<l n="280">ὑμεῖς μάρτυροι ἔστε, φυλάσσετε δ’ ὅρκια πιστά·</l>
<l>εἰ μέν κεν Μενέλαον Ἀλέξανδρος καταπέφνῃ</l>
<l>αὐτὸς ἔπειθ’ Ἑλένην ἐχέτω καὶ κτήματα πάντα,</l>
<l>ἡμεῖς δ’ ἐν νήεσσι νεώμεθα ποντοπόροισιν·</l>
<l>εἰ δέ κ’ Ἀλέξανδρον κτείνῃ ξανθὸς Μενέλαος,</l>
<l n="285">Τρῶας ἔπειθ’ Ἑλένην καὶ κτήματα πάντ’ ἀποδοῦναι,</l>
<l>τιμὴν δ’ Ἀργείοις ἀποτινέμεν ἥν τιν’ ἔοικεν,</l>
<l>ἥ τε καὶ ἐσσομένοισι μετ’ ἀνθρώποισι πέληται.</l>
<l>εἰ δ’ ἂν ἐμοὶ τιμὴν Πρίαμος Πριάμοιό τε παῖδες</l>
<l>τίνειν οὐκ ἐθέλωσιν Ἀλεξάνδροιο πεσόντος,</l>
<l n="290">αὐτὰρ ἐγὼ καὶ ἔπειτα μαχήσομαι εἵνεκα ποινῆς</l>
<l>αὖθι μένων, ἧός κε τέλος πολέμοιο κιχείω.</l>
</p><p><l><milestone ed="P" unit="para"/>ἦ, καὶ ἀπὸ στομάχους ἀρνῶν τάμε νηλέϊ χαλκῷ·</l>
<l>καὶ τοὺς μὲν κατέθηκεν ἐπὶ χθονὸς ἀσπαίροντας</l>
<l>θυμοῦ δευομένους· ἀπὸ γὰρ μένος εἵλετο χαλκός.</l>
<l n="295">οἶνον δ’ ἐκ κρητῆρος ἀφυσσόμενοι δεπάεσσιν</l>
<l>ἔκχεον, ἠδ’ εὔχοντο θεοῖς αἰειγενέτῃσιν.</l>
<l>ὧδε δέ τις εἴπεσκεν Ἀχαιῶν τε Τρώων τε·</l>
<l>Ζεῦ κύδιστε μέγιστε καὶ ἀθάνατοι θεοὶ ἄλλοι</l>
<l>ὁππότεροι πρότεροι ὑπὲρ ὅρκια πημήνειαν</l>
<l n="300">ὧδέ σφ’ ἐγκέφαλος χαμάδις ῥέοι ὡς ὅδε οἶνος</l>
<l>αὐτῶν καὶ τεκέων, ἄλοχοι δ’ ἄλλοισι δαμεῖεν.</l>
<milestone ed="p" n="302" unit="card"/>
</p><p><l><milestone ed="P" unit="para"/>ὣς ἔφαν, οὐδ’ ἄρα πώ σφιν ἐπεκραίαινε Κρονίων.</l>
<l>τοῖσι δὲ Δαρδανίδης Πρίαμος μετὰ μῦθον ἔειπε·</l>
<l>κέκλυτέ μευ Τρῶες καὶ ἐϋκνήμιδες Ἀχαιοί·</l>
<l n="305">ἤτοι ἐγὼν εἶμι προτὶ Ἴλιον ἠνεμόεσσαν</l>
<l>ἄψ, ἐπεὶ οὔ πω τλήσομ’ ἐν ὀφθαλμοῖσιν ὁρᾶσθαι</l>
<l>μαρνάμενον φίλον υἱὸν ἀρηϊφίλῳ Μενελάῳ·</l>
<l>Ζεὺς μέν που τό γε οἶδε καὶ ἀθάνατοι θεοὶ ἄλλοι</l>
<l>ὁπποτέρῳ θανάτοιο τέλος πεπρωμένον ἐστίν.</l>
</p><p><l n="310"><milestone ed="P" unit="para"/>ἦ ῥα καὶ ἐς δίφρον ἄρνας θέτο ἰσόθεος φώς,</l>
<l>ἂν δ’ ἄρ’ ἔβαιν’ αὐτός, κατὰ δ’ ἡνία τεῖνεν ὀπίσσω·</l>
<l>πὰρ δέ οἱ Ἀντήνωρ περικαλλέα βήσετο δίφρον.</l>
<l>τὼ μὲν ἄρ’ ἄψορροι προτὶ Ἴλιον ἀπονέοντο·</l>
<l>Ἕκτωρ δὲ Πριάμοιο πάϊς καὶ δῖος Ὀδυσσεὺς</l>
<l n="315">χῶρον μὲν πρῶτον διεμέτρεον, αὐτὰρ ἔπειτα</l>
<l>κλήρους ἐν κυνέῃ χαλκήρεϊ πάλλον ἑλόντες,</l>
<l>ὁππότερος δὴ πρόσθεν ἀφείη χάλκεον ἔγχος.</l>
<l>λαοὶ δ’ ἠρήσαντο, θεοῖσι δὲ χεῖρας ἀνέσχον,</l>
<l>ὧδε δέ τις εἴπεσκεν Ἀχαιῶν τε Τρώων τε·</l>
<l n="320">Ζεῦ πάτερ Ἴδηθεν μεδέων κύδιστε μέγιστε</l>
<l>ὁππότερος τάδε ἔργα μετ’ ἀμφοτέροισιν ἔθηκε,</l>
<l>τὸν δὸς ἀποφθίμενον δῦναι δόμον Ἄϊδος εἴσω,</l>
<l>ἡμῖν δ’ αὖ φιλότητα καὶ ὅρκια πιστὰ γενέσθαι.</l>
</p><p><l><milestone ed="P" unit="para"/>ὣς ἄρ’ ἔφαν, πάλλεν δὲ μέγας κορυθαίολος Ἕκτωρ</l>
<l n="325">ἂψ ὁρόων· Πάριος δὲ θοῶς ἐκ κλῆρος ὄρουσεν.</l>
<l>οἳ μὲν ἔπειθ’ ἵζοντο κατὰ στίχας, ἧχι ἑκάστῳ</l>
<l>ἵπποι ἀερσίποδες καὶ ποικίλα τεύχε’ ἔκειτο·</l>
<l>αὐτὰρ ὅ γ’ ἀμφ’ ὤμοισιν ἐδύσετο τεύχεα καλὰ</l>
<l>δῖος Ἀλέξανδρος Ἑλένης πόσις ἠϋκόμοιο.</l>
<l n="330">κνημῖδας μὲν πρῶτα περὶ κνήμῃσιν ἔθηκε</l>
<l>καλάς, ἀργυρέοισιν ἐπισφυρίοις ἀραρυίας·</l>
<l>δεύτερον αὖ θώρηκα περὶ στήθεσσιν ἔδυνεν</l>
<l>οἷο κασιγνήτοιο Λυκάονος· ἥρμοσε δ’ αὐτῷ.</l>
<l>ἀμφὶ δ’ ἄρ’ ὤμοισιν βάλετο ξίφος ἀργυρόηλον</l>
<l n="335">χάλκεον, αὐτὰρ ἔπειτα σάκος μέγα τε στιβαρόν τε·</l>
<l>κρατὶ δ’ ἐπ’ ἰφθίμῳ κυνέην εὔτυκτον ἔθηκεν</l>
<l>ἵππουριν· δεινὸν δὲ λόφος καθύπερθεν ἔνευεν·</l>
<l>εἵλετο δ’ ἄλκιμον ἔγχος, ὅ οἱ παλάμηφιν ἀρήρει.</l>
<l>ὣς δ’ αὔτως Μενέλαος ἀρήϊος ἔντε’ ἔδυνεν.</l>
<milestone ed="p" n="340" unit="card"/>
</p><p><l n="340"><milestone ed="P" unit="para"/>οἳ δ’ ἐπεὶ οὖν ἑκάτερθεν ὁμίλου θωρήχθησαν,</l>
<l>ἐς μέσσον Τρώων καὶ Ἀχαιῶν ἐστιχόωντο</l>
<l>δεινὸν δερκόμενοι· θάμβος δ’ ἔχεν εἰσορόωντας</l>
<l>Τρῶάς θ’ ἱπποδάμους καὶ ἐϋκνήμιδας Ἀχαιούς.</l>
<l>καί ῥ’ ἐγγὺς στήτην διαμετρητῷ ἐνὶ χώρῳ</l>
<l n="345">σείοντ’ ἐγχείας ἀλλήλοισιν κοτέοντε.</l>
<l>πρόσθε δ’ Ἀλέξανδρος προί̈ει δολιχόσκιον ἔγχος,</l>
<l>καὶ βάλεν Ἀτρεί̈δαο κατ’ ἀσπίδα πάντοσε ἴσην,</l>
<l>οὐδ’ ἔρρηξεν χαλκός, ἀνεγνάμφθη δέ οἱ αἰχμὴ</l>
<l>ἀσπίδ’ ἐνὶ κρατερῇ· ὃ δὲ δεύτερον ὄρνυτο χαλκῷ</l>
<l n="350">Ἀτρεί̈δης Μενέλαος ἐπευξάμενος Διὶ πατρί·</l>
<l>Ζεῦ ἄνα δὸς τίσασθαι ὅ με πρότερος κάκ’ ἔοργε</l>
<l>δῖον Ἀλέξανδρον, καὶ ἐμῇς ὑπὸ χερσὶ δάμασσον,</l>
<l>ὄφρα τις ἐρρίγῃσι καὶ ὀψιγόνων ἀνθρώπων</l>
<l>ξεινοδόκον κακὰ ῥέξαι, ὅ κεν φιλότητα παράσχῃ.</l>
</p><p><l n="355"><milestone ed="P" unit="para"/>ἦ ῥα καὶ ἀμπεπαλὼν προί̈ει δολιχόσκιον ἔγχος,</l>
<l>καὶ βάλε Πριαμίδαο κατ’ ἀσπίδα πάντοσε ἴσην·</l>
<l>διὰ μὲν ἀσπίδος ἦλθε φαεινῆς ὄβριμον ἔγχος,</l>
<l>καὶ διὰ θώρηκος πολυδαιδάλου ἠρήρειστο·</l>
<l>ἀντικρὺ δὲ παραὶ λαπάρην διάμησε χιτῶνα</l>
<l n="360">ἔγχος· ὃ δ’ ἐκλίνθη καὶ ἀλεύατο κῆρα μέλαιναν.</l>
<l>Ἀτρεί̈δης δὲ ἐρυσσάμενος ξίφος ἀργυρόηλον</l>
<l>πλῆξεν ἀνασχόμενος κόρυθος φάλον· ἀμφὶ δ’ ἄρ’ αὐτῷ</l>
<l>τριχθά τε καὶ τετραχθὰ διατρυφὲν ἔκπεσε χειρός.</l>
<l>Ἀτρεί̈δης δ’ ᾤμωξεν ἰδὼν εἰς οὐρανὸν εὐρύν·</l>
<l n="365">Ζεῦ πάτερ οὔ τις σεῖο θεῶν ὀλοώτερος ἄλλος·</l>
<l>ἦ τ’ ἐφάμην τίσασθαι Ἀλέξανδρον κακότητος·</l>
<l>νῦν δέ μοι ἐν χείρεσσιν ἄγη ξίφος, ἐκ δέ μοι ἔγχος</l>
<l>ἠί̈χθη παλάμηφιν ἐτώσιον, οὐδ’ ἔβαλόν μιν.</l>
</p><p><l><milestone ed="P" unit="para"/>ἦ καὶ ἐπαί̈ξας κόρυθος λάβεν ἱπποδασείης,</l>
<l n="370">ἕλκε δ’ ἐπιστρέψας μετ’ ἐϋκνήμιδας Ἀχαιούς·</l>
<l>ἄγχε δέ μιν πολύκεστος ἱμὰς ἁπαλὴν ὑπὸ δειρήν,</l>
<l>ὅς οἱ ὑπ’ ἀνθερεῶνος ὀχεὺς τέτατο τρυφαλείης.</l>
<l>καί νύ κεν εἴρυσσέν τε καὶ ἄσπετον ἤρατο κῦδος,</l>
<l>εἰ μὴ ἄρ’ ὀξὺ νόησε Διὸς θυγάτηρ Ἀφροδίτη,</l>
<l n="375">ἥ οἱ ῥῆξεν ἱμάντα βοὸς ἶφι κταμένοιο·</l>
<l>κεινὴ δὲ τρυφάλεια ἅμ’ ἕσπετο χειρὶ παχείῃ.</l>
<l>τὴν μὲν ἔπειθ’ ἥρως μετ’ ἐϋκνήμιδας Ἀχαιοὺς</l>
<l>ῥῖψ’ ἐπιδινήσας, κόμισαν δ’ ἐρίηρες ἑταῖροι·</l>
<l>αὐτὰρ ὃ ἂψ ἐπόρουσε κατακτάμεναι μενεαίνων</l>
<l n="380">ἔγχεϊ χαλκείῳ· τὸν δ’ ἐξήρπαξ’ Ἀφροδίτη</l>
<l>ῥεῖα μάλ’ ὥς τε θεός, ἐκάλυψε δ’ ἄρ’ ἠέρι πολλῇ,</l>
<l>κὰδ δ’ εἷς’ ἐν θαλάμῳ εὐώδεϊ κηώεντι.</l>
<milestone ed="p" n="383" unit="card"/>
<l>αὐτὴ δ’ αὖ Ἑλένην καλέους’ ἴε· τὴν δὲ κίχανε</l>
<l>πύργῳ ἐφ’ ὑψηλῷ, περὶ δὲ Τρῳαὶ ἅλις ἦσαν·</l>
<l n="385">χειρὶ δὲ νεκταρέου ἑανοῦ ἐτίναξε λαβοῦσα,</l>
<l>γρηὶ̈ δέ μιν ἐϊκυῖα παλαιγενέϊ προσέειπεν</l>
<l>εἰροκόμῳ, ἥ οἱ Λακεδαίμονι ναιετοώσῃ</l>
<l>ἤσκειν εἴρια καλά, μάλιστα δέ μιν φιλέεσκε·</l>
<l>τῇ μιν ἐεισαμένη προσεφώνεε δῖ’ Ἀφροδίτη·</l>
<l n="390">δεῦρ’ ἴθ’· Ἀλέξανδρός σε καλεῖ οἶκον δὲ νέεσθαι.</l>
<l>κεῖνος ὅ γ’ ἐν θαλάμῳ καὶ δινωτοῖσι λέχεσσι</l>
<l>κάλλεί̈ τε στίλβων καὶ εἵμασιν· οὐδέ κε φαίης</l>
<l>ἀνδρὶ μαχεσσάμενον τόν γ’ ἐλθεῖν, ἀλλὰ χορὸν δὲ</l>
<l>ἔρχεσθ’, ἠὲ χοροῖο νέον λήγοντα καθίζειν.</l>
</p><p><l n="395"><milestone ed="P" unit="para"/>ὣς φάτο, τῇ δ’ ἄρα θυμὸν ἐνὶ στήθεσσιν ὄρινε·</l>
<l>καί ῥ’ ὡς οὖν ἐνόησε θεᾶς περικαλλέα δειρὴν</l>
<l>στήθεά θ’ ἱμερόεντα καὶ ὄμματα μαρμαίροντα,</l>
<l>θάμβησέν τ’ ἄρ’ ἔπειτα ἔπος τ’ ἔφατ’ ἔκ τ’ ὀνόμαζε·</l>
<l>δαιμονίη, τί με ταῦτα λιλαίεαι ἠπεροπεύειν;</l>
<l n="400">ἦ πῄ με προτέρω πολίων εὖ ναιομενάων</l>
<l>ἄξεις, ἢ Φρυγίης ἢ Μῃονίης ἐρατεινῆς,</l>
<l>εἴ τίς τοι καὶ κεῖθι φίλος μερόπων ἀνθρώπων·</l>
<l>οὕνεκα δὴ νῦν δῖον Ἀλέξανδρον Μενέλαος</l>
<l>νικήσας ἐθέλει στυγερὴν ἐμὲ οἴκαδ’ ἄγεσθαι,</l>
<l n="405">τοὔνεκα δὴ νῦν δεῦρο δολοφρονέουσα παρέστης;</l>
<l>ἧσο παρ’ αὐτὸν ἰοῦσα, θεῶν δ’ ἀπόεικε κελεύθου,</l>
<l>μηδ’ ἔτι σοῖσι πόδεσσιν ὑποστρέψειας Ὄλυμπον,</l>
<l>ἀλλ’ αἰεὶ περὶ κεῖνον ὀί̈ζυε καί ἑ φύλασσε,</l>
<l>εἰς ὅ κέ ς’ ἢ ἄλοχον ποιήσεται ἢ ὅ γε δούλην.</l>
<l n="410">κεῖσε δ’ ἐγὼν οὐκ εἶμι· νεμεσσητὸν δέ κεν εἴη·</l>
<l>κείνου πορσανέουσα λέχος· Τρῳαὶ δέ μ’ ὀπίσσω</l>
<l>πᾶσαι μωμήσονται· ἔχω δ’ ἄχε’ ἄκριτα θυμῷ.</l>
</p><p><l><milestone ed="P" unit="para"/>τὴν δὲ χολωσαμένη προσεφώνεε δῖ’ Ἀφροδίτη·</l>
<l>μή μ’ ἔρεθε σχετλίη, μὴ χωσαμένη σε μεθείω,</l>
<l n="415">τὼς δέ ς’ ἀπεχθήρω ὡς νῦν ἔκπαγλ’ ἐφίλησα,</l>
<l>μέσσῳ δ’ ἀμφοτέρων μητίσομαι ἔχθεα λυγρὰ</l>
<l>Τρώων καὶ Δαναῶν, σὺ δέ κεν κακὸν οἶτον ὄληαι.</l>
</p><p><l><milestone ed="P" unit="para"/>ὣς ἔφατ’, ἔδεισεν δ’ Ἑλένη Διὸς ἐκγεγαυῖα,</l>
<l>βῆ δὲ κατασχομένη ἑανῷ ἀργῆτι φαεινῷ</l>
<l n="420">σιγῇ, πάσας δὲ Τρῳὰς λάθεν· ἦρχε δὲ δαίμων.</l>
<milestone ed="p" n="421" unit="card"/>
</p><p><l><milestone ed="P" unit="para"/>αἳ δ’ ὅτ’ Ἀλεξάνδροιο δόμον περικαλλέ’ ἵκοντο,</l>
<l>ἀμφίπολοι μὲν ἔπειτα θοῶς ἐπὶ ἔργα τράποντο,</l>
<l>ἣ δ’ εἰς ὑψόροφον θάλαμον κίε δῖα γυναικῶν.</l>
<l>τῇ δ’ ἄρα δίφρον ἑλοῦσα φιλομειδὴς Ἀφροδίτη</l>
<l n="425">ἀντί’ Ἀλεξάνδροιο θεὰ κατέθηκε φέρουσα·</l>
<l>ἔνθα κάθιζ’ Ἑλένη κούρη Διὸς αἰγιόχοιο</l>
<l>ὄσσε πάλιν κλίνασα, πόσιν δ’ ἠνίπαπε μύθῳ·</l>
<l>ἤλυθες ἐκ πολέμου· ὡς ὤφελες αὐτόθ’ ὀλέσθαι</l>
<l>ἀνδρὶ δαμεὶς κρατερῷ, ὃς ἐμὸς πρότερος πόσις ἦεν.</l>
<l n="430">ἦ μὲν δὴ πρίν γ’ εὔχε’ ἀρηϊφίλου Μενελάου</l>
<l>σῇ τε βίῃ καὶ χερσὶ καὶ ἔγχεϊ φέρτερος εἶναι·</l>
<l>ἀλλ’ ἴθι νῦν προκάλεσσαι ἀρηί̈φιλον Μενέλαον</l>
<l>ἐξαῦτις μαχέσασθαι ἐναντίον· ἀλλά ς’ ἔγωγε</l>
<l>παύεσθαι κέλομαι, μηδὲ ξανθῷ Μενελάῳ</l>
<l n="435">ἀντίβιον πόλεμον πολεμίζειν ἠδὲ μάχεσθαι</l>
<l>ἀφραδέως, μή πως τάχ’ ὑπ’ αὐτοῦ δουρὶ δαμήῃς.</l>
</p><p><l><milestone ed="P" unit="para"/>τὴν δὲ Πάρις μύθοισιν ἀμειβόμενος προσέειπε·</l>
<l>μή με γύναι χαλεποῖσιν ὀνείδεσι θυμὸν ἔνιπτε·</l>
<l>νῦν μὲν γὰρ Μενέλαος ἐνίκησεν σὺν Ἀθήνῃ,</l>
<l n="440">κεῖνον δ’ αὖτις ἐγώ· πάρα γὰρ θεοί εἰσι καὶ ἡμῖν.</l>
<l>ἀλλ’ ἄγε δὴ φιλότητι τραπείομεν εὐνηθέντε·</l>
<l>οὐ γάρ πώ ποτέ μ’ ὧδέ γ’ ἔρως φρένας ἀμφεκάλυψεν,</l>
<l>οὐδ’ ὅτε σε πρῶτον Λακεδαίμονος ἐξ ἐρατεινῆς</l>
<l>ἔπλεον ἁρπάξας ἐν ποντοπόροισι νέεσσι,</l>
<l n="445">νήσῳ δ’ ἐν Κραναῇ ἐμίγην φιλότητι καὶ εὐνῇ,</l>
<l>ὥς σεο νῦν ἔραμαι καί με γλυκὺς ἵμερος αἱρεῖ.</l>
</p><p><l><milestone ed="P" unit="para"/>ἦ ῥα, καὶ ἄρχε λέχος δὲ κιών· ἅμα δ’ εἵπετ’ ἄκοιτις.</l>
</p><p><l><milestone ed="P" unit="para"/>τὼ μὲν ἄρ’ ἐν τρητοῖσι κατεύνασθεν λεχέεσσιν,</l>
<l>Ἀτρεί̈δης δ’ ἀν’ ὅμιλον ἐφοίτα θηρὶ ἐοικὼς</l>
<l n="450">εἴ που ἐσαθρήσειεν Ἀλέξανδρον θεοειδέα.</l>
<l>ἀλλ’ οὔ τις δύνατο Τρώων κλειτῶν τ’ ἐπικούρων</l>
<l>δεῖξαι Ἀλέξανδρον τότ’ ἀρηϊφίλῳ Μενελάῳ·</l>
<l>οὐ μὲν γὰρ φιλότητί γ’ ἐκεύθανον εἴ τις ἴδοιτο·</l>
<l>ἶσον γάρ σφιν πᾶσιν ἀπήχθετο κηρὶ μελαίνῃ.</l>
<l n="455">τοῖσι δὲ καὶ μετέειπεν ἄναξ ἀνδρῶν Ἀγαμέμνων·</l>
<l>κέκλυτέ μευ Τρῶες καὶ Δάρδανοι ἠδ’ ἐπίκουροι·</l>
<l>νίκη μὲν δὴ φαίνετ’ ἀρηϊφίλου Μενελάου,</l>
<l>ὑμεῖς δ’ Ἀργείην Ἑλένην καὶ κτήμαθ’ ἅμ’ αὐτῇ</l>
<l>ἔκδοτε, καὶ τιμὴν ἀποτινέμεν ἥν τιν’ ἔοικεν,</l>
<l n="460">ἥ τε καὶ ἐσσομένοισι μετ’ ἀνθρώποισι πέληται.</l>
</p><p><l><milestone ed="P" unit="para"/>ὣς ἔφατ’ Ἀτρεί̈δης, ἐπὶ δ’ ᾔνεον ἄλλοι Ἀχαιοί.</l>
</p></div>
<div type="book" n="4">
<milestone ed="p" n="1" unit="card"/>
<p><l><milestone ed="P" unit="para"/>οἳ δὲ θεοὶ πὰρ Ζηνὶ καθήμενοι ἠγορόωντο</l>
<l>χρυσέῳ ἐν δαπέδῳ, μετὰ δέ σφισι πότνια Ἥβη</l>
<l>νέκταρ ἐοινοχόει· τοὶ δὲ χρυσέοις δεπάεσσι</l>
<l>δειδέχατ’ ἀλλήλους, Τρώων πόλιν εἰσορόωντες·</l>
<l n="5">αὐτίκ’ ἐπειρᾶτο Κρονίδης ἐρεθιζέμεν Ἥρην</l>
<l>κερτομίοις ἐπέεσσι παραβλήδην ἀγορεύων·</l>
<l>δοιαὶ μὲν Μενελάῳ ἀρηγόνες εἰσὶ θεάων</l>
<l>Ἥρη τ’ Ἀργείη καὶ Ἀλαλκομενηὶ̈ς Ἀθήνη.</l>
<l>ἀλλ’ ἤτοι ταὶ νόσφι καθήμεναι εἰσορόωσαι</l>
<l n="10">τέρπεσθον· τῷ δ’ αὖτε φιλομειδὴς Ἀφροδίτη</l>
<l>αἰεὶ παρμέμβλωκε καὶ αὐτοῦ κῆρας ἀμύνει·</l>
<l>καὶ νῦν ἐξεσάωσεν ὀϊόμενον θανέεσθαι.</l>
<l>ἀλλ’ ἤτοι νίκη μὲν ἀρηϊφίλου Μενελάου·</l>
<l>ἡμεῖς δὲ φραζώμεθ’ ὅπως ἔσται τάδε ἔργα,</l>
<l n="15">ἤ ῥ’ αὖτις πόλεμόν τε κακὸν καὶ φύλοπιν αἰνὴν</l>
<l>ὄρσομεν, ἦ φιλότητα μετ’ ἀμφοτέροισι βάλωμεν.</l>
<l>εἰ δ’ αὖ πως τόδε πᾶσι φίλον καὶ ἡδὺ γένοιτο,</l>
<l>ἤτοι μὲν οἰκέοιτο πόλις Πριάμοιο ἄνακτος,</l>
<l>αὖτις δ’ Ἀργείην Ἑλένην Μενέλαος ἄγοιτο.</l>
</p><p><l n="20"><milestone ed="P" unit="para"/>ὣς ἔφαθ’, αἳ δ’ ἐπέμυξαν Ἀθηναίη τε καὶ Ἥρη·</l>
<l>πλησίαι αἵ γ’ ἥσθην, κακὰ δὲ Τρώεσσι μεδέσθην.</l>
<l>ἤτοι Ἀθηναίη ἀκέων ἦν οὐδέ τι εἶπε</l>
<l>σκυζομένη Διὶ πατρί, χόλος δέ μιν ἄγριος ᾕρει·</l>
<l>Ἥρῃ δ’ οὐκ ἔχαδε στῆθος χόλον, ἀλλὰ προσηύδα·</l>
<l n="25">αἰνότατε Κρονίδη ποῖον τὸν μῦθον ἔειπες·</l>
<l>πῶς ἐθέλεις ἅλιον θεῖναι πόνον ἠδ’ ἀτέλεστον,</l>
<l>ἱδρῶ θ’ ὃν ἵδρωσα μόγῳ, καμέτην δέ μοι ἵπποι</l>
<l>λαὸν ἀγειρούσῃ, Πριάμῳ κακὰ τοῖό τε παισίν.</l>
<l>ἕρδ’· ἀτὰρ οὔ τοι πάντες ἐπαινέομεν θεοὶ ἄλλοι.</l>
</p><p><l n="30"><milestone ed="P" unit="para"/>τὴν δὲ μέγ’ ὀχθήσας προσέφη νεφεληγερέτα Ζεύς·</l>
<l>δαιμονίη τί νύ σε Πρίαμος Πριάμοιό τε παῖδες</l>
<l>τόσσα κακὰ ῥέζουσιν, ὅ τ’ ἀσπερχὲς μενεαίνεις</l>
<l>Ἰλίου ἐξαλαπάξαι ἐϋκτίμενον πτολίεθρον;</l>
<l>εἰ δὲ σύ γ’ εἰσελθοῦσα πύλας καὶ τείχεα μακρὰ</l>
<l n="35">ὠμὸν βεβρώθοις Πρίαμον Πριάμοιό τε παῖδας</l>
<l>ἄλλους τε Τρῶας, τότε κεν χόλον ἐξακέσαιο.</l>
<l>ἕρξον ὅπως ἐθέλεις· μὴ τοῦτό γε νεῖκος ὀπίσσω</l>
<l>σοὶ καὶ ἐμοὶ μέγ’ ἔρισμα μετ’ ἀμφοτέροισι γένηται.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν·</l>
<l n="40">ὁππότε κεν καὶ ἐγὼ μεμαὼς πόλιν ἐξαλαπάξαι</l>
<l>τὴν ἐθέλω ὅθι τοι φίλοι ἀνέρες ἐγγεγάασι,</l>
<l>μή τι διατρίβειν τὸν ἐμὸν χόλον, ἀλλά μ’ ἐᾶσαι·</l>
<l>καὶ γὰρ ἐγὼ σοὶ δῶκα ἑκὼν ἀέκοντί γε θυμῷ·</l>
<l>αἳ γὰρ ὑπ’ ἠελίῳ τε καὶ οὐρανῷ ἀστερόεντι</l>
<l n="45">ναιετάουσι πόληες ἐπιχθονίων ἀνθρώπων,</l>
<l>τάων μοι περὶ κῆρι τιέσκετο Ἴλιος ἱρὴ</l>
<l>καὶ Πρίαμος καὶ λαὸς ἐϋμμελίω Πριάμοιο.</l>
<l>οὐ γάρ μοί ποτε βωμὸς ἐδεύετο δαιτὸς ἐί̈σης</l>
<l>λοιβῆς τε κνίσης τε· τὸ γὰρ λάχομεν γέρας ἡμεῖς.</l>
<milestone ed="p" n="50" unit="card"/>
</p><p><l n="50"><milestone ed="P" unit="para"/>τὸν δ’ ἠμείβετ’ ἔπειτα βοῶπις πότνια Ἥρη·</l>
<l>ἤτοι ἐμοὶ τρεῖς μὲν πολὺ φίλταταί εἰσι πόληες</l>
<l>Ἄργός τε Σπάρτη τε καὶ εὐρυάγυια Μυκήνη·</l>
<l>τὰς διαπέρσαι ὅτ’ ἄν τοι ἀπέχθωνται περὶ κῆρι·</l>
<l>τάων οὔ τοι ἐγὼ πρόσθ’ ἵσταμαι οὐδὲ μεγαίρω.</l>
<l n="55">εἴ περ γὰρ φθονέω τε καὶ οὐκ εἰῶ διαπέρσαι,</l>
<l>οὐκ ἀνύω φθονέους’ ἐπεὶ ἦ πολὺ φέρτερός ἐσσι.</l>
<l>ἀλλὰ χρὴ καὶ ἐμὸν θέμεναι πόνον οὐκ ἀτέλεστον·</l>
<l>καὶ γὰρ ἐγὼ θεός εἰμι, γένος δέ μοι ἔνθεν ὅθεν σοί,</l>
<l>καί με πρεσβυτάτην τέκετο Κρόνος ἀγκυλομήτης,</l>
<l n="60">ἀμφότερον γενεῇ τε καὶ οὕνεκα σὴ παράκοιτις</l>
<l>κέκλημαι, σὺ δὲ πᾶσι μετ’ ἀθανάτοισιν ἀνάσσεις.</l>
<l>ἀλλ’ ἤτοι μὲν ταῦθ’ ὑποείξομεν ἀλλήλοισι,</l>
<l>σοὶ μὲν ἐγώ, σὺ δ’ ἐμοί· ἐπὶ δ’ ἕψονται θεοὶ ἄλλοι</l>
<l>ἀθάνατοι· σὺ δὲ θᾶσσον Ἀθηναίῃ ἐπιτεῖλαι</l>
<l n="65">ἐλθεῖν ἐς Τρώων καὶ Ἀχαιῶν φύλοπιν αἰνήν,</l>
<l>πειρᾶν δ’ ὥς κε Τρῶες ὑπερκύδαντας Ἀχαιοὺς</l>
<l>ἄρξωσι πρότεροι ὑπὲρ ὅρκια δηλήσασθαι.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε πατὴρ ἀνδρῶν τε θεῶν τε·</l>
<l>αὐτίκ’ Ἀθηναίην ἔπεα πτερόεντα προσηύδα·</l>
<l n="70">αἶψα μάλ’ ἐς στρατὸν ἐλθὲ μετὰ Τρῶας καὶ Ἀχαιούς,</l>
<l>πειρᾶν δ’ ὥς κε Τρῶες ὑπερκύδαντας Ἀχαιοὺς</l>
<l>ἄρξωσι πρότεροι ὑπὲρ ὅρκια δηλήσασθαι.</l>
</p><p><l><milestone ed="P" unit="para"/>ὣς εἰπὼν ὄτρυνε πάρος μεμαυῖαν Ἀθήνην,</l>
<l>βῆ δὲ κατ’ Οὐλύμποιο καρήνων ἀί̈ξασα.</l>
<l n="75">οἷον δ’ ἀστέρα ἧκε Κρόνου πάϊς ἀγκυλομήτεω</l>
<l>ἢ ναύτῃσι τέρας ἠὲ στρατῷ εὐρέϊ λαῶν</l>
<l>λαμπρόν· τοῦ δέ τε πολλοὶ ἀπὸ σπινθῆρες ἵενται·</l>
<l>τῷ ἐϊκυῖ’ ἤϊξεν ἐπὶ χθόνα Παλλὰς Ἀθήνη,</l>
<l>κὰδ δ’ ἔθορ’ ἐς μέσσον· θάμβος δ’ ἔχεν εἰσορόωντας</l>
<l n="80">Τρῶάς θ’ ἱπποδάμους καὶ ἐϋκνήμιδας Ἀχαιούς·</l>
<l>ὧδε δέ τις εἴπεσκεν ἰδὼν ἐς πλησίον ἄλλον·</l>
<l>ἦ ῥ’ αὖτις πόλεμός τε κακὸς καὶ φύλοπις αἰνὴ</l>
<l>ἔσσεται, ἢ φιλότητα μετ’ ἀμφοτέροισι τίθησι</l>
<l>Ζεύς, ὅς τ’ ἀνθρώπων ταμίης πολέμοιο τέτυκται.</l>
<milestone ed="p" n="85" unit="card"/>
</p><p><l n="85"><milestone ed="P" unit="para"/>ὣς ἄρα τις εἴπεσκεν Ἀχαιῶν τε Τρώων τε.</l>
<l>ἣ δ’ ἀνδρὶ ἰκέλη Τρώων κατεδύσεθ’ ὅμιλον</l>
<l>Λαοδόκῳ Ἀντηνορίδῃ κρατερῷ αἰχμητῇ,</l>
<l>Πάνδαρον ἀντίθεον διζημένη εἴ που ἐφεύροι.</l>
<l>εὗρε Λυκάονος υἱὸν ἀμύμονά τε κρατερόν τε</l>
<l n="90">ἑσταότ’· ἀμφὶ δέ μιν κρατεραὶ στίχες ἀσπιστάων</l>
<l>λαῶν, οἵ οἱ ἕποντο ἀπ’ Αἰσήποιο ῥοάων·</l>
<l>ἀγχοῦ δ’ ἱσταμένη ἔπεα πτερόεντα προσηύδα·</l>
<l>ἦ ῥά νύ μοί τι πίθοιο Λυκάονος υἱὲ δαί̈φρον.</l>
<l>τλαίης κεν Μενελάῳ ἐπιπροέμεν ταχὺν ἰόν,</l>
<l n="95">πᾶσι δέ κε Τρώεσσι χάριν καὶ κῦδος ἄροιο,</l>
<l>ἐκ πάντων δὲ μάλιστα Ἀλεξάνδρῳ βασιλῆϊ.</l>
<l>τοῦ κεν δὴ πάμπρωτα παρ’ ἀγλαὰ δῶρα φέροιο,</l>
<l>αἴ κεν ἴδῃ Μενέλαον ἀρήϊον Ἀτρέος υἱὸν</l>
<l>σῷ βέλεϊ δμηθέντα πυρῆς ἐπιβάντ’ ἀλεγεινῆς.</l>
<l n="100">ἀλλ’ ἄγ’ ὀί̈στευσον Μενελάου κυδαλίμοιο,</l>
<l>εὔχεο δ’ Ἀπόλλωνι Λυκηγενέϊ κλυτοτόξῳ</l>
<l>ἀρνῶν πρωτογόνων ῥέξειν κλειτὴν ἑκατόμβην</l>
<l>οἴκαδε νοστήσας ἱερῆς εἰς ἄστυ Ζελείης.</l>
</p><p><l><milestone ed="P" unit="para"/>ὣς φάτ’ Ἀθηναίη, τῷ δὲ φρένας ἄφρονι πεῖθεν·</l>
<l n="105">αὐτίκ’ ἐσύλα τόξον ἐύ̈ξοον ἰξάλου αἰγὸς</l>
<l>ἀγρίου, ὅν ῥά ποτ’ αὐτὸς ὑπὸ στέρνοιο τυχήσας</l>
<l>πέτρης ἐκβαίνοντα δεδεγμένος ἐν προδοκῇσι</l>
<l>βεβλήκει πρὸς στῆθος· ὃ δ’ ὕπτιος ἔμπεσε πέτρῃ.</l>
<l>τοῦ κέρα ἐκ κεφαλῆς ἑκκαιδεκάδωρα πεφύκει·</l>
<l n="110">καὶ τὰ μὲν ἀσκήσας κεραοξόος ἤραρε τέκτων,</l>
<l>πᾶν δ’ εὖ λειήνας χρυσέην ἐπέθηκε κορώνην.</l>
<l>καὶ τὸ μὲν εὖ κατέθηκε τανυσσάμενος ποτὶ γαίῃ</l>
<l>ἀγκλίνας· πρόσθεν δὲ σάκεα σχέθον ἐσθλοὶ ἑταῖροι</l>
<l>μὴ πρὶν ἀναί̈ξειαν ἀρήϊοι υἷες Ἀχαιῶν</l>
<l n="115">πρὶν βλῆσθαι Μενέλαον ἀρήϊον Ἀτρέος υἱόν.</l>
<l>αὐτὰρ ὁ σύλα πῶμα φαρέτρης, ἐκ δ’ ἕλετ’ ἰὸν</l>
<l>ἀβλῆτα πτερόεντα μελαινέων ἕρμ’ ὀδυνάων·</l>
<l>αἶψα δ’ ἐπὶ νευρῇ κατεκόσμει πικρὸν ὀϊστόν,</l>
<l>εὔχετο δ’ Ἀπόλλωνι Λυκηγενέϊ κλυτοτόξῳ</l>
<l n="120">ἀρνῶν πρωτογόνων ῥέξειν κλειτὴν ἑκατόμβην</l>
<l>οἴκαδε νοστήσας ἱερῆς εἰς ἄστυ Ζελείης.</l>
<l>ἕλκε δ’ ὁμοῦ γλυφίδας τε λαβὼν καὶ νεῦρα βόεια·</l>
<l>νευρὴν μὲν μαζῷ πέλασεν, τόξῳ δὲ σίδηρον.</l>
<l>αὐτὰρ ἐπεὶ δὴ κυκλοτερὲς μέγα τόξον ἔτεινε,</l>
<l n="125">λίγξε βιός, νευρὴ δὲ μέγ’ ἴαχεν, ἆλτο δ’ ὀϊστὸς</l>
<l>ὀξυβελὴς καθ’ ὅμιλον ἐπιπτέσθαι μενεαίνων.</l>
<milestone ed="p" n="127" unit="card"/>
</p><p><l><milestone ed="P" unit="para"/>οὐδὲ σέθεν Μενέλαε θεοὶ μάκαρες λελάθοντο</l>
<l>ἀθάνατοι, πρώτη δὲ Διὸς θυγάτηρ ἀγελείη,</l>
<l>ἥ τοι πρόσθε στᾶσα βέλος ἐχεπευκὲς ἄμυνεν.</l>
<l n="130">ἣ δὲ τόσον μὲν ἔεργεν ἀπὸ χροὸς ὡς ὅτε μήτηρ</l>
<l>παιδὸς ἐέργῃ μυῖαν ὅθ’ ἡδέϊ λέξεται ὕπνῳ,</l>
<l>αὐτὴ δ’ αὖτ’ ἴθυνεν ὅθι ζωστῆρος ὀχῆες</l>
<l>χρύσειοι σύνεχον καὶ διπλόος ἤντετο θώρηξ.</l>
<l>ἐν δ’ ἔπεσε ζωστῆρι ἀρηρότι πικρὸς ὀϊστός·</l>
<l n="135">διὰ μὲν ἂρ ζωστῆρος ἐλήλατο δαιδαλέοιο,</l>
<l>καὶ διὰ θώρηκος πολυδαιδάλου ἠρήρειστο</l>
<l>μίτρης θ’, ἣν ἐφόρει ἔρυμα χροὸς ἕρκος ἀκόντων,</l>
<l>ἥ οἱ πλεῖστον ἔρυτο· διὰ πρὸ δὲ εἴσατο καὶ τῆς.</l>
<l>ἀκρότατον δ’ ἄρ’ ὀϊστὸς ἐπέγραψε χρόα φωτός·</l>
<l n="140">αὐτίκα δ’ ἔρρεεν αἷμα κελαινεφὲς ἐξ ὠτειλῆς.</l>
</p><p><l><milestone ed="P" unit="para"/>ὡς δ’ ὅτε τίς τ’ ἐλέφαντα γυνὴ φοίνικι μιήνῃ</l>
<l>Μῃονὶς ἠὲ Κάειρα παρήϊον ἔμμεναι ἵππων·</l>
<l>κεῖται δ’ ἐν θαλάμῳ, πολέες τέ μιν ἠρήσαντο</l>
<l>ἱππῆες φορέειν· βασιλῆϊ δὲ κεῖται ἄγαλμα,</l>
<l n="145">ἀμφότερον κόσμός θ’ ἵππῳ ἐλατῆρί τε κῦδος·</l>
<l>τοῖοί τοι Μενέλαε μιάνθην αἵματι μηροὶ</l>
<l>εὐφυέες κνῆμαί τε ἰδὲ σφυρὰ κάλ’ ὑπένερθε.</l>
</p><p><l><milestone ed="P" unit="para"/>ῥίγησεν δ’ ἄρ’ ἔπειτα ἄναξ ἀνδρῶν Ἀγαμέμνων</l>
<l>ὡς εἶδεν μέλαν αἷμα καταρρέον ἐξ ὠτειλῆς·</l>
<l n="150">ῥίγησεν δὲ καὶ αὐτὸς ἀρηί̈φιλος Μενέλαος.</l>
<l>ὡς δὲ ἴδεν νεῦρόν τε καὶ ὄγκους ἐκτὸς ἐόντας</l>
<l>ἄψορρόν οἱ θυμὸς ἐνὶ στήθεσσιν ἀγέρθη.</l>
<l>τοῖς δὲ βαρὺ στενάχων μετέφη κρείων Ἀγαμέμνων</l>
<l>χειρὸς ἔχων Μενέλαον, ἐπεστενάχοντο δ’ ἑταῖροι·</l>
<l n="155">φίλε κασίγνητε θάνατόν νύ τοι ὅρκι’ ἔταμνον</l>
<l>οἶον προστήσας πρὸ Ἀχαιῶν Τρωσὶ μάχεσθαι,</l>
<l>ὥς ς’ ἔβαλον Τρῶες, κατὰ δ’ ὅρκια πιστὰ πάτησαν.</l>
<l>οὐ μέν πως ἅλιον πέλει ὅρκιον αἷμά τε ἀρνῶν</l>
<l>σπονδαί τ’ ἄκρητοι καὶ δεξιαὶ ᾗς ἐπέπιθμεν.</l>
<l n="160">εἴ περ γάρ τε καὶ αὐτίκ’ Ὀλύμπιος οὐκ ἐτέλεσσεν,</l>
<l>ἔκ τε καὶ ὀψὲ τελεῖ, σύν τε μεγάλῳ ἀπέτισαν</l>
<l>σὺν σφῇσιν κεφαλῇσι γυναιξί τε καὶ τεκέεσσιν.</l>
<l>εὖ γὰρ ἐγὼ τόδε οἶδα κατὰ φρένα καὶ κατὰ θυμόν·</l>
<l>ἔσσεται ἦμαρ ὅτ’ ἄν ποτ’ ὀλώλῃ Ἴλιος ἱρὴ</l>
<l n="165">καὶ Πρίαμος καὶ λαὸς ἐϋμμελίω Πριάμοιο,</l>
<l>Ζεὺς δέ σφι Κρονίδης ὑψίζυγος αἰθέρι ναίων</l>
<l>αὐτὸς ἐπισσείῃσιν ἐρεμνὴν αἰγίδα πᾶσι</l>
<l>τῆσδ’ ἀπάτης κοτέων· τὰ μὲν ἔσσεται οὐκ ἀτέλεστα·</l>
<l>ἀλλά μοι αἰνὸν ἄχος σέθεν ἔσσεται ὦ Μενέλαε</l>
<l n="170">αἴ κε θάνῃς καὶ πότμον ἀναπλήσῃς βιότοιο.</l>
<l>καί κεν ἐλέγχιστος πολυδίψιον Ἄργος ἱκοίμην·</l>
<l>αὐτίκα γὰρ μνήσονται Ἀχαιοὶ πατρίδος αἴης·</l>
<l>κὰδ δέ κεν εὐχωλὴν Πριάμῳ καὶ Τρωσὶ λίποιμεν</l>
<l>Ἀργείην Ἑλένην· σέο δ’ ὀστέα πύσει ἄρουρα</l>
<l n="175">κειμένου ἐν Τροίῃ ἀτελευτήτῳ ἐπὶ ἔργῳ.</l>
<l>καί κέ τις ὧδ’ ἐρέει Τρώων ὑπερηνορεόντων</l>
<l>τύμβῳ ἐπιθρῴσκων Μενελάου κυδαλίμοιο·</l>
<l>αἴθ’ οὕτως ἐπὶ πᾶσι χόλον τελέσει’ Ἀγαμέμνων,</l>
<l>ὡς καὶ νῦν ἅλιον στρατὸν ἤγαγεν ἐνθάδ’ Ἀχαιῶν,</l>
<l n="180">καὶ δὴ ἔβη οἶκον δὲ φίλην ἐς πατρίδα γαῖαν</l>
<l>σὺν κεινῇσιν νηυσὶ λιπὼν ἀγαθὸν Μενέλαον.</l>
<l>ὥς ποτέ τις ἐρέει· τότε μοι χάνοι εὐρεῖα χθών.</l>
<milestone ed="p" n="183" unit="card"/>
</p><p><l><milestone ed="P" unit="para"/>τὸν δ’ ἐπιθαρσύνων προσέφη ξανθὸς Μενέλαος·</l>
<l>θάρσει, μηδέ τί πω δειδίσσεο λαὸν Ἀχαιῶν·</l>
<l n="185">οὐκ ἐν καιρίῳ ὀξὺ πάγη βέλος, ἀλλὰ πάροιθεν</l>
<l>εἰρύσατο ζωστήρ τε παναίολος ἠδ’ ὑπένερθε</l>
<l>ζῶμά τε καὶ μίτρη, τὴν χαλκῆες κάμον ἄνδρες.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη κρείων Ἀγαμέμνων·</l>
<l>αἲ γὰρ δὴ οὕτως εἴη φίλος ὦ Μενέλαε·</l>
<l n="190">ἕλκος δ’ ἰητὴρ ἐπιμάσσεται ἠδ’ ἐπιθήσει</l>
<l>φάρμαχ’ ἅ κεν παύσῃσι μελαινάων ὀδυνάων.</l>
</p><p><l><milestone ed="P" unit="para"/>ἦ καὶ Ταλθύβιον θεῖον κήρυκα προσηύδα·</l>
<l>Ταλθύβι’ ὅττι τάχιστα Μαχάονα δεῦρο κάλεσσον</l>
<l>φῶτ’ Ἀσκληπιοῦ υἱὸν ἀμύμονος ἰητῆρος,</l>
<l n="195">ὄφρα ἴδῃ Μενέλαον ἀρήϊον Ἀτρέος υἱόν,</l>
<l>ὅν τις ὀϊστεύσας ἔβαλεν τόξων ἐὺ̈ εἰδὼς</l>
<l>Τρώων ἢ Λυκίων, τῷ μὲν κλέος, ἄμμι δὲ πένθος.</l>
</p><p><l><milestone ed="P" unit="para"/>ὣς ἔφατ’, οὐδ’ ἄρα οἱ κῆρυξ ἀπίθησεν ἀκούσας,</l>
<l>βῆ δ’ ἰέναι κατὰ λαὸν Ἀχαιῶν χαλκοχιτώνων</l>
<l n="200">παπταίνων ἥρωα Μαχάονα· τὸν δὲ νόησεν</l>
<l>ἑσταότ’· ἀμφὶ δέ μιν κρατεραὶ στίχες ἀσπιστάων</l>
<l>λαῶν, οἵ οἱ ἕποντο Τρίκης ἐξ ἱπποβότοιο.</l>
<l>ἀγχοῦ δ’ ἱστάμενος ἔπεα πτερόεντα προσηύδα·</l>
<l>ὄρς’ Ἀσκληπιάδη, καλέει κρείων Ἀγαμέμνων,</l>
<l n="205">ὄφρα ἴδῃς Μενέλαον ἀρήϊον ἀρχὸν Ἀχαιῶν,</l>
<l>ὅν τις ὀϊστεύσας ἔβαλεν τόξων ἐὺ̈ εἰδὼς</l>
<l>Τρώων ἢ Λυκίων, τῷ μὲν κλέος, ἄμμι δὲ πένθος.</l>
</p><p><l><milestone ed="P" unit="para"/>ὣς φάτο, τῷ δ’ ἄρα θυμὸν ἐνὶ στήθεσσιν ὄρινε·</l>
<l>βὰν δ’ ἰέναι καθ’ ὅμιλον ἀνὰ στρατὸν εὐρὺν Ἀχαιῶν.</l>
<l n="210">ἀλλ’ ὅτε δή ῥ’ ἵκανον ὅθι ξανθὸς Μενέλαος</l>
<l>βλήμενος ἦν, περὶ δ’ αὐτὸν ἀγηγέραθ’ ὅσσοι ἄριστοι</l>
<l>κυκλός’, ὃ δ’ ἐν μέσσοισι παρίστατο ἰσόθεος φώς,</l>
<l>αὐτίκα δ’ ἐκ ζωστῆρος ἀρηρότος ἕλκεν ὀϊστόν·</l>
<l>τοῦ δ’ ἐξελκομένοιο πάλιν ἄγεν ὀξέες ὄγκοι.</l>
<l n="215">λῦσε δέ οἱ ζωστῆρα παναίολον ἠδ’ ὑπένερθε</l>
<l>ζῶμά τε καὶ μίτρην, τὴν χαλκῆες κάμον ἄνδρες.</l>
<l>αὐτὰρ ἐπεὶ ἴδεν ἕλκος ὅθ’ ἔμπεσε πικρὸς ὀϊστός,</l>
<l>αἷμ’ ἐκμυζήσας ἐπ’ ἄρ’ ἤπια φάρμακα εἰδὼς</l>
<l>πάσσε, τά οἵ ποτε πατρὶ φίλα φρονέων πόρε Χείρων.</l>
</p><p><l n="220"><milestone ed="P" unit="para"/>ὄφρα τοὶ ἀμφεπένοντο βοὴν ἀγαθὸν Μενέλαον,</l>
<l>τόφρα δ’ ἐπὶ Τρώων στίχες ἤλυθον ἀσπιστάων·</l>
<l>οἳ δ’ αὖτις κατὰ τεύχε’ ἔδυν, μνήσαντο δὲ χάρμης.</l>
<milestone ed="p" n="223" unit="card"/>
</p><p><l><milestone ed="P" unit="para"/>ἔνθ’ οὐκ ἂν βρίζοντα ἴδοις Ἀγαμέμνονα δῖον</l>
<l>οὐδὲ καταπτώσσοντ’ οὐδ’ οὐκ ἐθέλοντα μάχεσθαι,</l>
<l n="225">ἀλλὰ μάλα σπεύδοντα μάχην ἐς κυδιάνειραν.</l>
<l>ἵππους μὲν γὰρ ἔασε καὶ ἅρματα ποικίλα χαλκῷ·</l>
<l>καὶ τοὺς μὲν θεράπων ἀπάνευθ’ ἔχε φυσιόωντας</l>
<l>Εὐρυμέδων υἱὸς Πτολεμαίου Πειραί̈δαο·</l>
<l>τῷ μάλα πόλλ’ ἐπέτελλε παρισχέμεν ὁππότε κέν μιν</l>
<l n="230">γυῖα λάβῃ κάματος πολέας διὰ κοιρανέοντα·</l>
<l>αὐτὰρ ὃ πεζὸς ἐὼν ἐπεπωλεῖτο στίχας ἀνδρῶν·</l>
<l>καί ῥ’ οὓς μὲν σπεύδοντας ἴδοι Δαναῶν ταχυπώλων,</l>
<l>τοὺς μάλα θαρσύνεσκε παριστάμενος ἐπέεσσιν·</l>
<l>Ἀργεῖοι μή πώ τι μεθίετε θούριδος ἀλκῆς·</l>
<l n="235">οὐ γὰρ ἐπὶ ψευδέσσι πατὴρ Ζεὺς ἔσσετ’ ἀρωγός,</l>
<l>ἀλλ’ οἵ περ πρότεροι ὑπὲρ ὅρκια δηλήσαντο</l>
<l>τῶν ἤτοι αὐτῶν τέρενα χρόα γῦπες ἔδονται,</l>
<l>ἡμεῖς αὖτ’ ἀλόχους τε φίλας καὶ νήπια τέκνα</l>
<l>ἄξομεν ἐν νήεσσιν, ἐπὴν πτολίεθρον ἕλωμεν.</l>
</p><p><l n="240"><milestone ed="P" unit="para"/>οὕς τινας αὖ μεθιέντας ἴδοι στυγεροῦ πολέμοιο,</l>
<l>τοὺς μάλα νεικείεσκε χολωτοῖσιν ἐπέεσσιν·</l>
</p><p><l><milestone ed="P" unit="para"/>Ἀργεῖοι ἰόμωροι ἐλεγχέες οὔ νυ σέβεσθε;</l>
<l>τίφθ’ οὕτως ἔστητε τεθηπότες ἠύ̈τε νεβροί,</l>
<l>αἵ τ’ ἐπεὶ οὖν ἔκαμον πολέος πεδίοιο θέουσαι</l>
<l n="245">ἑστᾶς’, οὐδ’ ἄρα τίς σφι μετὰ φρεσὶ γίγνεται ἀλκή·</l>
<l>ὣς ὑμεῖς ἔστητε τεθηπότες οὐδὲ μάχεσθε.</l>
<l>ἦ μένετε Τρῶας σχεδὸν ἐλθέμεν ἔνθά τε νῆες</l>
<l>εἰρύατ’ εὔπρυμνοι πολιῆς ἐπὶ θινὶ θαλάσσης,</l>
<l>ὄφρα ἴδητ’ αἴ κ’ ὔμμιν ὑπέρσχῃ χεῖρα Κρονίων;</l>
</p><p><l n="250"><milestone ed="P" unit="para"/>ὣς ὅ γε κοιρανέων ἐπεπωλεῖτο στίχας ἀνδρῶν·</l>
<l>ἦλθε δ’ ἐπὶ Κρήτεσσι κιὼν ἀνὰ οὐλαμὸν ἀνδρῶν.</l>
<l>οἳ δ’ ἀμφ’ Ἰδομενῆα δαί̈φρονα θωρήσσοντο·</l>
<l>Ἰδομενεὺς μὲν ἐνὶ προμάχοις συὶ̈ εἴκελος ἀλκήν,</l>
<l>Μηριόνης δ’ ἄρα οἱ πυμάτας ὄτρυνε φάλαγγας.</l>
<l n="255">τοὺς δὲ ἰδὼν γήθησεν ἄναξ ἀνδρῶν Ἀγαμέμνων,</l>
<l>αὐτίκα δ’ Ἰδομενῆα προσηύδα μειλιχίοισιν·</l>
<l>Ἰδομενεῦ περὶ μέν σε τίω Δαναῶν ταχυπώλων</l>
<l>ἠμὲν ἐνὶ πτολέμῳ ἠδ’ ἀλλοίῳ ἐπὶ ἔργῳ</l>
<l>ἠδ’ ἐν δαίθ’, ὅτε πέρ τε γερούσιον αἴθοπα οἶνον</l>
<l n="260">Ἀργείων οἳ ἄριστοι ἐνὶ κρητῆρι κέρωνται.</l>
<l>εἴ περ γάρ τ’ ἄλλοι γε κάρη κομόωντες Ἀχαιοὶ</l>
<l>δαιτρὸν πίνωσιν, σὸν δὲ πλεῖον δέπας αἰεὶ</l>
<l>ἕστηχ’, ὥς περ ἐμοί, πιέειν ὅτε θυμὸς ἀνώγοι.</l>
<l>ἀλλ’ ὄρσευ πόλεμον δ’ οἷος πάρος εὔχεαι εἶναι.</l>
<milestone ed="p" n="265" unit="card"/>
</p><p><l n="265"><milestone ed="P" unit="para"/>τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·</l>
<l>Ἀτρεί̈δη μάλα μέν τοι ἐγὼν ἐρίηρος ἑταῖρος</l>
<l>ἔσσομαι, ὡς τὸ πρῶτον ὑπέστην καὶ κατένευσα·</l>
<l>ἀλλ’ ἄλλους ὄτρυνε κάρη κομόωντας Ἀχαιοὺς</l>
<l>ὄφρα τάχιστα μαχώμεθ’, ἐπεὶ σύν γ’ ὅρκι’ ἔχευαν</l>
<l n="270">Τρῶες· τοῖσιν δ’ αὖ θάνατος καὶ κήδε’ ὀπίσσω</l>
<l>ἔσσετ’ ἐπεὶ πρότεροι ὑπὲρ ὅρκια δηλήσαντο.</l>
</p><p><l><milestone ed="P" unit="para"/>ὣς ἔφατ’, Ἀτρεί̈δης δὲ παρῴχετο γηθόσυνος κῆρ·</l>
<l>ἦλθε δ’ ἐπ’ Αἰάντεσσι κιὼν ἀνὰ οὐλαμὸν ἀνδρῶν·</l>
<l>τὼ δὲ κορυσσέσθην, ἅμα δὲ νέφος εἵπετο πεζῶν.</l>
<l n="275">ὡς δ’ ὅτ’ ἀπὸ σκοπιῆς εἶδεν νέφος αἰπόλος ἀνὴρ</l>
<l>ἐρχόμενον κατὰ πόντον ὑπὸ Ζεφύροιο ἰωῆς·</l>
<l>τῷ δέ τ’ ἄνευθεν ἐόντι μελάντερον ἠύ̈τε πίσσα</l>
<l>φαίνετ’ ἰὸν κατὰ πόντον, ἄγει δέ τε λαίλαπα πολλήν,</l>
<l>ῥίγησέν τε ἰδών, ὑπό τε σπέος ἤλασε μῆλα·</l>
<l n="280">τοῖαι ἅμ’ Αἰάντεσσι διοτρεφέων αἰζηῶν</l>
<l>δήϊον ἐς πόλεμον πυκιναὶ κίνυντο φάλαγγες</l>
<l>κυάνεαι, σάκεσίν τε καὶ ἔγχεσι πεφρικυῖαι.</l>
<l>καὶ τοὺς μὲν γήθησεν ἰδὼν κρείων Ἀγαμέμνων,</l>
<l>καί σφεας φωνήσας ἔπεα πτερόεντα προσηύδα·</l>
<l n="285">Αἴαντ’ Ἀργείων ἡγήτορε χαλκοχιτώνων,</l>
<l>σφῶϊ μέν· οὐ γὰρ ἔοικ’ ὀτρυνέμεν· οὔ τι κελεύω·</l>
<l>αὐτὼ γὰρ μάλα λαὸν ἀνώγετον ἶφι μάχεσθαι.</l>
<l>αἲ γὰρ Ζεῦ τε πάτερ καὶ Ἀθηναίη καὶ Ἄπολλον</l>
<l>τοῖος πᾶσιν θυμὸς ἐνὶ στήθεσσι γένοιτο·</l>
<l n="290">τώ κε τάχ’ ἠμύσειε πόλις Πριάμοιο ἄνακτος</l>
<l>χερσὶν ὑφ’ ἡμετέρῃσιν ἁλοῦσά τε περθομένη τε.</l>
</p><p><l><milestone ed="P" unit="para"/>ὣς εἰπὼν τοὺς μὲν λίπεν αὐτοῦ, βῆ δὲ μετ’ ἄλλους·</l>
<l>ἔνθ’ ὅ γε Νέστορ’ ἔτετμε λιγὺν Πυλίων ἀγορητὴν</l>
<l>οὓς ἑτάρους στέλλοντα καὶ ὀτρύνοντα μάχεσθαι</l>
<l n="295">ἀμφὶ μέγαν Πελάγοντα Ἀλάστορά τε Χρομίον τε</l>
<l>Αἵμονά τε κρείοντα Βίαντά τε ποιμένα λαῶν·</l>
<l>ἱππῆας μὲν πρῶτα σὺν ἵπποισιν καὶ ὄχεσφι,</l>
<l>πεζοὺς δ’ ἐξόπιθε στῆσεν πολέας τε καὶ ἐσθλοὺς</l>
<l>ἕρκος ἔμεν πολέμοιο· κακοὺς δ’ ἐς μέσσον ἔλασσεν,</l>
<l n="300">ὄφρα καὶ οὐκ ἐθέλων τις ἀναγκαίῃ πολεμίζοι.</l>
<l>ἱππεῦσιν μὲν πρῶτ’ ἐπετέλλετο· τοὺς γὰρ ἀνώγει</l>
<l>σφοὺς ἵππους ἐχέμεν μηδὲ κλονέεσθαι ὁμίλῳ·</l>
<l>μηδέ τις ἱπποσύνῃ τε καὶ ἠνορέηφι πεποιθὼς</l>
<l>οἶος πρόσθ’ ἄλλων μεμάτω Τρώεσσι μάχεσθαι,</l>
<l n="305">μηδ’ ἀναχωρείτω· ἀλαπαδνότεροι γὰρ ἔσεσθε.</l>
<l>ὃς δέ κ’ ἀνὴρ ἀπὸ ὧν ὀχέων ἕτερ’ ἅρμαθ’ ἵκηται</l>
<l>ἔγχει ὀρεξάσθω, ἐπεὶ ἦ πολὺ φέρτερον οὕτω.</l>
<l>ὧδε καὶ οἱ πρότεροι πόλεας καὶ τείχε’ ἐπόρθεον</l>
<l>τόνδε νόον καὶ θυμὸν ἐνὶ στήθεσσιν ἔχοντες.</l>
<milestone ed="p" n="310" unit="card"/>
</p><p><l n="310"><milestone ed="P" unit="para"/>ὣς ὃ γέρων ὄτρυνε πάλαι πολέμων ἐὺ̈ εἰδώς·</l>
<l>καὶ τὸν μὲν γήθησεν ἰδὼν κρείων Ἀγαμέμνων,</l>
<l>καί μιν φωνήσας ἔπεα πτερόεντα προσηύδα·</l>
<l>ὦ γέρον εἴθ’ ὡς θυμὸς ἐνὶ στήθεσσι φίλοισιν</l>
<l>ὥς τοι γούναθ’ ἕποιτο, βίη δέ τοι ἔμπεδος εἴη·</l>
<l n="315">ἀλλά σε γῆρας τείρει ὁμοίϊον· ὡς ὄφελέν τις</l>
<l>ἀνδρῶν ἄλλος ἔχειν, σὺ δὲ κουροτέροισι μετεῖναι.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>Ἀτρεί̈δη μάλα μέν τοι ἐγὼν ἐθέλοιμι καὶ αὐτὸς</l>
<l>ὣς ἔμεν ὡς ὅτε δῖον Ἐρευθαλίωνα κατέκταν.</l>
<l n="320">ἀλλ’ οὔ πως ἅμα πάντα θεοὶ δόσαν ἀνθρώποισιν·</l>
<l>εἰ τότε κοῦρος ἔα νῦν αὖτέ με γῆρας ὀπάζει.</l>
<l>ἀλλὰ καὶ ὧς ἱππεῦσι μετέσσομαι ἠδὲ κελεύσω</l>
<l>βουλῇ καὶ μύθοισι· τὸ γὰρ γέρας ἐστὶ γερόντων.</l>
<l>αἰχμὰς δ’ αἰχμάσσουσι νεώτεροι, οἵ περ ἐμεῖο</l>
<l n="325">ὁπλότεροι γεγάασι πεποίθασίν τε βίηφιν.</l>
</p><p><l><milestone ed="P" unit="para"/>ὣς ἔφατ’, Ἀτρεί̈δης δὲ παρῴχετο γηθόσυνος κῆρ.</l>
<l>εὗρ’ υἱὸν Πετεῶο Μενεσθῆα πλήξιππον</l>
<l>ἑσταότ’· ἀμφὶ δ’ Ἀθηναῖοι μήστωρες ἀϋτῆς·</l>
<l>αὐτὰρ ὃ πλησίον ἑστήκει πολύμητις Ὀδυσσεύς,</l>
<l n="330">πὰρ δὲ Κεφαλλήνων ἀμφὶ στίχες οὐκ ἀλαπαδναὶ</l>
<l>ἕστασαν· οὐ γάρ πώ σφιν ἀκούετο λαὸς ἀϋτῆς,</l>
<l>ἀλλὰ νέον συνορινόμεναι κίνυντο φάλαγγες</l>
<l>Τρώων ἱπποδάμων καὶ Ἀχαιῶν· οἳ δὲ μένοντες</l>
<l>ἕστασαν ὁππότε πύργος Ἀχαιῶν ἄλλος ἐπελθὼν</l>
<l n="335">Τρώων ὁρμήσειε καὶ ἄρξειαν πολέμοιο.</l>
<l>τοὺς δὲ ἰδὼν νείκεσσεν ἄναξ ἀνδρῶν Ἀγαμέμνων,</l>
<l>καί σφεας φωνήσας ἔπεα πτερόεντα προσηύδα·</l>
<l>ὦ υἱὲ Πετεῶο διοτρεφέος βασιλῆος,</l>
<l>καὶ σὺ κακοῖσι δόλοισι κεκασμένε κερδαλεόφρον</l>
<l n="340">τίπτε καταπτώσσοντες ἀφέστατε, μίμνετε δ’ ἄλλους;</l>
<l>σφῶϊν μέν τ’ ἐπέοικε μετὰ πρώτοισιν ἐόντας</l>
<l>ἑστάμεν ἠδὲ μάχης καυστείρης ἀντιβολῆσαι·</l>
<l>πρώτω γὰρ καὶ δαιτὸς ἀκουάζεσθον ἐμεῖο,</l>
<l>ὁππότε δαῖτα γέρουσιν ἐφοπλίζωμεν Ἀχαιοί.</l>
<l n="345">ἔνθα φίλ’ ὀπταλέα κρέα ἔδμεναι ἠδὲ κύπελλα</l>
<l>οἴνου πινέμεναι μελιηδέος ὄφρ’ ἐθέλητον·</l>
<l>νῦν δὲ φίλως χ’ ὁρόῳτε καὶ εἰ δέκα πύργοι Ἀχαιῶν</l>
<l>ὑμείων προπάροιθε μαχοίατο νηλέϊ χαλκῷ.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πολύμητις Ὀδυσσεύς·</l>
<milestone ed="p" n="350" unit="card"/>
<l n="350">Ἀτρεί̈δη ποῖόν σε ἔπος φύγεν ἕρκος ὀδόντων;</l>
<l>πῶς δὴ φῂς πολέμοιο μεθιέμεν ὁππότ’ Ἀχαιοὶ</l>
<l>Τρωσὶν ἐφ’ ἱπποδάμοισιν ἐγείρομεν ὀξὺν Ἄρηα;</l>
<l>ὄψεαι αἴ κ’ ἐθέλῃσθα καὶ αἴ κέν τοι τὰ μεμήλῃ</l>
<l>Τηλεμάχοιο φίλον πατέρα προμάχοισι μιγέντα</l>
<l n="355">Τρώων ἱπποδάμων· σὺ δὲ ταῦτ’ ἀνεμώλια βάζεις.</l>
</p><p><l><milestone ed="P" unit="para"/>τὸν δ’ ἐπιμειδήσας προσέφη κρείων Ἀγαμέμνων</l>
<l>ὡς γνῶ χωομένοιο· πάλιν δ’ ὅ γε λάζετο μῦθον·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l>οὔτέ σε νεικείω περιώσιον οὔτε κελεύω·</l>
<l n="360">οἶδα γὰρ ὥς τοι θυμὸς ἐνὶ στήθεσσι φίλοισιν</l>
<l>ἤπια δήνεα οἶδε· τὰ γὰρ φρονέεις ἅ τ’ ἐγώ περ.</l>
<l>ἀλλ’ ἴθι ταῦτα δ’ ὄπισθεν ἀρεσσόμεθ’ εἴ τι κακὸν νῦν</l>
<l>εἴρηται, τὰ δὲ πάντα θεοὶ μεταμώνια θεῖεν.</l>
</p><p><l><milestone ed="P" unit="para"/>ὣς εἰπὼν τοὺς μὲν λίπεν αὐτοῦ, βῆ δὲ μετ’ ἄλλους.</l>
<l n="365">εὗρε δὲ Τυδέος υἱὸν ὑπέρθυμον Διομήδεα</l>
<l>ἑσταότ’ ἔν θ’ ἵπποισι καὶ ἅρμασι κολλητοῖσι·</l>
<l>πὰρ δέ οἱ ἑστήκει Σθένελος Καπανήϊος υἱός.</l>
<l>καὶ τὸν μὲν νείκεσσεν ἰδὼν κρείων Ἀγαμέμνων,</l>
<l>καί μιν φωνήσας ἔπεα πτερόεντα προσηύδα·</l>
<l n="370">ὤ μοι Τυδέος υἱὲ δαί̈φρονος ἱπποδάμοιο</l>
<l>τί πτώσσεις, τί δ’ ὀπιπεύεις πολέμοιο γεφύρας;</l>
<l>οὐ μὲν Τυδέϊ γ’ ὧδε φίλον πτωσκαζέμεν ἦεν,</l>
<l>ἀλλὰ πολὺ πρὸ φίλων ἑτάρων δηί̈οισι μάχεσθαι,</l>
<l>ὡς φάσαν οἵ μιν ἴδοντο πονεύμενον· οὐ γὰρ ἔγωγε</l>
<l n="375">ἤντης’ οὐδὲ ἴδον· περὶ δ’ ἄλλων φασὶ γενέσθαι.</l>
<l>ἤτοι μὲν γὰρ ἄτερ πολέμου εἰσῆλθε Μυκήνας</l>
<l>ξεῖνος ἅμ’ ἀντιθέῳ Πολυνείκεϊ λαὸν ἀγείρων·</l>
<l>οἳ δὲ τότ’ ἐστρατόωνθ’ ἱερὰ πρὸς τείχεα Θήβης,</l>
<l>καί ῥα μάλα λίσσοντο δόμεν κλειτοὺς ἐπικούρους·</l>
<l n="380">οἳ δ’ ἔθελον δόμεναι καὶ ἐπῄνεον ὡς ἐκέλευον·</l>
<l>ἀλλὰ Ζεὺς ἔτρεψε παραίσια σήματα φαίνων.</l>
<l>οἳ δ’ ἐπεὶ οὖν ᾤχοντο ἰδὲ πρὸ ὁδοῦ ἐγένοντο,</l>
<l>Ἀσωπὸν δ’ ἵκοντο βαθύσχοινον λεχεποίην,</l>
<l>ἔνθ’ αὖτ’ ἀγγελίην ἐπὶ Τυδῆ στεῖλαν Ἀχαιοί.</l>
<l n="385">αὐτὰρ ὃ βῆ, πολέας δὲ κιχήσατο Καδμεί̈ωνας</l>
<l>δαινυμένους κατὰ δῶμα βίης Ἐτεοκληείης.</l>
<l>ἔνθ’ οὐδὲ ξεῖνός περ ἐὼν ἱππηλάτα Τυδεὺς</l>
<l>τάρβει, μοῦνος ἐὼν πολέσιν μετὰ Καδμείοισιν,</l>
<l>ἀλλ’ ὅ γ’ ἀεθλεύειν προκαλίζετο, πάντα δ’ ἐνίκα</l>
<l n="390">ῥηϊδίως· τοίη οἱ ἐπίρροθος ἦεν Ἀθήνη.</l>
<l>οἳ δὲ χολωσάμενοι Καδμεῖοι κέντορες ἵππων</l>
<l>ἂψ ἄρ’ ἀνερχομένῳ πυκινὸν λόχον εἷσαν ἄγοντες</l>
<l>κούρους πεντήκοντα· δύω δ’ ἡγήτορες ἦσαν,</l>
<l>Μαίων Αἱμονίδης ἐπιείκελος ἀθανάτοισιν,</l>
<l n="395">υἱός τ’ Αὐτοφόνοιο μενεπτόλεμος Πολυφόντης.</l>
<l>Τυδεὺς μὲν καὶ τοῖσιν ἀεικέα πότμον ἐφῆκε·</l>
<l>πάντας ἔπεφν’, ἕνα δ’ οἶον ἵει οἶκον δὲ νέεσθαι·</l>
<l>Μαίον’ ἄρα προέηκε θεῶν τεράεσσι πιθήσας.</l>
<l>τοῖος ἔην Τυδεὺς Αἰτώλιος· ἀλλὰ τὸν υἱὸν</l>
<l n="400">γείνατο εἷο χέρεια μάχῃ, ἀγορῇ δέ τ’ ἀμείνω.</l>
<milestone ed="p" n="401" unit="card"/>
</p><p><l><milestone ed="P" unit="para"/>ὣς φάτο, τὸν δ’ οὔ τι προσέφη κρατερὸς Διομήδης</l>
<l>αἰδεσθεὶς βασιλῆος ἐνιπὴν αἰδοίοιο·</l>
<l>τὸν δ’ υἱὸς Καπανῆος ἀμείψατο κυδαλίμοιο·</l>
<l>Ἀτρεί̈δη μὴ ψεύδε’ ἐπιστάμενος σάφα εἰπεῖν·</l>
<l n="405">ἡμεῖς τοι πατέρων μέγ’ ἀμείνονες εὐχόμεθ’ εἶναι·</l>
<l>ἡμεῖς καὶ Θήβης ἕδος εἵλομεν ἑπταπύλοιο</l>
<l>παυρότερον λαὸν ἀγαγόνθ’ ὑπὸ τεῖχος ἄρειον,</l>
<l>πειθόμενοι τεράεσσι θεῶν καὶ Ζηνὸς ἀρωγῇ·</l>
<l>κεῖνοι δὲ σφετέρῃσιν ἀτασθαλίῃσιν ὄλοντο·</l>
<l n="410">τὼ μή μοι πατέρας ποθ’ ὁμοίῃ ἔνθεο τιμῇ.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κρατερὸς Διομήδης·</l>
<l>τέττα, σιωπῇ ἧσο, ἐμῷ δ’ ἐπιπείθεο μύθῳ·</l>
<l>οὐ γὰρ ἐγὼ νεμεσῶ Ἀγαμέμνονι ποιμένι λαῶν</l>
<l>ὀτρύνοντι μάχεσθαι ἐϋκνήμιδας Ἀχαιούς·</l>
<l n="415">τούτῳ μὲν γὰρ κῦδος ἅμ’ ἕψεται εἴ κεν Ἀχαιοὶ</l>
<l>Τρῶας δῃώσωσιν ἕλωσί τε Ἴλιον ἱρήν,</l>
<l>τούτῳ δ’ αὖ μέγα πένθος Ἀχαιῶν δῃωθέντων.</l>
<l>ἀλλ’ ἄγε δὴ καὶ νῶϊ μεδώμεθα θούριδος ἀλκῆς.</l>
</p><p><l><milestone ed="P" unit="para"/>ἦ ῥα καὶ ἐξ ὀχέων σὺν τεύχεσιν ἆλτο χαμᾶζε·</l>
<l n="420">δεινὸν δ’ ἔβραχε χαλκὸς ἐπὶ στήθεσσιν ἄνακτος</l>
<l>ὀρνυμένου· ὑπό κεν ταλασίφρονά περ δέος εἷλεν.</l>
</p><p><l><milestone ed="P" unit="para"/>ὡς δ’ ὅτ’ ἐν αἰγιαλῷ πολυηχέϊ κῦμα θαλάσσης</l>
<l>ὄρνυτ’ ἐπασσύτερον Ζεφύρου ὕπο κινήσαντος·</l>
<l>πόντῳ μέν τε πρῶτα κορύσσεται, αὐτὰρ ἔπειτα</l>
<l n="425">χέρσῳ ῥηγνύμενον μεγάλα βρέμει, ἀμφὶ δέ τ’ ἄκρας</l>
<l>κυρτὸν ἐὸν κορυφοῦται, ἀποπτύει δ’ ἁλὸς ἄχνην·</l>
<l>ὣς τότ’ ἐπασσύτεραι Δαναῶν κίνυντο φάλαγγες</l>
<l>νωλεμέως πόλεμον δέ· κέλευε δὲ οἷσιν ἕκαστος</l>
<l>ἡγεμόνων· οἳ δ’ ἄλλοι ἀκὴν ἴσαν, οὐδέ κε φαίης</l>
<l n="430">τόσσον λαὸν ἕπεσθαι ἔχοντ’ ἐν στήθεσιν αὐδήν,</l>
<l>σιγῇ δειδιότες σημάντορας· ἀμφὶ δὲ πᾶσι</l>
<l>τεύχεα ποικίλ’ ἔλαμπε, τὰ εἱμένοι ἐστιχόωντο.</l>
<l>Τρῶες δ’, ὥς τ’ ὄϊες πολυπάμονος ἀνδρὸς ἐν αὐλῇ</l>
<l>μυρίαι ἑστήκασιν ἀμελγόμεναι γάλα λευκὸν</l>
<l n="435">ἀζηχὲς μεμακυῖαι ἀκούουσαι ὄπα ἀρνῶν,</l>
<l>ὣς Τρώων ἀλαλητὸς ἀνὰ στρατὸν εὐρὺν ὀρώρει·</l>
<l>οὐ γὰρ πάντων ἦεν ὁμὸς θρόος οὐδ’ ἴα γῆρυς,</l>
<l>ἀλλὰ γλῶσσα μέμικτο, πολύκλητοι δ’ ἔσαν ἄνδρες.</l>
<l>ὄρσε δὲ τοὺς μὲν Ἄρης, τοὺς δὲ γλαυκῶπις Ἀθήνη</l>
<l n="440">Δεῖμός τ’ ἠδὲ Φόβος καὶ Ἔρις ἄμοτον μεμαυῖα,</l>
<l>Ἄρεος ἀνδροφόνοιο κασιγνήτη ἑτάρη τε,</l>
<l>ἥ τ’ ὀλίγη μὲν πρῶτα κορύσσεται, αὐτὰρ ἔπειτα</l>
<l>οὐρανῷ ἐστήριξε κάρη καὶ ἐπὶ χθονὶ βαίνει·</l>
<l>ἥ σφιν καὶ τότε νεῖκος ὁμοίϊον ἔμβαλε μέσσῳ</l>
<l n="445">ἐρχομένη καθ’ ὅμιλον ὀφέλλουσα στόνον ἀνδρῶν.</l>
<milestone ed="p" n="446" unit="card"/>
</p><p><l><milestone ed="P" unit="para"/>οἳ δ’ ὅτε δή ῥ’ ἐς χῶρον ἕνα ξυνιόντες ἵκοντο,</l>
<l>σύν ῥ’ ἔβαλον ῥινούς, σὺν δ’ ἔγχεα καὶ μένε’ ἀνδρῶν</l>
<l>χαλκεοθωρήκων· ἀτὰρ ἀσπίδες ὀμφαλόεσσαι</l>
<l>ἔπληντ’ ἀλλήλῃσι, πολὺς δ’ ὀρυμαγδὸς ὀρώρει.</l>
<l n="450">ἔνθα δ’ ἅμ’ οἰμωγή τε καὶ εὐχωλὴ πέλεν ἀνδρῶν</l>
<l>ὀλλύντων τε καὶ ὀλλυμένων, ῥέε δ’ αἵματι γαῖα.</l>
<l>ὡς δ’ ὅτε χείμαρροι ποταμοὶ κατ’ ὄρεσφι ῥέοντες</l>
<l>ἐς μισγάγκειαν συμβάλλετον ὄβριμον ὕδωρ</l>
<l>κρουνῶν ἐκ μεγάλων κοίλης ἔντοσθε χαράδρης,</l>
<l n="455">τῶν δέ τε τηλόσε δοῦπον ἐν οὔρεσιν ἔκλυε ποιμήν·</l>
<l>ὣς τῶν μισγομένων γένετο ἰαχή τε πόνος τε.</l>
</p><p><l><milestone ed="P" unit="para"/>πρῶτος δ’ Ἀντίλοχος Τρώων ἕλεν ἄνδρα κορυστὴν</l>
<l>ἐσθλὸν ἐνὶ προμάχοισι Θαλυσιάδην Ἐχέπωλον·</l>
<l>τόν ῥ’ ἔβαλε πρῶτος κόρυθος φάλον ἱπποδασείης,</l>
<l n="460">ἐν δὲ μετώπῳ πῆξε, πέρησε δ’ ἄρ’ ὀστέον εἴσω</l>
<l>αἰχμὴ χαλκείη· τὸν δὲ σκότος ὄσσε κάλυψεν,</l>
<l>ἤριπε δ’ ὡς ὅτε πύργος ἐνὶ κρατερῇ ὑσμίνῃ.</l>
<l>τὸν δὲ πεσόντα ποδῶν ἔλαβε κρείων Ἐλεφήνωρ</l>
<l>Χαλκωδοντιάδης μεγαθύμων ἀρχὸς Ἀβάντων,</l>
<l n="465">ἕλκε δ’ ὑπ’ ἐκ βελέων, λελιημένος ὄφρα τάχιστα</l>
<l>τεύχεα συλήσειε· μίνυνθα δέ οἱ γένεθ’ ὁρμή.</l>
<l>νεκρὸν γὰρ ἐρύοντα ἰδὼν μεγάθυμος Ἀγήνωρ</l>
<l>πλευρά, τά οἱ κύψαντι παρ’ ἀσπίδος ἐξεφαάνθη,</l>
<l>οὔτησε ξυστῷ χαλκήρεϊ, λῦσε δὲ γυῖα.</l>
<l n="470">ὣς τὸν μὲν λίπε θυμός, ἐπ’ αὐτῷ δ’ ἔργον ἐτύχθη</l>
<l>ἀργαλέον Τρώων καὶ Ἀχαιῶν· οἳ δὲ λύκοι ὣς</l>
<l>ἀλλήλοις ἐπόρουσαν, ἀνὴρ δ’ ἄνδρ’ ἐδνοπάλιζεν.</l>
</p><p><l><milestone ed="P" unit="para"/>ἔνθ’ ἔβαλ’ Ἀνθεμίωνος υἱὸν Τελαμώνιος Αἴας</l>
<l>ἠί̈θεον θαλερὸν Σιμοείσιον, ὅν ποτε μήτηρ</l>
<l n="475">Ἴδηθεν κατιοῦσα παρ’ ὄχθῃσιν Σιμόεντος</l>
<l>γείνατ’, ἐπεί ῥα τοκεῦσιν ἅμ’ ἕσπετο μῆλα ἰδέσθαι·</l>
<l>τοὔνεκά μιν κάλεον Σιμοείσιον· οὐδὲ τοκεῦσι</l>
<l>θρέπτρα φίλοις ἀπέδωκε, μινυνθάδιος δέ οἱ αἰὼν</l>
<l>ἔπλεθ’ ὑπ’ Αἴαντος μεγαθύμου δουρὶ δαμέντι.</l>
<l n="480">πρῶτον γάρ μιν ἰόντα βάλε στῆθος παρὰ μαζὸν</l>
<l>δεξιόν· ἀντικρὺ δὲ δι’ ὤμου χάλκεον ἔγχος</l>
<l>ἦλθεν· ὃ δ’ ἐν κονίῃσι χαμαὶ πέσεν αἴγειρος ὣς</l>
<l>ἥ ῥά τ’ ἐν εἱαμενῇ ἕλεος μεγάλοιο πεφύκει</l>
<l>λείη, ἀτάρ τέ οἱ ὄζοι ἐπ’ ἀκροτάτῃ πεφύασι·</l>
<l n="485">τὴν μέν θ’ ἁρματοπηγὸς ἀνὴρ αἴθωνι σιδήρῳ</l>
<l>ἐξέταμ’, ὄφρα ἴτυν κάμψῃ περικαλλέϊ δίφρῳ·</l>
<l>ἣ μέν τ’ ἀζομένη κεῖται ποταμοῖο παρ’ ὄχθας.</l>
<milestone ed="p" n="488" unit="card"/>
<l>τοῖον ἄρ’ Ἀνθεμίδην Σιμοείσιον ἐξενάριξεν</l>
<l>Αἴας διογενής· τοῦ δ’ Ἄντιφος αἰολοθώρηξ</l>
<l n="490">Πριαμίδης καθ’ ὅμιλον ἀκόντισεν ὀξέϊ δουρί.</l>
<l>τοῦ μὲν ἅμαρθ’, ὃ δὲ Λεῦκον Ὀδυσσέος ἐσθλὸν ἑταῖρον</l>
<l>βεβλήκει βουβῶνα, νέκυν ἑτέρως’ ἐρύοντα·</l>
<l>ἤριπε δ’ ἀμφ’ αὐτῷ, νεκρὸς δέ οἱ ἔκπεσε χειρός.</l>
<l>τοῦ δ’ Ὀδυσεὺς μάλα θυμὸν ἀποκταμένοιο χολώθη,</l>
<l n="495">βῆ δὲ διὰ προμάχων κεκορυθμένος αἴθοπι χαλκῷ,</l>
<l>στῆ δὲ μάλ’ ἐγγὺς ἰὼν καὶ ἀκόντισε δουρὶ φαεινῷ</l>
<l>ἀμφὶ ἓ παπτήνας· ὑπὸ δὲ Τρῶες κεκάδοντο</l>
<l>ἀνδρὸς ἀκοντίσσαντος· ὃ δ’ οὐχ ἅλιον βέλος ἧκεν,</l>
<l>ἀλλ’ υἱὸν Πριάμοιο νόθον βάλε Δημοκόωντα</l>
<l n="500">ὅς οἱ Ἀβυδόθεν ἦλθε παρ’ ἵππων ὠκειάων.</l>
<l>τόν ῥ’ Ὀδυσεὺς ἑτάροιο χολωσάμενος βάλε δουρὶ</l>
<l>κόρσην· ἣ δ’ ἑτέροιο διὰ κροτάφοιο πέρησεν</l>
<l>αἰχμὴ χαλκείη· τὸν δὲ σκότος ὄσσε κάλυψε,</l>
<l>δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
<l n="505">χώρησαν δ’ ὑπό τε πρόμαχοι καὶ φαίδιμος Ἕκτωρ·</l>
<l>Ἀργεῖοι δὲ μέγα ἴαχον, ἐρύσαντο δὲ νεκρούς,</l>
<l>ἴθυσαν δὲ πολὺ προτέρω· νεμέσησε δ’ Ἀπόλλων</l>
<l>Περγάμου ἐκκατιδών, Τρώεσσι δὲ κέκλετ’ ἀύ̈σας·</l>
<l>ὄρνυσθ’ ἱππόδαμοι Τρῶες μηδ’ εἴκετε χάρμης</l>
<l n="510">Ἀργείοις, ἐπεὶ οὔ σφι λίθος χρὼς οὐδὲ σίδηρος</l>
<l>χαλκὸν ἀνασχέσθαι ταμεσίχροα βαλλομένοισιν·</l>
<l>οὐ μὰν οὐδ’ Ἀχιλεὺς Θέτιδος πάϊς ἠϋκόμοιο</l>
<l>μάρναται, ἀλλ’ ἐπὶ νηυσὶ χόλον θυμαλγέα πέσσει.</l>
</p><p><l><milestone ed="P" unit="para"/>ὣς φάτ’ ἀπὸ πτόλιος δεινὸς θεός· αὐτὰρ Ἀχαιοὺς</l>
<l n="515">ὦρσε Διὸς θυγάτηρ κυδίστη Τριτογένεια</l>
<l>ἐρχομένη καθ’ ὅμιλον, ὅθι μεθιέντας ἴδοιτο.</l>
<milestone ed="p" n="517" unit="card"/>
</p><p><l><milestone ed="P" unit="para"/>ἔνθ’ Ἀμαρυγκείδην Διώρεα μοῖρα πέδησε·</l>
<l>χερμαδίῳ γὰρ βλῆτο παρὰ σφυρὸν ὀκριόεντι</l>
<l>κνήμην δεξιτερήν· βάλε δὲ Θρῃκῶν ἀγὸς ἀνδρῶν</l>
<l n="520">Πείρως Ἰμβρασίδης ὃς ἄρ’ Αἰνόθεν εἰληλούθει.</l>
<l>ἀμφοτέρω δὲ τένοντε καὶ ὀστέα λᾶας ἀναιδὴς</l>
<l>ἄχρις ἀπηλοίησεν· ὃ δ’ ὕπτιος ἐν κονίῃσι</l>
<l>κάππεσεν ἄμφω χεῖρε φίλοις ἑτάροισι πετάσσας</l>
<l>θυμὸν ἀποπνείων· ὃ δ’ ἐπέδραμεν ὅς ῥ’ ἔβαλέν περ</l>
<l n="525">Πείροος, οὖτα δὲ δουρὶ παρ’ ὀμφαλόν· ἐκ δ’ ἄρα πᾶσαι</l>
<l>χύντο χαμαὶ χολάδες, τὸν δὲ σκότος ὄσσε κάλυψε.</l>
</p><p><l><milestone ed="P" unit="para"/>τὸν δὲ Θόας Αἰτωλὸς ἀπεσσύμενον βάλε δουρὶ</l>
<l>στέρνον ὑπὲρ μαζοῖο, πάγη δ’ ἐν πνεύμονι χαλκός·</l>
<l>ἀγχίμολον δέ οἱ ἦλθε Θόας, ἐκ δ’ ὄβριμον ἔγχος</l>
<l n="530">ἐσπάσατο στέρνοιο, ἐρύσσατο δὲ ξίφος ὀξύ,</l>
<l>τῷ ὅ γε γαστέρα τύψε μέσην, ἐκ δ’ αἴνυτο θυμόν.</l>
<l>τεύχεα δ’ οὐκ ἀπέδυσε· περίστησαν γὰρ ἑταῖροι</l>
<l>Θρήϊκες ἀκρόκομοι δολίχ’ ἔγχεα χερσὶν ἔχοντες,</l>
<l>οἵ ἑ μέγαν περ ἐόντα καὶ ἴφθιμον καὶ ἀγαυὸν</l>
<l n="535">ὦσαν ἀπὸ σφείων· ὃ δὲ χασσάμενος πελεμίχθη.</l>
<l>ὣς τώ γ’ ἐν κονίῃσι παρ’ ἀλλήλοισι τετάσθην,</l>
<l>ἤτοι ὃ μὲν Θρῃκῶν, ὃ δ’ Ἐπειῶν χαλκοχιτώνων</l>
<l>ἡγεμόνες· πολλοὶ δὲ περὶ κτείνοντο καὶ ἄλλοι.</l>
</p><p><l><milestone ed="P" unit="para"/>ἔνθά κεν οὐκέτι ἔργον ἀνὴρ ὀνόσαιτο μετελθών,</l>
<l n="540">ὅς τις ἔτ’ ἄβλητος καὶ ἀνούτατος ὀξέϊ χαλκῷ</l>
<l>δινεύοι κατὰ μέσσον, ἄγοι δέ ἑ Παλλὰς Ἀθήνη</l>
<l>χειρὸς ἑλοῦς’, αὐτὰρ βελέων ἀπερύκοι ἐρωήν·</l>
<l>πολλοὶ γὰρ Τρώων καὶ Ἀχαιῶν ἤματι κείνῳ</l>
<l>πρηνέες ἐν κονίῃσι παρ’ ἀλλήλοισι τέταντο.</l>
</p></div>
<div type="book" n="5">
<milestone ed="p" n="1" unit="card"/>
<p><l><milestone ed="P" unit="para"/>ἔνθ’ αὖ Τυδεί̈δῃ Διομήδεϊ Παλλὰς Ἀθήνη</l>
<l>δῶκε μένος καὶ θάρσος, ἵν’ ἔκδηλος μετὰ πᾶσιν</l>
<l>Ἀργείοισι γένοιτο ἰδὲ κλέος ἐσθλὸν ἄροιτο·</l>
<l>δαῖέ οἱ ἐκ κόρυθός τε καὶ ἀσπίδος ἀκάματον πῦρ</l>
<l n="5">ἀστέρ’ ὀπωρινῷ ἐναλίγκιον, ὅς τε μάλιστα</l>
<l>λαμπρὸν παμφαίνῃσι λελουμένος ὠκεανοῖο·</l>
<l>τοῖόν οἱ πῦρ δαῖεν ἀπὸ κρατός τε καὶ ὤμων,</l>
<l>ὦρσε δέ μιν κατὰ μέσσον ὅθι πλεῖστοι κλονέοντο.</l>
</p><p><l><milestone ed="P" unit="para"/>ἦν δέ τις ἐν Τρώεσσι Δάρης ἀφνειὸς ἀμύμων</l>
<l n="10">ἱρεὺς Ἡφαίστοιο· δύω δέ οἱ υἱέες ἤστην</l>
<l>Φηγεὺς Ἰδαῖός τε μάχης εὖ εἰδότε πάσης.</l>
<l>τώ οἱ ἀποκρινθέντε ἐναντίω ὁρμηθήτην·</l>
<l>τὼ μὲν ἀφ’ ἵπποιιν, ὃ δ’ ἀπὸ χθονὸς ὄρνυτο πεζός.</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες</l>
<l n="15">Φηγεύς ῥα πρότερος προί̈ει δολιχόσκιον ἔγχος·</l>
<l>Τυδεί̈δεω δ’ ὑπὲρ ὦμον ἀριστερὸν ἤλυθ’ ἀκωκὴ</l>
<l>ἔγχεος, οὐδ’ ἔβαλ’ αὐτόν· ὃ δ’ ὕστερος ὄρνυτο χαλκῷ</l>
<l>Τυδεί̈δης· τοῦ δ’ οὐχ ἅλιον βέλος ἔκφυγε χειρός,</l>
<l>ἀλλ’ ἔβαλε στῆθος μεταμάζιον, ὦσε δ’ ἀφ’ ἵππων.</l>
<l n="20">Ἰδαῖος δ’ ἀπόρουσε λιπὼν περικαλλέα δίφρον,</l>
<l>οὐδ’ ἔτλη περιβῆναι ἀδελφειοῦ κταμένοιο·</l>
<l>οὐδὲ γὰρ οὐδέ κεν αὐτὸς ὑπέκφυγε κῆρα μέλαιναν,</l>
<l>ἀλλ’ Ἥφαιστος ἔρυτο, σάωσε δὲ νυκτὶ καλύψας,</l>
<l>ὡς δή οἱ μὴ πάγχυ γέρων ἀκαχήμενος εἴη.</l>
<l n="25">ἵππους δ’ ἐξελάσας μεγαθύμου Τυδέος υἱὸς</l>
<l>δῶκεν ἑταίροισιν κατάγειν κοίλας ἐπὶ νῆας.</l>
<l>Τρῶες δὲ μεγάθυμοι ἐπεὶ ἴδον υἷε Δάρητος</l>
<l>τὸν μὲν ἀλευάμενον, τὸν δὲ κτάμενον παρ’ ὄχεσφι,</l>
<l>πᾶσιν ὀρίνθη θυμός· ἀτὰρ γλαυκῶπις Ἀθήνη</l>
<l n="30">χειρὸς ἑλοῦς’ ἐπέεσσι προσηύδα θοῦρον Ἄρηα·</l>
<l>Ἆρες Ἄρες βροτολοιγὲ μιαιφόνε τειχεσιπλῆτα</l>
<l>οὐκ ἂν δὴ Τρῶας μὲν ἐάσαιμεν καὶ Ἀχαιοὺς</l>
<l>μάρνασθ’, ὁπποτέροισι πατὴρ Ζεὺς κῦδος ὀρέξῃ,</l>
<l>νῶϊ δὲ χαζώμεσθα, Διὸς δ’ ἀλεώμεθα μῆνιν;</l>
</p><p><l n="35"><milestone ed="P" unit="para"/>ὣς εἰποῦσα μάχης ἐξήγαγε θοῦρον Ἄρηα·</l>
<l>τὸν μὲν ἔπειτα καθεῖσεν ἐπ’ ἠϊόεντι Σκαμάνδρῳ,</l>
<l>Τρῶας δ’ ἔκλιναν Δαναοί· ἕλε δ’ ἄνδρα ἕκαστος</l>
<l>ἡγεμόνων· πρῶτος δὲ ἄναξ ἀνδρῶν Ἀγαμέμνων</l>
<l>ἀρχὸν Ἁλιζώνων Ὀδίον μέγαν ἔκβαλε δίφρου·</l>
<l n="40">πρώτῳ γὰρ στρεφθέντι μεταφρένῳ ἐν δόρυ πῆξεν</l>
<l>ὤμων μεσσηγύς, διὰ δὲ στήθεσφιν ἔλασσε,</l>
<l>δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
<milestone ed="p" n="43" unit="card"/>
</p><p><l><milestone ed="P" unit="para"/>Ἰδομενεὺς δ’ ἄρα Φαῖστον ἐνήρατο Μῄονος υἱὸν</l>
<l>Βώρου, ὃς ἐκ Τάρνης ἐριβώλακος εἰληλούθει.</l>
<l n="45">τὸν μὲν ἄρ’ Ἰδομενεὺς δουρικλυτὸς ἔγχεϊ μακρῷ</l>
<l>νύξ’ ἵππων ἐπιβησόμενον κατὰ δεξιὸν ὦμον·</l>
<l>ἤριπε δ’ ἐξ ὀχέων, στυγερὸς δ’ ἄρα μιν σκότος εἷλε.</l>
</p><p><l><milestone ed="P" unit="para"/>τὸν μὲν ἄρ’ Ἰδομενῆος ἐσύλευον θεράποντες·</l>
<l>υἱὸν δὲ Στροφίοιο Σκαμάνδριον αἵμονα θήρης</l>
<l n="50">Ἀτρεί̈δης Μενέλαος ἕλ’ ἔγχεϊ ὀξυόεντι</l>
<l>ἐσθλὸν θηρητῆρα· δίδαξε γὰρ Ἄρτεμις αὐτὴ</l>
<l>βάλλειν ἄγρια πάντα, τά τε τρέφει οὔρεσιν ὕλη·</l>
<l>ἀλλ’ οὔ οἱ τότε γε χραῖσμ’ Ἄρτεμις ἰοχέαιρα,</l>
<l>οὐδὲ ἑκηβολίαι ᾗσιν τὸ πρίν γε κέκαστο·</l>
<l n="55">ἀλλά μιν Ἀτρεί̈δης δουρικλειτὸς Μενέλαος</l>
<l>πρόσθεν ἕθεν φεύγοντα μετάφρενον οὔτασε δουρὶ</l>
<l>ὤμων μεσσηγύς, διὰ δὲ στήθεσφιν ἔλασσεν,</l>
<l>ἤριπε δὲ πρηνής, ἀράβησε δὲ τεύχε’ ἐπ’ αὐτῷ.</l>
</p><p><l><milestone ed="P" unit="para"/>Μηριόνης δὲ Φέρεκλον ἐνήρατο, τέκτονος υἱὸν</l>
<l n="60">Ἁρμονίδεω, ὃς χερσὶν ἐπίστατο δαίδαλα πάντα</l>
<l>τεύχειν· ἔξοχα γάρ μιν ἐφίλατο Παλλὰς Ἀθήνη·</l>
<l>ὃς καὶ Ἀλεξάνδρῳ τεκτήνατο νῆας ἐί̈σας</l>
<l>ἀρχεκάκους, αἳ πᾶσι κακὸν Τρώεσσι γένοντο</l>
<l>οἷ τ’ αὐτῷ, ἐπεὶ οὔ τι θεῶν ἐκ θέσφατα ᾔδη.</l>
<l n="65">τὸν μὲν Μηριόνης ὅτε δὴ κατέμαρπτε διώκων</l>
<l>βεβλήκει γλουτὸν κατὰ δεξιόν· ἣ δὲ διαπρὸ</l>
<l>ἀντικρὺ κατὰ κύστιν ὑπ’ ὀστέον ἤλυθ’ ἀκωκή·</l>
<l>γνὺξ δ’ ἔριπ’ οἰμώξας, θάνατος δέ μιν ἀμφεκάλυψε.</l>
</p><p><l><milestone ed="P" unit="para"/>Πήδαιον δ’ ἄρ’ ἔπεφνε Μέγης Ἀντήνορος υἱὸν</l>
<l n="70">ὅς ῥα νόθος μὲν ἔην, πύκα δ’ ἔτρεφε δῖα Θεανὼ</l>
<l>ἶσα φίλοισι τέκεσσι χαριζομένη πόσεϊ ᾧ.</l>
<l>τὸν μὲν Φυλεί̈δης δουρὶ κλυτὸς ἐγγύθεν ἐλθὼν</l>
<l>βεβλήκει κεφαλῆς κατὰ ἰνίον ὀξέϊ δουρί·</l>
<l>ἀντικρὺ δ’ ἀν’ ὀδόντας ὑπὸ γλῶσσαν τάμε χαλκός·</l>
<l n="75">ἤριπε δ’ ἐν κονίῃ, ψυχρὸν δ’ ἕλε χαλκὸν ὀδοῦσιν.</l>
</p><p><l><milestone ed="P" unit="para"/>Εὐρύπυλος δ’ Εὐαιμονίδης Ὑψήνορα δῖον</l>
<l>υἱὸν ὑπερθύμου Δολοπίονος, ὅς ῥα Σκαμάνδρου</l>
<l>ἀρητὴρ ἐτέτυκτο, θεὸς δ’ ὣς τίετο δήμῳ,</l>
<l>τὸν μὲν ἄρ’ Εὐρύπυλος, Εὐαίμονος ἀγλαὸς υἱός,</l>
<l n="80">πρόσθεν ἕθεν φεύγοντα μεταδρομάδην ἔλας’ ὦμον</l>
<l>φασγάνῳ ἀί̈ξας, ἀπὸ δ’ ἔξεσε χεῖρα βαρεῖαν·</l>
<l>αἱματόεσσα δὲ χεὶρ πεδίῳ πέσε· τὸν δὲ κατ’ ὄσσε</l>
<l>ἔλλαβε πορφύρεος θάνατος καὶ μοῖρα κραταιή.</l>
<milestone ed="p" n="84" unit="card"/>
</p><p><l><milestone ed="P" unit="para"/>ὣς οἳ μὲν πονέοντο κατὰ κρατερὴν ὑσμίνην·</l>
<l n="85">Τυδεί̈δην δ’ οὐκ ἂν γνοίης ποτέροισι μετείη</l>
<l>ἠὲ μετὰ Τρώεσσιν ὁμιλέοι ἦ μετ’ Ἀχαιοῖς.</l>
<l>θῦνε γὰρ ἂμ πεδίον ποταμῷ πλήθοντι ἐοικὼς</l>
<l>χειμάρρῳ, ὅς τ’ ὦκα ῥέων ἐκέδασσε γεφύρας·</l>
<l>τὸν δ’ οὔτ’ ἄρ τε γέφυραι ἐεργμέναι ἰσχανόωσιν,</l>
<l n="90">οὔτ’ ἄρα ἕρκεα ἴσχει ἀλωάων ἐριθηλέων</l>
<l>ἐλθόντ’ ἐξαπίνης ὅτ’ ἐπιβρίσῃ Διὸς ὄμβρος·</l>
<l>πολλὰ δ’ ὑπ’ αὐτοῦ ἔργα κατήριπε κάλ’ αἰζηῶν·</l>
<l>ὣς ὑπὸ Τυδεί̈δῃ πυκιναὶ κλονέοντο φάλαγγες</l>
<l>Τρώων, οὐδ’ ἄρα μιν μίμνον πολέες περ ἐόντες.</l>
</p><p><l n="95"><milestone ed="P" unit="para"/>τὸν δ’ ὡς οὖν ἐνόησε Λυκάονος ἀγλαὸς υἱὸς</l>
<l>θύνοντ’ ἂμ πεδίον πρὸ ἕθεν κλονέοντα φάλαγγας,</l>
<l>αἶψ’ ἐπὶ Τυδεί̈δῃ ἐτιταίνετο καμπύλα τόξα,</l>
<l>καὶ βάλ’ ἐπαί̈σσοντα τυχὼν κατὰ δεξιὸν ὦμον</l>
<l>θώρηκος γύαλον· διὰ δ’ ἔπτατο πικρὸς ὀϊστός,</l>
<l n="100">ἀντικρὺ δὲ διέσχε, παλάσσετο δ’ αἵματι θώρηξ.</l>
<l>τῷ δ’ ἐπὶ μακρὸν ἄϋσε Λυκάονος ἀγλαὸς υἱός·</l>
<l>ὄρνυσθε Τρῶες μεγάθυμοι κέντορες ἵππων·</l>
<l>βέβληται γὰρ ἄριστος Ἀχαιῶν, οὐδέ ἕ φημι</l>
<l>δήθ’ ἀνσχήσεσθαι κρατερὸν βέλος, εἰ ἐτεόν με</l>
<l n="105">ὦρσεν ἄναξ Διὸς υἱὸς ἀπορνύμενον Λυκίηθεν.</l>
</p><p><l><milestone ed="P" unit="para"/>ὣς ἔφατ’ εὐχόμενος· τὸν δ’ οὐ βέλος ὠκὺ δάμασσεν,</l>
<l>ἀλλ’ ἀναχωρήσας πρόσθ’ ἵπποιιν καὶ ὄχεσφιν</l>
<l>ἔστη, καὶ Σθένελον προσέφη Καπανήϊον υἱόν·</l>
<l>ὄρσο πέπον Καπανηϊάδη, καταβήσεο δίφρου,</l>
<l n="110">ὄφρά μοι ἐξ ὤμοιο ἐρύσσῃς πικρὸν ὀϊστόν.</l>
</p><p><l><milestone ed="P" unit="para"/>ὣς ἄρ’ ἔφη, Σθένελος δὲ καθ’ ἵππων ἆλτο χαμᾶζε,</l>
<l>πὰρ δὲ στὰς βέλος ὠκὺ διαμπερὲς ἐξέρυς’ ὤμου·</l>
<l>αἷμα δ’ ἀνηκόντιζε διὰ στρεπτοῖο χιτῶνος.</l>
<l>δὴ τότ’ ἔπειτ’ ἠρᾶτο βοὴν ἀγαθὸς Διομήδης·</l>
<l n="115">κλῦθί μευ αἰγιόχοιο Διὸς τέκος Ἀτρυτώνη,</l>
<l>εἴ ποτέ μοι καὶ πατρὶ φίλα φρονέουσα παρέστης</l>
<l>δηί̈ῳ ἐν πολέμῳ, νῦν αὖτ’ ἐμὲ φῖλαι Ἀθήνη·</l>
<l>δὸς δέ τέ μ’ ἄνδρα ἑλεῖν καὶ ἐς ὁρμὴν ἔγχεος ἐλθεῖν</l>
<l>ὅς μ’ ἔβαλε φθάμενος καὶ ἐπεύχεται, οὐδέ μέ φησι</l>
<l n="120">δηρὸν ἔτ’ ὄψεσθαι λαμπρὸν φάος ἠελίοιο.</l>
<milestone ed="p" n="121" unit="card"/>
</p><p><l><milestone ed="P" unit="para"/>ὣς ἔφατ’ εὐχόμενος· τοῦ δ’ ἔκλυε Παλλὰς Ἀθήνη,</l>
<l>γυῖα δ’ ἔθηκεν ἐλαφρά, πόδας καὶ χεῖρας ὕπερθεν·</l>
<l>ἀγχοῦ δ’ ἱσταμένη ἔπεα πτερόεντα προσηύδα·</l>
<l>θαρσῶν νῦν Διόμηδες ἐπὶ Τρώεσσι μάχεσθαι·</l>
<l n="125">ἐν γάρ τοι στήθεσσι μένος πατρώϊον ἧκα</l>
<l>ἄτρομον, οἷον ἔχεσκε σακέσπαλος ἱππότα Τυδεύς·</l>
<l>ἀχλὺν δ’ αὖ τοι ἀπ’ ὀφθαλμῶν ἕλον ἣ πρὶν ἐπῆεν,</l>
<l>ὄφρ’ εὖ γιγνώσκῃς ἠμὲν θεὸν ἠδὲ καὶ ἄνδρα.</l>
<l>τὼ νῦν αἴ κε θεὸς πειρώμενος ἐνθάδ’ ἵκηται</l>
<l n="130">μή τι σύ γ’ ἀθανάτοισι θεοῖς ἀντικρὺ μάχεσθαι</l>
<l>τοῖς ἄλλοις· ἀτὰρ εἴ κε Διὸς θυγάτηρ Ἀφροδίτη</l>
<l>ἔλθῃς’ ἐς πόλεμον, τήν γ’ οὐτάμεν ὀξέϊ χαλκῷ.</l>
</p><p><l><milestone ed="P" unit="para"/>ἣ μὲν ἄρ’ ὣς εἰποῦς’ ἀπέβη γλαυκῶπις Ἀθήνη,</l>
<l>Τυδεί̈δης δ’ ἐξαῦτις ἰὼν προμάχοισιν ἐμίχθη</l>
<l n="135">καὶ πρίν περ θυμῷ μεμαὼς Τρώεσσι μάχεσθαι·</l>
<l>δὴ τότε μιν τρὶς τόσσον ἕλεν μένος ὥς τε λέοντα</l>
<l>ὅν ῥά τε ποιμὴν ἀγρῷ ἐπ’ εἰροπόκοις ὀί̈εσσι</l>
<l>χραύσῃ μέν τ’ αὐλῆς ὑπεράλμενον οὐδὲ δαμάσσῃ·</l>
<l>τοῦ μέν τε σθένος ὦρσεν, ἔπειτα δέ τ’ οὐ προσαμύνει,</l>
<l n="140">ἀλλὰ κατὰ σταθμοὺς δύεται, τὰ δ’ ἐρῆμα φοβεῖται·</l>
<l>αἳ μέν τ’ ἀγχιστῖναι ἐπ’ ἀλλήλῃσι κέχυνται,</l>
<l>αὐτὰρ ὃ ἐμμεμαὼς βαθέης ἐξάλλεται αὐλῆς·</l>
<l>ὣς μεμαὼς Τρώεσσι μίγη κρατερὸς Διομήδης.</l>
</p><p><l><milestone ed="P" unit="para"/>ἔνθ’ ἕλεν Ἀστύνοον καὶ Ὑπείρονα ποιμένα λαῶν,</l>
<l n="145">τὸν μὲν ὑπὲρ μαζοῖο βαλὼν χαλκήρεϊ δουρί,</l>
<l>τὸν δ’ ἕτερον ξίφεϊ μεγάλῳ κληῖ̈δα παρ’ ὦμον</l>
<l>πλῆξ’, ἀπὸ δ’ αὐχένος ὦμον ἐέργαθεν ἠδ’ ἀπὸ νώτου.</l>
<l>τοὺς μὲν ἔας’, ὃ δ’ Ἄβαντα μετῴχετο καὶ Πολύειδον</l>
<l>υἱέας Εὐρυδάμαντος ὀνειροπόλοιο γέροντος·</l>
<l n="150">τοῖς οὐκ ἐρχομένοις ὃ γέρων ἐκρίνατ’ ὀνείρους,</l>
<l>ἀλλά σφεας κρατερὸς Διομήδης ἐξενάριξε·</l>
<l>βῆ δὲ μετὰ Ξάνθόν τε Θόωνά τε Φαίνοπος υἷε</l>
<l>ἄμφω τηλυγέτω· ὃ δὲ τείρετο γήραϊ λυγρῷ,</l>
<l>υἱὸν δ’ οὐ τέκετ’ ἄλλον ἐπὶ κτεάτεσσι λιπέσθαι.</l>
<l n="155">ἔνθ’ ὅ γε τοὺς ἐνάριζε, φίλον δ’ ἐξαίνυτο θυμὸν</l>
<l>ἀμφοτέρω, πατέρι δὲ γόον καὶ κήδεα λυγρὰ</l>
<l>λεῖπ’, ἐπεὶ οὐ ζώοντε μάχης ἐκνοστήσαντε</l>
<l>δέξατο· χηρωσταὶ δὲ διὰ κτῆσιν δατέοντο.</l>
<milestone ed="p" n="159" unit="card"/>
</p><p><l><milestone ed="P" unit="para"/>ἔνθ’ υἷας Πριάμοιο δύω λάβε Δαρδανίδαο</l>
<l n="160">εἰν ἑνὶ δίφρῳ ἐόντας Ἐχέμμονά τε Χρομίον τε.</l>
<l>ὡς δὲ λέων ἐν βουσὶ θορὼν ἐξ αὐχένα ἄξῃ</l>
<l>πόρτιος ἠὲ βοὸς ξύλοχον κάτα βοσκομενάων,</l>
<l>ὣς τοὺς ἀμφοτέρους ἐξ ἵππων Τυδέος υἱὸς</l>
<l>βῆσε κακῶς ἀέκοντας, ἔπειτα δὲ τεύχε’ ἐσύλα·</l>
<l n="165">ἵππους δ’ οἷς ἑτάροισι δίδου μετὰ νῆας ἐλαύνειν.</l>
</p><p><l><milestone ed="P" unit="para"/>τὸν δ’ ἴδεν Αἰνείας ἀλαπάζοντα στίχας ἀνδρῶν,</l>
<l>βῆ δ’ ἴμεν ἄν τε μάχην καὶ ἀνὰ κλόνον ἐγχειάων</l>
<l>Πάνδαρον ἀντίθεον διζήμενος εἴ που ἐφεύροι·</l>
<l>εὗρε Λυκάονος υἱὸν ἀμύμονά τε κρατερόν τε,</l>
<l n="170">στῆ δὲ πρόσθ’ αὐτοῖο ἔπος τέ μιν ἀντίον ηὔδα·</l>
<l>Πάνδαρε ποῦ τοι τόξον ἰδὲ πτερόεντες ὀϊστοὶ</l>
<l>καὶ κλέος; ᾧ οὔ τίς τοι ἐρίζεται ἐνθάδε γ’ ἀνήρ,</l>
<l>οὐδέ τις ἐν Λυκίῃ σέο γ’ εὔχεται εἶναι ἀμείνων.</l>
<l>ἀλλ’ ἄγε τῷδ’ ἔφες ἀνδρὶ βέλος Διὶ χεῖρας ἀνασχὼν</l>
<l n="175">ὅς τις ὅδε κρατέει καὶ δὴ κακὰ πολλὰ ἔοργε</l>
<l>Τρῶας, ἐπεὶ πολλῶν τε καὶ ἐσθλῶν γούνατ’ ἔλυσεν·</l>
<l>εἰ μή τις θεός ἐστι κοτεσσάμενος Τρώεσσιν</l>
<l>ἱρῶν μηνίσας· χαλεπὴ δὲ θεοῦ ἔπι μῆνις.</l>
</p><p><l><milestone ed="P" unit="para"/>τὸν δ’ αὖτε προσέειπε Λυκάονος ἀγλαὸς υἱός·</l>
<l n="180">Αἰνεία Τρώων βουληφόρε χαλκοχιτώνων</l>
<l>Τυδεί̈δῃ μιν ἔγωγε δαί̈φρονι πάντα ἐί̈σκω,</l>
<l>ἀσπίδι γιγνώσκων αὐλώπιδί τε τρυφαλείῃ,</l>
<l>ἵππους τ’ εἰσορόων· σάφα δ’ οὐκ οἶδ’ εἰ θεός ἐστιν.</l>
<l>εἰ δ’ ὅ γ’ ἀνὴρ ὅν φημι δαί̈φρων Τυδέος υἱὸς</l>
<l n="185">οὐχ ὅ γ’ ἄνευθε θεοῦ τάδε μαίνεται, ἀλλά τις ἄγχι</l>
<l>ἕστηκ’ ἀθανάτων νεφέλῃ εἰλυμένος ὤμους,</l>
<l>ὃς τούτου βέλος ὠκὺ κιχήμενον ἔτραπεν ἄλλῃ.</l>
<l>ἤδη γάρ οἱ ἐφῆκα βέλος, καί μιν βάλον ὦμον</l>
<l>δεξιὸν ἀντικρὺ διὰ θώρηκος γυάλοιο·</l>
<l n="190">καί μιν ἔγωγ’ ἐφάμην Ἀϊδωνῆϊ προϊάψειν,</l>
<l>ἔμπης δ’ οὐκ ἐδάμασσα· θεός νύ τίς ἐστι κοτήεις.</l>
<l>ἵπποι δ’ οὐ παρέασι καὶ ἅρματα τῶν κ’ ἐπιβαίην·</l>
<l>ἀλλά που ἐν μεγάροισι Λυκάονος ἕνδεκα δίφροι</l>
<l>καλοὶ πρωτοπαγεῖς νεοτευχέες· ἀμφὶ δὲ πέπλοι</l>
<l n="195">πέπτανται· παρὰ δέ σφιν ἑκάστῳ δίζυγες ἵπποι</l>
<l>ἑστᾶσι κρῖ λευκὸν ἐρεπτόμενοι καὶ ὀλύρας.</l>
<l>ἦ μέν μοι μάλα πολλὰ γέρων αἰχμητὰ Λυκάων</l>
<l>ἐρχομένῳ ἐπέτελλε δόμοις ἔνι ποιητοῖσιν·</l>
<l>ἵπποισίν μ’ ἐκέλευε καὶ ἅρμασιν ἐμβεβαῶτα</l>
<l n="200">ἀρχεύειν Τρώεσσι κατὰ κρατερὰς ὑσμίνας·</l>
<milestone ed="p" n="201" unit="card"/>
<l>ἀλλ’ ἐγὼ οὐ πιθόμην· ἦ τ’ ἂν πολὺ κέρδιον ἦεν·</l>
<l>ἵππων φειδόμενος, μή μοι δευοίατο φορβῆς</l>
<l>ἀνδρῶν εἰλομένων εἰωθότες ἔδμεναι ἄδην.</l>
<l>ὣς λίπον, αὐτὰρ πεζὸς ἐς Ἴλιον εἰλήλουθα</l>
<l n="205">τόξοισιν πίσυνος· τὰ δέ μ’ οὐκ ἄρ’ ἔμελλον ὀνήσειν.</l>
<l>ἤδη γὰρ δοιοῖσιν ἀριστήεσσιν ἐφῆκα</l>
<l>Τυδεί̈δῃ τε καὶ Ἀτρεί̈δῃ, ἐκ δ’ ἀμφοτέροιιν</l>
<l>ἀτρεκὲς αἷμ’ ἔσσευα βαλών, ἤγειρα δὲ μᾶλλον.</l>
<l>τώ ῥα κακῇ αἴσῃ ἀπὸ πασσάλου ἀγκύλα τόξα</l>
<l n="210">ἤματι τῷ ἑλόμην ὅτε Ἴλιον εἰς ἐρατεινὴν</l>
<l>ἡγεόμην Τρώεσσι φέρων χάριν Ἕκτορι δίῳ.</l>
<l>εἰ δέ κε νοστήσω καὶ ἐσόψομαι ὀφθαλμοῖσι</l>
<l>πατρίδ’ ἐμὴν ἄλοχόν τε καὶ ὑψερεφὲς μέγα δῶμα,</l>
<l>αὐτίκ’ ἔπειτ’ ἀπ’ ἐμεῖο κάρη τάμοι ἀλλότριος φὼς</l>
<l n="215">εἰ μὴ ἐγὼ τάδε τόξα φαεινῷ ἐν πυρὶ θείην</l>
<l>χερσὶ διακλάσσας· ἀνεμώλια γάρ μοι ὀπηδεῖ.</l>
</p><p><l><milestone ed="P" unit="para"/>τὸν δ’ αὖτ’ Αἰνείας Τρώων ἀγὸς ἀντίον ηὔδα·</l>
<l>μὴ δ’ οὕτως ἀγόρευε· πάρος δ’ οὐκ ἔσσεται ἄλλως,</l>
<l>πρίν γ’ ἐπὶ νὼ τῷδ’ ἀνδρὶ σὺν ἵπποισιν καὶ ὄχεσφιν</l>
<l n="220">ἀντιβίην ἐλθόντε σὺν ἔντεσι πειρηθῆναι.</l>
<l>ἀλλ’ ἄγ’ ἐμῶν ὀχέων ἐπιβήσεο, ὄφρα ἴδηαι</l>
<l>οἷοι Τρώϊοι ἵπποι ἐπιστάμενοι πεδίοιο</l>
<l>κραιπνὰ μάλ’ ἔνθα καὶ ἔνθα διωκέμεν ἠδὲ φέβεσθαι·</l>
<l>τὼ καὶ νῶϊ πόλιν δὲ σαώσετον, εἴ περ ἂν αὖτε</l>
<l n="225">Ζεὺς ἐπὶ Τυδεί̈δῃ Διομήδεϊ κῦδος ὀρέξῃ.</l>
<l>ἀλλ’ ἄγε νῦν μάστιγα καὶ ἡνία σιγαλόεντα</l>
<l>δέξαι, ἐγὼ δ’ ἵππων ἀποβήσομαι ὄφρα μάχωμαι·</l>
<l>ἠὲ σὺ τόνδε δέδεξο, μελήσουσιν δ’ ἐμοὶ ἵπποι.</l>
</p><p><l><milestone ed="P" unit="para"/>τὸν δ’ αὖτε προσέειπε Λυκάονος ἀγλαὸς υἱός·</l>
<l n="230">Αἰνεία σὺ μὲν αὐτὸς ἔχ’ ἡνία καὶ τεὼ ἵππω·</l>
<l>μᾶλλον ὑφ’ ἡνιόχῳ εἰωθότι καμπύλον ἅρμα</l>
<l>οἴσετον, εἴ περ ἂν αὖτε φεβώμεθα Τυδέος υἱόν·</l>
<l>μὴ τὼ μὲν δείσαντε ματήσετον, οὐδ’ ἐθέλητον</l>
<l>ἐκφερέμεν πολέμοιο τεὸν φθόγγον ποθέοντε,</l>
<l n="235">νῶϊ δ’ ἐπαί̈ξας μεγαθύμου Τυδέος υἱὸς</l>
<l>αὐτώ τε κτείνῃ καὶ ἐλάσσῃ μώνυχας ἵππους.</l>
<l>ἀλλὰ σύ γ’ αὐτὸς ἔλαυνε τέ’ ἅρματα καὶ τεὼ ἵππω,</l>
<l>τὸν δὲ δ’ ἐγὼν ἐπιόντα δεδέξομαι ὀξέϊ δουρί.</l>
<milestone ed="p" n="239" unit="card"/>
</p><p><l><milestone ed="P" unit="para"/>ὣς ἄρα φωνήσαντες ἐς ἅρματα ποικίλα βάντες</l>
<l n="240">ἐμμεμαῶτ’ ἐπὶ Τυδεί̈δῃ ἔχον ὠκέας ἵππους.</l>
<l>τοὺς δὲ ἴδε Σθένελος Καπανήϊος ἀγλαὸς υἱός,</l>
<l>αἶψα δὲ Τυδεί̈δην ἔπεα πτερόεντα προσηύδα·</l>
<l>Τυδεί̈δη Διόμηδες ἐμῷ κεχαρισμένε θυμῷ,</l>
<l>ἄνδρ’ ὁρόω κρατερὼ ἐπὶ σοὶ μεμαῶτε μάχεσθαι</l>
<l n="245">ἶν’ ἀπέλεθρον ἔχοντας· ὃ μὲν τόξων ἐὺ̈ εἰδὼς</l>
<l>Πάνδαρος, υἱὸς δ’ αὖτε Λυκάονος εὔχεται εἶναι·</l>
<l>Αἰνείας δ’ υἱὸς μὲν ἀμύμονος Ἀγχίσαο</l>
<l>εὔχεται ἐκγεγάμεν, μήτηρ δέ οἵ ἐστ’ Ἀφροδίτη.</l>
<l>ἀλλ’ ἄγε δὴ χαζώμεθ’ ἐφ’ ἵππων, μηδέ μοι οὕτω</l>
<l n="250">θῦνε διὰ προμάχων, μή πως φίλον ἦτορ ὀλέσσῃς.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κρατερὸς Διομήδης·</l>
<l>μή τι φόβον δ’ ἀγόρευ’, ἐπεὶ οὐδὲ σὲ πεισέμεν οἴω.</l>
<l>οὐ γάρ μοι γενναῖον ἀλυσκάζοντι μάχεσθαι</l>
<l>οὐδὲ καταπτώσσειν· ἔτι μοι μένος ἔμπεδόν ἐστιν·</l>
<l n="255">ὀκνείω δ’ ἵππων ἐπιβαινέμεν, ἀλλὰ καὶ αὔτως</l>
<l>ἀντίον εἶμ’ αὐτῶν· τρεῖν μ’ οὐκ ἐᾷ Παλλὰς Ἀθήνη.</l>
<l>τούτω δ’ οὐ πάλιν αὖτις ἀποίσετον ὠκέες ἵπποι</l>
<l>ἄμφω ἀφ’ ἡμείων, εἴ γ’ οὖν ἕτερός γε φύγῃσιν.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν·</l>
<l n="260">αἴ κέν μοι πολύβουλος Ἀθήνη κῦδος ὀρέξῃ</l>
<l>ἀμφοτέρω κτεῖναι, σὺ δὲ τούσδε μὲν ὠκέας ἵππους</l>
<l>αὐτοῦ ἐρυκακέειν ἐξ ἄντυγος ἡνία τείνας,</l>
<l>Αἰνείαο δ’ ἐπαί̈ξαι μεμνημένος ἵππων,</l>
<l>ἐκ δ’ ἐλάσαι Τρώων μετ’ ἐϋκνήμιδας Ἀχαιούς.</l>
<l n="265">τῆς γάρ τοι γενεῆς ἧς Τρωί̈ περ εὐρύοπα Ζεὺς</l>
<l>δῶχ’ υἷος ποινὴν Γανυμήδεος, οὕνεκ’ ἄριστοι</l>
<l>ἵππων ὅσσοι ἔασιν ὑπ’ ἠῶ τ’ ἠέλιόν τε,</l>
<l>τῆς γενεῆς ἔκλεψεν ἄναξ ἀνδρῶν Ἀγχίσης</l>
<l>λάθρῃ Λαομέδοντος ὑποσχὼν θήλεας ἵππους·</l>
<l n="270">τῶν οἱ ἓξ ἐγένοντο ἐνὶ μεγάροισι γενέθλη.</l>
<l>τοὺς μὲν τέσσαρας αὐτὸς ἔχων ἀτίταλλ’ ἐπὶ φάτνῃ,</l>
<l>τὼ δὲ δύ’ Αἰνείᾳ δῶκεν μήστωρε φόβοιο.</l>
<l>εἰ τούτω κε λάβοιμεν, ἀροίμεθά κε κλέος ἐσθλόν.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον,</l>
<l n="275">τὼ δὲ τάχ’ ἐγγύθεν ἦλθον ἐλαύνοντ’ ὠκέας ἵππους.</l>
<l>τὸν πρότερος προσέειπε Λυκάονος ἀγλαὸς υἱός·</l>
<l>καρτερόθυμε δαί̈φρον ἀγαυοῦ Τυδέος υἱὲ</l>
<l>ἦ μάλα ς’ οὐ βέλος ὠκὺ δαμάσσατο πικρὸς ὀϊστός·</l>
<l>νῦν αὖτ’ ἐγχείῃ πειρήσομαι αἴ κε τύχωμι.</l>
<milestone ed="p" n="280" unit="card"/>
</p><p><l n="280"><milestone ed="P" unit="para"/>ἦ ῥα καὶ ἀμπεπαλὼν προί̈ει δολιχόσκιον ἔγχος</l>
<l>καὶ βάλε Τυδεί̈δαο κατ’ ἀσπίδα· τῆς δὲ διὰ πρὸ</l>
<l>αἰχμὴ χαλκείη πταμένη θώρηκι πελάσθη·</l>
<l>τῷ δ’ ἐπὶ μακρὸν ἄϋσε Λυκάονος ἀγλαὸς υἱός·</l>
<l>βέβληαι κενεῶνα διαμπερές, οὐδέ ς’ ὀί̈ω</l>
<l n="285">δηρὸν ἔτ’ ἀνσχήσεσθαι· ἐμοὶ δὲ μέγ’ εὖχος ἔδωκας.</l>
</p><p><l><milestone ed="P" unit="para"/>τὸν δ’ οὐ ταρβήσας προσέφη κρατερὸς Διομήδης·</l>
<l>ἤμβροτες οὐδ’ ἔτυχες· ἀτὰρ οὐ μὲν σφῶί̈ γ’ ὀί̈ω</l>
<l>πρίν γ’ ἀποπαύσεσθαι πρίν γ’ ἢ ἕτερόν γε πεσόντα</l>
<l>αἵματος ἆσαι Ἄρηα, ταλαύρινον πολεμιστήν.</l>
</p><p><l n="290"><milestone ed="P" unit="para"/>ὣς φάμενος προέηκε· βέλος δ’ ἴθυνεν Ἀθήνη</l>
<l>ῥῖνα παρ’ ὀφθαλμόν, λευκοὺς δ’ ἐπέρησεν ὀδόντας.</l>
<l>τοῦ δ’ ἀπὸ μὲν γλῶσσαν πρυμνὴν τάμε χαλκὸς ἀτειρής,</l>
<l>αἰχμὴ δ’ ἐξελύθη παρὰ νείατον ἀνθερεῶνα·</l>
<l>ἤριπε δ’ ἐξ ὀχέων, ἀράβησε δὲ τεύχε’ ἐπ’ αὐτῷ</l>
<l n="295">αἰόλα παμφανόωντα, παρέτρεσσαν δέ οἱ ἵπποι</l>
<l>ὠκύποδες· τοῦ δ’ αὖθι λύθη ψυχή τε μένος τε.</l>
</p><p><l><milestone ed="P" unit="para"/>Αἰνείας δ’ ἀπόρουσε σὺν ἀσπίδι δουρί τε μακρῷ</l>
<l>δείσας μή πώς οἱ ἐρυσαίατο νεκρὸν Ἀχαιοί.</l>
<l>ἀμφὶ δ’ ἄρ’ αὐτῷ βαῖνε λέων ὣς ἀλκὶ πεποιθώς,</l>
<l n="300">πρόσθε δέ οἱ δόρυ τ’ ἔσχε καὶ ἀσπίδα πάντος’ ἐί̈σην,</l>
<l>τὸν κτάμεναι μεμαὼς ὅς τις τοῦ γ’ ἀντίος ἔλθοι</l>
<l>σμερδαλέα ἰάχων· ὃ δὲ χερμάδιον λάβε χειρὶ</l>
<l>Τυδεί̈δης μέγα ἔργον ὃ οὐ δύο γ’ ἄνδρε φέροιεν,</l>
<l>οἷοι νῦν βροτοί εἰς’· ὃ δέ μιν ῥέα πάλλε καὶ οἶος.</l>
<l n="305">τῷ βάλεν Αἰνείαο κατ’ ἰσχίον ἔνθά τε μηρὸς</l>
<l>ἰσχίῳ ἐνστρέφεται, κοτύλην δέ τέ μιν καλέουσι·</l>
<l>θλάσσε δέ οἱ κοτύλην, πρὸς δ’ ἄμφω ῥῆξε τένοντε·</l>
<l>ὦσε δ’ ἀπὸ ῥινὸν τρηχὺς λίθος· αὐτὰρ ὅ γ’ ἥρως</l>
<l>ἔστη γνὺξ ἐριπὼν καὶ ἐρείσατο χειρὶ παχείῃ</l>
<l n="310">γαίης· ἀμφὶ δὲ ὄσσε κελαινὴ νὺξ ἐκάλυψε.</l>
</p><p><l><milestone ed="P" unit="para"/>καί νύ κεν ἔνθ’ ἀπόλοιτο ἄναξ ἀνδρῶν Αἰνείας,</l>
<l>εἰ μὴ ἄρ’ ὀξὺ νόησε Διὸς θυγάτηρ Ἀφροδίτη</l>
<l>μήτηρ, ἥ μιν ὑπ’ Ἀγχίσῃ τέκε βουκολέοντι·</l>
<l>ἀμφὶ δ’ ἑὸν φίλον υἱὸν ἐχεύατο πήχεε λευκώ,</l>
<l n="315">πρόσθε δέ οἱ πέπλοιο φαεινοῦ πτύγμα κάλυψεν</l>
<l>ἕρκος ἔμεν βελέων, μή τις Δαναῶν ταχυπώλων</l>
<l>χαλκὸν ἐνὶ στήθεσσι βαλὼν ἐκ θυμὸν ἕλοιτο.</l>
<milestone ed="p" n="318" unit="card"/>
</p><p><l><milestone ed="P" unit="para"/>ἣ μὲν ἑὸν φίλον υἱὸν ὑπεξέφερεν πολέμοιο·</l>
<l>οὐδ’ υἱὸς Καπανῆος ἐλήθετο συνθεσιάων</l>
<l n="320">τάων ἃς ἐπέτελλε βοὴν ἀγαθὸς Διομήδης,</l>
<l>ἀλλ’ ὅ γε τοὺς μὲν ἑοὺς ἠρύκακε μώνυχας ἵππους</l>
<l>νόσφιν ἀπὸ φλοίσβου ἐξ ἄντυγος ἡνία τείνας,</l>
<l>Αἰνείαο δ’ ἐπαί̈ξας καλλίτριχας ἵππους</l>
<l>ἐξέλασε Τρώων μετ’ ἐϋκνήμιδας Ἀχαιούς.</l>
<l n="325">δῶκε δὲ Δηϊπύλῳ ἑτάρῳ φίλῳ, ὃν περὶ πάσης</l>
<l>τῖεν ὁμηλικίης ὅτι οἱ φρεσὶν ἄρτια ᾔδη,</l>
<l>νηυσὶν ἔπι γλαφυρῇσιν ἐλαυνέμεν· αὐτὰρ ὅ γ’ ἥρως</l>
<l>ὧν ἵππων ἐπιβὰς ἔλαβ’ ἡνία σιγαλόεντα,</l>
<l>αἶψα δὲ Τυδεί̈δην μέθεπε κρατερώνυχας ἵππους</l>
<l n="330">ἐμμεμαώς· ὃ δὲ Κύπριν ἐπῴχετο νηλέϊ χαλκῷ</l>
<l>γιγνώσκων ὅ τ’ ἄναλκις ἔην θεός, οὐδὲ θεάων</l>
<l>τάων αἵ τ’ ἀνδρῶν πόλεμον κάτα κοιρανέουσιν,</l>
<l>οὔτ’ ἄρ’ Ἀθηναίη οὔτε πτολίπορθος Ἐνυώ.</l>
<l>ἀλλ’ ὅτε δή ῥ’ ἐκίχανε πολὺν καθ’ ὅμιλον ὀπάζων,</l>
<l n="335">ἔνθ’ ἐπορεξάμενος μεγαθύμου Τυδέος υἱὸς</l>
<l>ἄκρην οὔτασε χεῖρα μετάλμενος ὀξέϊ δουρὶ</l>
<l>ἀβληχρήν· εἶθαρ δὲ δόρυ χροὸς ἀντετόρησεν</l>
<l>ἀμβροσίου διὰ πέπλου, ὅν οἱ Χάριτες κάμον αὐταί,</l>
<l>πρυμνὸν ὕπερ θέναρος· ῥέε δ’ ἄμβροτον αἷμα θεοῖο</l>
<l n="340">ἰχώρ, οἷός πέρ τε ῥέει μακάρεσσι θεοῖσιν·</l>
<l>οὐ γὰρ σῖτον ἔδους’, οὐ πίνους’ αἴθοπα οἶνον,</l>
<l>τοὔνεκ’ ἀναίμονές εἰσι καὶ ἀθάνατοι καλέονται.</l>
<l>ἣ δὲ μέγα ἰάχουσα ἀπὸ ἕο κάββαλεν υἱόν·</l>
<l>καὶ τὸν μὲν μετὰ χερσὶν ἐρύσατο Φοῖβος Ἀπόλλων</l>
<l n="345">κυανέῃ νεφέλῃ, μή τις Δαναῶν ταχυπώλων</l>
<l>χαλκὸν ἐνὶ στήθεσσι βαλὼν ἐκ θυμὸν ἕλοιτο·</l>
<l>τῇ δ’ ἐπὶ μακρὸν ἄϋσε βοὴν ἀγαθὸς Διομήδης·</l>
<l>εἶκε Διὸς θύγατερ πολέμου καὶ δηϊοτῆτος·</l>
<l>ἦ οὐχ ἅλις ὅττι γυναῖκας ἀνάλκιδας ἠπεροπεύεις;</l>
<l n="350">εἰ δὲ σύ γ’ ἐς πόλεμον πωλήσεαι, ἦ τέ ς’ ὀί̈ω</l>
<l>ῥιγήσειν πόλεμόν γε καὶ εἴ χ’ ἑτέρωθι πύθηαι.</l>
</p><p><l><milestone ed="P" unit="para"/>ὣς ἔφαθ’, ἣ δ’ ἀλύους’ ἀπεβήσετο, τείρετο δ’ αἰνῶς·</l>
<l>τὴν μὲν ἄρ’ Ἶρις ἑλοῦσα ποδήνεμος ἔξαγ’ ὁμίλου</l>
<l>ἀχθομένην ὀδύνῃσι, μελαίνετο δὲ χρόα καλόν.</l>
<l n="355">εὗρεν ἔπειτα μάχης ἐπ’ ἀριστερὰ θοῦρον Ἄρηα</l>
<l>ἥμενον· ἠέρι δ’ ἔγχος ἐκέκλιτο καὶ ταχέ’ ἵππω·</l>
<l>ἣ δὲ γνὺξ ἐριποῦσα κασιγνήτοιο φίλοιο</l>
<l>πολλὰ λισσομένη χρυσάμπυκας ᾔτεεν ἵππους·</l>
<l>φίλε κασίγνητε κόμισαί τέ με δός τέ μοι ἵππους,</l>
<l n="360">ὄφρ’ ἐς Ὄλυμπον ἵκωμαι ἵν’ ἀθανάτων ἕδος ἐστί.</l>
<l>λίην ἄχθομαι ἕλκος ὅ με βροτὸς οὔτασεν ἀνὴρ</l>
<l>Τυδεί̈δης, ὃς νῦν γε καὶ ἂν Διὶ πατρὶ μάχοιτο.</l>
<milestone ed="p" n="363" unit="card"/>
</p><p><l><milestone ed="P" unit="para"/>ὣς φάτο, τῇ δ’ ἄρ’ Ἄρης δῶκε χρυσάμπυκας ἵππους·</l>
<l>ἣ δ’ ἐς δίφρον ἔβαινεν ἀκηχεμένη φίλον ἦτορ,</l>
<l n="365">πὰρ δέ οἱ Ἶρις ἔβαινε καὶ ἡνία λάζετο χερσί,</l>
<l>μάστιξεν δ’ ἐλάαν, τὼ δ’ οὐκ ἀέκοντε πετέσθην.</l>
<l>αἶψα δ’ ἔπειθ’ ἵκοντο θεῶν ἕδος αἰπὺν Ὄλυμπον·</l>
<l>ἔνθ’ ἵππους ἔστησε ποδήνεμος ὠκέα Ἶρις</l>
<l>λύσας’ ἐξ ὀχέων, παρὰ δ’ ἀμβρόσιον βάλεν εἶδαρ·</l>
<l n="370">ἣ δ’ ἐν γούνασι πῖπτε Διώνης δῖ’ Ἀφροδίτη</l>
<l>μητρὸς ἑῆς· ἣ δ’ ἀγκὰς ἐλάζετο θυγατέρα ἥν,</l>
<l>χειρί τέ μιν κατέρεξεν ἔπος τ’ ἔφατ’ ἐκ τ’ ὀνόμαζε·</l>
<l>τίς νύ σε τοιάδ’ ἔρεξε φίλον τέκος Οὐρανιώνων</l>
<l>μαψιδίως, ὡς εἴ τι κακὸν ῥέζουσαν ἐνωπῇ;</l>
</p><p><l n="375"><milestone ed="P" unit="para"/>τὴν δ’ ἠμείβετ’ ἔπειτα φιλομμειδὴς Ἀφροδίτη·</l>
<l>οὖτά με Τυδέος υἱὸς ὑπέρθυμος Διομήδης,</l>
<l>οὕνεκ’ ἐγὼ φίλον υἱὸν ὑπεξέφερον πολέμοιο</l>
<l>Αἰνείαν, ὃς ἐμοὶ πάντων πολὺ φίλτατός ἐστιν.</l>
<l>οὐ γὰρ ἔτι Τρώων καὶ Ἀχαιῶν φύλοπις αἰνή,</l>
<l n="380">ἀλλ’ ἤδη Δαναοί γε καὶ ἀθανάτοισι μάχονται.</l>
</p><p><l><milestone ed="P" unit="para"/>τὴν δ’ ἠμείβετ’ ἔπειτα Διώνη, δῖα θεάων·</l>
<l>τέτλαθι τέκνον ἐμόν, καὶ ἀνάσχεο κηδομένη περ·</l>
<l>πολλοὶ γὰρ δὴ τλῆμεν Ὀλύμπια δώματ’ ἔχοντες</l>
<l>ἐξ ἀνδρῶν χαλέπ’ ἄλγε’ ἐπ’ ἀλλήλοισι τιθέντες.</l>
<l n="385">τλῆ μὲν Ἄρης ὅτε μιν Ὦτος κρατερός τ’ Ἐφιάλτης</l>
<l>παῖδες Ἀλωῆος, δῆσαν κρατερῷ ἐνὶ δεσμῷ·</l>
<l>χαλκέῳ δ’ ἐν κεράμῳ δέδετο τρισκαίδεκα μῆνας·</l>
<l>καί νύ κεν ἔνθ’ ἀπόλοιτο Ἄρης ἆτος πολέμοιο,</l>
<l>εἰ μὴ μητρυιὴ περικαλλὴς Ἠερίβοια</l>
<l n="390">Ἑρμέᾳ ἐξήγγειλεν· ὃ δ’ ἐξέκλεψεν Ἄρηα</l>
<l>ἤδη τειρόμενον, χαλεπὸς δέ ἑ δεσμὸς ἐδάμνα.</l>
<l>τλῆ δ’ Ἥρη, ὅτε μιν κρατερὸς πάϊς Ἀμφιτρύωνος</l>
<l>δεξιτερὸν κατὰ μαζὸν ὀϊστῷ τριγλώχινι</l>
<l>βεβλήκει· τότε καί μιν ἀνήκεστον λάβεν ἄλγος.</l>
<l n="395">τλῆ δ’ Ἀί̈δης ἐν τοῖσι πελώριος ὠκὺν ὀϊστόν,</l>
<l>εὖτέ μιν ωὐτὸς ἀνὴρ υἱὸς Διὸς αἰγιόχοιο</l>
<l>ἐν Πύλῳ ἐν νεκύεσσι βαλὼν ὀδύνῃσιν ἔδωκεν·</l>
<l>αὐτὰρ ὃ βῆ πρὸς δῶμα Διὸς καὶ μακρὸν Ὄλυμπον</l>
<l>κῆρ ἀχέων ὀδύνῃσι πεπαρμένος· αὐτὰρ ὀϊστὸς</l>
<l n="400">ὤμῳ ἔνι στιβαρῷ ἠλήλατο, κῆδε δὲ θυμόν.</l>
<l>τῷ δ’ ἐπὶ Παιήων ὀδυνήφατα φάρμακα πάσσων</l>
<l>ἠκέσατ’· οὐ μὲν γάρ τι καταθνητός γε τέτυκτο.</l>
<l>σχέτλιος ὀβριμοεργὸς ὃς οὐκ ὄθετ’ αἴσυλα ῥέζων,</l>
<l>ὃς τόξοισιν ἔκηδε θεοὺς οἳ Ὄλυμπον ἔχουσι.</l>
<l n="405">σοὶ δ’ ἐπὶ τοῦτον ἀνῆκε θεὰ γλαυκῶπις Ἀθήνη·</l>
<l>νήπιος, οὐδὲ τὸ οἶδε κατὰ φρένα Τυδέος υἱὸς</l>
<l>ὅττι μάλ’ οὐ δηναιὸς ὃς ἀθανάτοισι μάχηται,</l>
<l>οὐδέ τί μιν παῖδες ποτὶ γούνασι παππάζουσιν</l>
<l>ἐλθόντ’ ἐκ πολέμοιο καὶ αἰνῆς δηϊοτῆτος.</l>
<l n="410">τὼ νῦν Τυδεί̈δης, εἰ καὶ μάλα καρτερός ἐστι,</l>
<l>φραζέσθω μή τίς οἱ ἀμείνων σεῖο μάχηται,</l>
<l>μὴ δὴν Αἰγιάλεια περίφρων Ἀδρηστίνη</l>
<l>ἐξ ὕπνου γοόωσα φίλους οἰκῆας ἐγείρῃ</l>
<l>κουρίδιον ποθέουσα πόσιν τὸν ἄριστον Ἀχαιῶν</l>
<l n="415">ἰφθίμη ἄλοχος Διομήδεος ἱπποδάμοιο.</l>
<milestone ed="p" n="416" unit="card"/>
</p><p><l><milestone ed="P" unit="para"/>ἦ ῥα καὶ ἀμφοτέρῃσιν ἀπ’ ἰχῶ χειρὸς ὀμόργνυ·</l>
<l>ἄλθετο χείρ, ὀδύναι δὲ κατηπιόωντο βαρεῖαι.</l>
<l>αἳ δ’ αὖτ’ εἰσορόωσαι Ἀθηναίη τε καὶ Ἥρη</l>
<l>κερτομίοις ἐπέεσσι Δία Κρονίδην ἐρέθιζον.</l>
<l n="420">τοῖσι δὲ μύθων ἦρχε θεὰ γλαυκῶπις Ἀθήνη·</l>
<l>Ζεῦ πάτερ ἦ ῥά τί μοι κεχολώσεαι ὅττι κεν εἴπω;</l>
<l>ἦ μάλα δή τινα Κύπρις Ἀχαιϊάδων ἀνιεῖσα</l>
<l>Τρωσὶν ἅμα σπέσθαι, τοὺς νῦν ἔκπαγλα φίλησε,</l>
<l>τῶν τινα καρρέζουσα Ἀχαιϊάδων ἐϋπέπλων</l>
<l n="425">πρὸς χρυσῇ περόνῃ καταμύξατο χεῖρα ἀραιήν.</l>
</p><p><l><milestone ed="P" unit="para"/>ὣς φάτο, μείδησεν δὲ πατὴρ ἀνδρῶν τε θεῶν τε,</l>
<l>καί ῥα καλεσσάμενος προσέφη χρυσῆν Ἀφροδίτην·</l>
<l>οὔ τοι τέκνον ἐμὸν δέδοται πολεμήϊα ἔργα,</l>
<l>ἀλλὰ σύ γ’ ἱμερόεντα μετέρχεο ἔργα γάμοιο,</l>
<l n="430">ταῦτα δ’ Ἄρηϊ θοῷ καὶ Ἀθήνῃ πάντα μελήσει.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον,</l>
<l>Αἰνείᾳ δ’ ἐπόρουσε βοὴν ἀγαθὸς Διομήδης,</l>
<l>γιγνώσκων ὅ οἱ αὐτὸς ὑπείρεχε χεῖρας Ἀπόλλων·</l>
<l>ἀλλ’ ὅ γ’ ἄρ’ οὐδὲ θεὸν μέγαν ἅζετο, ἵετο δ’ αἰεὶ</l>
<l n="435">Αἰνείαν κτεῖναι καὶ ἀπὸ κλυτὰ τεύχεα δῦσαι.</l>
<l>τρὶς μὲν ἔπειτ’ ἐπόρουσε κατακτάμεναι μενεαίνων,</l>
<l>τρὶς δέ οἱ ἐστυφέλιξε φαεινὴν ἀσπίδ’ Ἀπόλλων·</l>
<l>ἀλλ’ ὅτε δὴ τὸ τέταρτον ἐπέσσυτο δαίμονι ἶσος,</l>
<l>δεινὰ δ’ ὁμοκλήσας προσέφη ἑκάεργος Ἀπόλλων·</l>
<l n="440">φράζεο Τυδεί̈δη καὶ χάζεο, μηδὲ θεοῖσιν</l>
<l>ἶς’ ἔθελε φρονέειν, ἐπεὶ οὔ ποτε φῦλον ὁμοῖον</l>
<l>ἀθανάτων τε θεῶν χαμαὶ ἐρχομένων τ’ ἀνθρώπων.</l>
</p><p><l><milestone ed="P" unit="para"/>ὣς φάτο, Τυδεί̈δης δ’ ἀνεχάζετο τυτθὸν ὀπίσσω</l>
<l>μῆνιν ἀλευάμενος ἑκατηβόλου Ἀπόλλωνος.</l>
<l n="445">Αἰνείαν δ’ ἀπάτερθεν ὁμίλου θῆκεν Ἀπόλλων</l>
<l>Περγάμῳ εἰν ἱερῇ, ὅθι οἱ νηός γε τέτυκτο.</l>
<l>ἤτοι τὸν Λητώ τε καὶ Ἄρτεμις ἰοχέαιρα</l>
<l>ἐν μεγάλῳ ἀδύτῳ ἀκέοντό τε κύδαινόν τε·</l>
<l>αὐτὰρ ὃ εἴδωλον τεῦξ’ ἀργυρότοξος Ἀπόλλων</l>
<l n="450">αὐτῷ τ’ Αἰνείᾳ ἴκελον καὶ τεύχεσι τοῖον,</l>
<l>ἀμφὶ δ’ ἄρ’ εἰδώλῳ Τρῶες καὶ δῖοι Ἀχαιοὶ</l>
<l>δῄουν ἀλλήλων ἀμφὶ στήθεσσι βοείας</l>
<l>ἀσπίδας εὐκύκλους λαισήϊά τε πτερόεντα.</l>
<l>δὴ τότε θοῦρον Ἄρηα προσηύδα Φοῖβος Ἀπόλλων·</l>
<l n="455">Ἆρες Ἄρες βροτολοιγὲ μιαιφόνε τειχεσιπλῆτα,</l>
<l>οὐκ ἂν δὴ τόνδ’ ἄνδρα μάχης ἐρύσαιο μετελθὼν</l>
<l>Τυδεί̈δην, ὃς νῦν γε καὶ ἂν Διὶ πατρὶ μάχοιτο;</l>
<l>Κύπριδα μὲν πρῶτα σχεδὸν οὔτασε χεῖρ’ ἐπὶ καρπῷ,</l>
<l>αὐτὰρ ἔπειτ’ αὐτῷ μοι ἐπέσσυτο δαίμονι ἶσος.</l>
<milestone ed="p" n="460" unit="card"/>
</p><p><l n="460"><milestone ed="P" unit="para"/>ὣς εἰπὼν αὐτὸς μὲν ἐφέζετο Περγάμῳ ἄκρῃ,</l>
<l>Τρῳὰς δὲ στίχας οὖλος Ἄρης ὄτρυνε μετελθὼν</l>
<l>εἰδόμενος Ἀκάμαντι θοῷ ἡγήτορι Θρῃκῶν·</l>
<l>υἱάσι δὲ Πριάμοιο διοτρεφέεσσι κέλευεν·</l>
<l>ὦ υἱεῖς Πριάμοιο διοτρεφέος βασιλῆος</l>
<l n="465">ἐς τί ἔτι κτείνεσθαι ἐάσετε λαὸν Ἀχαιοῖς;</l>
<l>ἦ εἰς ὅ κεν ἀμφὶ πύλῃς εὖ ποιητῇσι μάχωνται;</l>
<l>κεῖται ἀνὴρ ὃν ἶσον ἐτίομεν Ἕκτορι δίῳ</l>
<l>Αἰνείας υἱὸς μεγαλήτορος Ἀγχίσαο·</l>
<l>ἀλλ’ ἄγετ’ ἐκ φλοίσβοιο σαώσομεν ἐσθλὸν ἑταῖρον.</l>
</p><p><l n="470"><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>ἔνθ’ αὖ Σαρπηδὼν μάλα νείκεσεν Ἕκτορα δῖον·</l>
<l>Ἕκτορ πῇ δή τοι μένος οἴχεται ὃ πρὶν ἔχεσκες;</l>
<l>φῆς που ἄτερ λαῶν πόλιν ἑξέμεν ἠδ’ ἐπικούρων</l>
<l>οἶος σὺν γαμβροῖσι κασιγνήτοισί τε σοῖσι.</l>
<l n="475">τῶν νῦν οὔ τιν’ ἐγὼ ἰδέειν δύναμ’ οὐδὲ νοῆσαι,</l>
<l>ἀλλὰ καταπτώσσουσι κύνες ὣς ἀμφὶ λέοντα·</l>
<l>ἡμεῖς δὲ μαχόμεσθ’ οἵ πέρ τ’ ἐπίκουροι ἔνειμεν.</l>
<l>καὶ γὰρ ἐγὼν ἐπίκουρος ἐὼν μάλα τηλόθεν ἥκω·</l>
<l>τηλοῦ γὰρ Λυκίη Ξάνθῳ ἔπι δινήεντι,</l>
<l n="480">ἔνθ’ ἄλοχόν τε φίλην ἔλιπον καὶ νήπιον υἱόν,</l>
<l>κὰδ δὲ κτήματα πολλά, τὰ ἔλδεται ὅς κ’ ἐπιδευής.</l>
<l>ἀλλὰ καὶ ὧς Λυκίους ὀτρύνω καὶ μέμον’ αὐτὸς</l>
<l>ἀνδρὶ μαχήσασθαι· ἀτὰρ οὔ τί μοι ἐνθάδε τοῖον</l>
<l>οἷόν κ’ ἠὲ φέροιεν Ἀχαιοὶ ἤ κεν ἄγοιεν·</l>
<l n="485">τύνη δ’ ἕστηκας, ἀτὰρ οὐδ’ ἄλλοισι κελεύεις</l>
<l>λαοῖσιν μενέμεν καὶ ἀμυνέμεναι ὤρεσσι.</l>
<l>μή πως ὡς ἀψῖσι λίνου ἁλόντε πανάγρου</l>
<l>ἀνδράσι δυσμενέεσσιν ἕλωρ καὶ κύρμα γένησθε·</l>
<l>οἳ δὲ τάχ’ ἐκπέρσους’ εὖ ναιομένην πόλιν ὑμήν.</l>
<l n="490">σοὶ δὲ χρὴ τάδε πάντα μέλειν νύκτάς τε καὶ ἦμαρ</l>
<l>ἀρχοὺς λισσομένῳ τηλεκλειτῶν ἐπικούρων</l>
<l>νωλεμέως ἐχέμεν, κρατερὴν δ’ ἀποθέσθαι ἐνιπήν.</l>
<milestone ed="p" n="493" unit="card"/>
</p><p><l><milestone ed="P" unit="para"/>ὣς φάτο Σαρπηδών, δάκε δὲ φρένας Ἕκτορι μῦθος·</l>
<l>αὐτίκα δ’ ἐξ ὀχέων σὺν τεύχεσιν ἆλτο χαμᾶζε,</l>
<l n="495">πάλλων δ’ ὀξέα δοῦρα κατὰ στρατὸν ᾤχετο πάντῃ</l>
<l>ὀτρύνων μαχέσασθαι, ἔγειρε δὲ φύλοπιν αἰνήν.</l>
<l>οἳ δ’ ἐλελίχθησαν καὶ ἐναντίοι ἔσταν Ἀχαιῶν·</l>
<l>Ἀργεῖοι δ’ ὑπέμειναν ἀολλέες οὐδὲ φόβηθεν.</l>
<l>ὡς δ’ ἄνεμος ἄχνας φορέει ἱερὰς κατ’ ἀλωὰς</l>
<l n="500">ἀνδρῶν λικμώντων, ὅτε τε ξανθὴ Δημήτηρ</l>
<l>κρίνῃ ἐπειγομένων ἀνέμων καρπόν τε καὶ ἄχνας,</l>
<l>αἳ δ’ ὑπολευκαίνονται ἀχυρμιαί· ὣς τότ’ Ἀχαιοὶ</l>
<l>λευκοὶ ὕπερθε γένοντο κονισάλῳ, ὅν ῥα δι’ αὐτῶν</l>
<l>οὐρανὸν ἐς πολύχαλκον ἐπέπληγον πόδες ἵππων</l>
<l n="505">ἂψ ἐπιμισγομένων· ὑπὸ δ’ ἔστρεφον ἡνιοχῆες.</l>
<l>οἳ δὲ μένος χειρῶν ἰθὺς φέρον· ἀμφὶ δὲ νύκτα</l>
<l>θοῦρος Ἄρης ἐκάλυψε μάχῃ Τρώεσσιν ἀρήγων</l>
<l>πάντος’ ἐποιχόμενος· τοῦ δ’ ἐκραίαινεν ἐφετμὰς</l>
<l>Φοίβου Ἀπόλλωνος χρυσαόρου, ὅς μιν ἀνώγει</l>
<l n="510">Τρωσὶν θυμὸν ἐγεῖραι, ἐπεὶ ἴδε Παλλάδ’ Ἀθήνην</l>
<l>οἰχομένην· ἣ γάρ ῥα πέλεν Δαναοῖσιν ἀρηγών.</l>
<l>αὐτὸς δ’ Αἰνείαν μάλα πίονος ἐξ ἀδύτοιο</l>
<l>ἧκε, καὶ ἐν στήθεσσι μένος βάλε ποιμένι λαῶν.</l>
<l>Αἰνείας δ’ ἑτάροισι μεθίστατο· τοὶ δὲ χάρησαν,</l>
<l n="515">ὡς εἶδον ζωόν τε καὶ ἀρτεμέα προσιόντα</l>
<l>καὶ μένος ἐσθλὸν ἔχοντα· μετάλλησάν γε μὲν οὔ τι.</l>
<l>οὐ γὰρ ἔα πόνος ἄλλος, ὃν ἀργυρότοξος ἔγειρεν</l>
<l>Ἄρης τε βροτολοιγὸς Ἔρις τ’ ἄμοτον μεμαυῖα.</l>
</p><p><l><milestone ed="P" unit="para"/>τοὺς δ’ Αἴαντε δύω καὶ Ὀδυσσεὺς καὶ Διομήδης</l>
<l n="520">ὄτρυνον Δαναοὺς πολεμιζέμεν· οἳ δὲ καὶ αὐτοὶ</l>
<l>οὔτε βίας Τρώων ὑπεδείδισαν οὔτε ἰωκάς,</l>
<l>ἀλλ’ ἔμενον νεφέλῃσιν ἐοικότες ἅς τε Κρονίων</l>
<l>νηνεμίης ἔστησεν ἐπ’ ἀκροπόλοισιν ὄρεσσιν</l>
<l>ἀτρέμας, ὄφρ’ εὕδῃσι μένος Βορέαο καὶ ἄλλων</l>
<l n="525">ζαχρειῶν ἀνέμων, οἵ τε νέφεα σκιόεντα</l>
<l>πνοιῇσιν λιγυρῇσι διασκιδνᾶσιν ἀέντες·</l>
<l>ὣς Δαναοὶ Τρῶας μένον ἔμπεδον οὐδὲ φέβοντο.</l>
<l>Ἀτρεί̈δης δ’ ἀν’ ὅμιλον ἐφοίτα πολλὰ κελεύων·</l>
<l>ὦ φίλοι ἀνέρες ἔστε καὶ ἄλκιμον ἦτορ ἕλεσθε,</l>
<l n="530">ἀλλήλους τ’ αἰδεῖσθε κατὰ κρατερὰς ὑσμίνας·</l>
<l>αἰδομένων ἀνδρῶν πλέονες σόοι ἠὲ πέφανται·</l>
<l>φευγόντων δ’ οὔτ’ ἂρ κλέος ὄρνυται οὔτε τις ἀλκή.</l>
<milestone ed="p" n="533" unit="card"/>
</p><p><l><milestone ed="P" unit="para"/>ἦ καὶ ἀκόντισε δουρὶ θοῶς, βάλε δὲ πρόμον ἄνδρα</l>
<l>Αἰνείω ἕταρον μεγαθύμου Δηϊκόωντα</l>
<l n="535">Περγασίδην, ὃν Τρῶες ὁμῶς Πριάμοιο τέκεσσι</l>
<l>τῖον, ἐπεὶ θοὸς ἔσκε μετὰ πρώτοισι μάχεσθαι.</l>
<l>τόν ῥα κατ’ ἀσπίδα δουρὶ βάλε κρείων Ἀγαμέμνων·</l>
<l>ἣ δ’ οὐκ ἔγχος ἔρυτο, διὰ πρὸ δὲ εἴσατο χαλκός,</l>
<l>νειαίρῃ δ’ ἐν γαστρὶ διὰ ζωστῆρος ἔλασσε·</l>
<l n="540">δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
</p><p><l><milestone ed="P" unit="para"/>ἔνθ’ αὖτ’ Αἰνείας Δαναῶν ἕλεν ἄνδρας ἀρίστους</l>
<l>υἷε Διοκλῆος Κρήθωνά τε Ὀρσίλοχόν τε,</l>
<l>τῶν ῥα πατὴρ μὲν ἔναιεν ἐϋκτιμένῃ ἐνὶ Φηρῇ</l>
<l>ἀφνειὸς βιότοιο, γένος δ’ ἦν ἐκ ποταμοῖο</l>
<l n="545">Ἀλφειοῦ, ὅς τ’ εὐρὺ ῥέει Πυλίων διὰ γαίης,</l>
<l>ὃς τέκετ’ Ὀρτίλοχον πολέεσς’ ἄνδρεσσιν ἄνακτα·</l>
<l>Ὀρτίλοχος δ’ ἄρ’ ἔτικτε Διοκλῆα μεγάθυμον,</l>
<l>ἐκ δὲ Διοκλῆος διδυμάονε παῖδε γενέσθην,</l>
<l>Κρήθων Ὀρσίλοχός τε μάχης εὖ εἰδότε πάσης.</l>
<l n="550">τὼ μὲν ἄρ’ ἡβήσαντε μελαινάων ἐπὶ νηῶν</l>
<l>Ἴλιον εἰς εὔπωλον ἅμ’ Ἀργείοισιν ἑπέσθην,</l>
<l>τιμὴν Ἀτρεί̈δῃς Ἀγαμέμνονι καὶ Μενελάῳ</l>
<l>ἀρνυμένω· τὼ δ’ αὖθι τέλος θανάτοιο κάλυψεν.</l>
<l>οἵω τώ γε λέοντε δύω ὄρεος κορυφῇσιν</l>
<l n="555">ἐτραφέτην ὑπὸ μητρὶ βαθείης τάρφεσιν ὕλης·</l>
<l>τὼ μὲν ἄρ’ ἁρπάζοντε βόας καὶ ἴφια μῆλα</l>
<l>σταθμοὺς ἀνθρώπων κεραί̈ζετον, ὄφρα καὶ αὐτὼ</l>
<l>ἀνδρῶν ἐν παλάμῃσι κατέκταθεν ὀξέϊ χαλκῷ·</l>
<l>τοίω τὼ χείρεσσιν ὑπ’ Αἰνείαο δαμέντε</l>
<l n="560">καππεσέτην, ἐλάτῃσιν ἐοικότες ὑψηλῇσι.</l>
</p><p><l><milestone ed="P" unit="para"/>τὼ δὲ πεσόντ’ ἐλέησεν ἀρηί̈φιλος Μενέλαος,</l>
<l>βῆ δὲ διὰ προμάχων κεκορυθμένος αἴθοπι χαλκῷ</l>
<l>σείων ἐγχείην· τοῦ δ’ ὄτρυνεν μένος Ἄρης,</l>
<l>τὰ φρονέων ἵνα χερσὶν ὑπ’ Αἰνείαο δαμείη.</l>
<l n="565">τὸν δ’ ἴδεν Ἀντίλοχος μεγαθύμου Νέστορος υἱός,</l>
<l>βῆ δὲ διὰ προμάχων· περὶ γὰρ δίε ποιμένι λαῶν</l>
<l>μή τι πάθοι, μέγα δέ σφας ἀποσφήλειε πόνοιο.</l>
<l>τὼ μὲν δὴ χεῖράς τε καὶ ἔγχεα ὀξυόεντα</l>
<l>ἀντίον ἀλλήλων ἐχέτην μεμαῶτε μάχεσθαι·</l>
<l n="570">Ἀντίλοχος δὲ μάλ’ ἄγχι παρίστατο ποιμένι λαῶν.</l>
<l>Αἰνείας δ’ οὐ μεῖνε θοός περ ἐὼν πολεμιστὴς</l>
<l>ὡς εἶδεν δύο φῶτε παρ’ ἀλλήλοισι μένοντε.</l>
<l>οἳ δ’ ἐπεὶ οὖν νεκροὺς ἔρυσαν μετὰ λαὸν Ἀχαιῶν,</l>
<l>τὼ μὲν ἄρα δειλὼ βαλέτην ἐν χερσὶν ἑταίρων,</l>
<l n="575">αὐτὼ δὲ στρεφθέντε μετὰ πρώτοισι μαχέσθην.</l>
<milestone ed="p" n="576" unit="card"/>
</p><p><l><milestone ed="P" unit="para"/>ἔνθα Πυλαιμένεα ἑλέτην ἀτάλαντον Ἄρηϊ</l>
<l>ἀρχὸν Παφλαγόνων μεγαθύμων ἀσπιστάων.</l>
<l>τὸν μὲν ἄρ’ Ἀτρεί̈δης δουρικλειτὸς Μενέλαος</l>
<l>ἑσταότ’ ἔγχεϊ νύξε κατὰ κληῖ̈δα τυχήσας·</l>
<l n="580">Ἀντίλοχος δὲ Μύδωνα βάλ’ ἡνίοχον θεράποντα</l>
<l>ἐσθλὸν Ἀτυμνιάδην· ὃ δ’ ὑπέστρεφε μώνυχας ἵππους·</l>
<l>χερμαδίῳ ἀγκῶνα τυχὼν μέσον· ἐκ δ’ ἄρα χειρῶν</l>
<l>ἡνία λεύκ’ ἐλέφαντι χαμαὶ πέσον ἐν κονίῃσιν.</l>
<l>Ἀντίλοχος δ’ ἄρ’ ἐπαί̈ξας ξίφει ἤλασε κόρσην·</l>
<l n="585">αὐτὰρ ὅ γ’ ἀσθμαίνων εὐεργέος ἔκπεσε δίφρου</l>
<l>κύμβαχος ἐν κονίῃσιν ἐπὶ βρεχμόν τε καὶ ὤμους.</l>
<l>δηθὰ μάλ’ ἑστήκει· τύχε γάρ ῥ’ ἀμάθοιο βαθείης·</l>
<l>ὄφρ’ ἵππω πλήξαντε χαμαὶ βάλον ἐν κονίῃσι·</l>
<l>τοὺς ἵμας’ Ἀντίλοχος, μετὰ δὲ στρατὸν ἤλας’ Ἀχαιῶν.</l>
</p><p><l n="590"><milestone ed="P" unit="para"/>τοὺς δ’ Ἕκτωρ ἐνόησε κατὰ στίχας, ὦρτο δ’ ἐπ’ αὐτοὺς</l>
<l>κεκλήγων· ἅμα δὲ Τρώων εἵποντο φάλαγγες</l>
<l>καρτεραί· ἦρχε δ’ ἄρα σφιν Ἄρης καὶ πότνι’ Ἐνυώ,</l>
<l>ἣ μὲν ἔχουσα Κυδοιμὸν ἀναιδέα δηϊοτῆτος,</l>
<l>Ἄρης δ’ ἐν παλάμῃσι πελώριον ἔγχος ἐνώμα,</l>
<l n="595">φοίτα δ’ ἄλλοτε μὲν πρόσθ’ Ἕκτορος, ἄλλοτ’ ὄπισθε.</l>
</p><p><l><milestone ed="P" unit="para"/>τὸν δὲ ἰδὼν ῥίγησε βοὴν ἀγαθὸς Διομήδης·</l>
<l>ὡς δ’ ὅτ’ ἀνὴρ ἀπάλαμνος ἰὼν πολέος πεδίοιο</l>
<l>στήῃ ἐπ’ ὠκυρόῳ ποταμῷ ἅλα δὲ προρέοντι</l>
<l>ἀφρῷ μορμύροντα ἰδών, ἀνά τ’ ἔδραμ’ ὀπίσσω,</l>
<l n="600">ὣς τότε Τυδεί̈δης ἀνεχάζετο, εἶπέ τε λαῷ·</l>
<l>ὦ φίλοι οἷον δὴ θαυμάζομεν Ἕκτορα δῖον</l>
<l>αἰχμητήν τ’ ἔμεναι καὶ θαρσαλέον πολεμιστήν·</l>
<l>τῷ δ’ αἰεὶ πάρα εἷς γε θεῶν, ὃς λοιγὸν ἀμύνει·</l>
<l>καὶ νῦν οἱ πάρα κεῖνος Ἄρης βροτῷ ἀνδρὶ ἐοικώς.</l>
<l n="605">ἀλλὰ πρὸς Τρῶας τετραμμένοι αἰὲν ὀπίσσω</l>
<l>εἴκετε, μηδὲ θεοῖς μενεαινέμεν ἶφι μάχεσθαι.</l>
</p><p><l><milestone ed="P" unit="para"/>ὣς ἄρ’ ἔφη, Τρῶες δὲ μάλα σχεδὸν ἤλυθον αὐτῶν.</l>
<l>ἔνθ’ Ἕκτωρ δύο φῶτε κατέκτανεν εἰδότε χάρμης</l>
<l>εἰν ἑνὶ δίφρῳ ἐόντε, Μενέσθην Ἀγχίαλόν τε.</l>
<l n="610">τὼ δὲ πεσόντ’ ἐλέησε μέγας Τελαμώνιος Αἴας·</l>
<l>στῆ δὲ μάλ’ ἐγγὺς ἰών, καὶ ἀκόντισε δουρὶ φαεινῷ,</l>
<l>καὶ βάλεν Ἄμφιον Σελάγου υἱόν, ὅς ῥ’ ἐνὶ Παισῷ</l>
<l>ναῖε πολυκτήμων πολυλήϊος· ἀλλά ἑ μοῖρα</l>
<l>ἦγ’ ἐπικουρήσοντα μετὰ Πρίαμόν τε καὶ υἷας.</l>
<l n="615">τόν ῥα κατὰ ζωστῆρα βάλεν Τελαμώνιος Αἴας,</l>
<l>νειαίρῃ δ’ ἐν γαστρὶ πάγη δολιχόσκιον ἔγχος,</l>
<l>δούπησεν δὲ πεσών· ὃ δ’ ἐπέδραμε φαίδιμος Αἴας</l>
<l>τεύχεα συλήσων· Τρῶες δ’ ἐπὶ δούρατ’ ἔχευαν</l>
<l>ὀξέα παμφανόωντα· σάκος δ’ ἀνεδέξατο πολλά.</l>
<l n="620">αὐτὰρ ὃ λὰξ προσβὰς ἐκ νεκροῦ χάλκεον ἔγχος</l>
<l>ἐσπάσατ’· οὐδ’ ἄρ’ ἔτ’ ἄλλα δυνήσατο τεύχεα καλὰ</l>
<l>ὤμοιιν ἀφελέσθαι· ἐπείγετο γὰρ βελέεσσι.</l>
<l>δεῖσε δ’ ὅ γ’ ἀμφίβασιν κρατερὴν Τρώων ἀγερώχων,</l>
<l>οἳ πολλοί τε καὶ ἐσθλοὶ ἐφέστασαν ἔγχε’ ἔχοντες,</l>
<l n="625">οἵ ἑ μέγαν περ ἐόντα καὶ ἴφθιμον καὶ ἀγαυὸν</l>
<l>ὦσαν ἀπὸ σφείων· ὃ δὲ χασσάμενος πελεμίχθη.</l>
<milestone ed="p" n="627" unit="card"/>
</p><p><l><milestone ed="P" unit="para"/>ὣς οἳ μὲν πονέοντο κατὰ κρατερὴν ὑσμίνην·</l>
<l>Τληπόλεμον δ’ Ἡρακλεί̈δην ἠύ̈ν τε μέγαν τε</l>
<l>ὦρσεν ἐπ’ ἀντιθέῳ Σαρπηδόνι μοῖρα κραταιή.</l>
<l n="630">οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες</l>
<l>υἱός θ’ υἱωνός τε Διὸς νεφεληγερέταο,</l>
<l>τὸν καὶ Τληπόλεμος πρότερος πρὸς μῦθον ἔειπε·</l>
<l>Σαρπῆδον Λυκίων βουληφόρε, τίς τοι ἀνάγκη</l>
<l>πτώσσειν ἐνθάδ’ ἐόντι μάχης ἀδαήμονι φωτί;</l>
<l n="635">ψευδόμενοι δέ σέ φασι Διὸς γόνον αἰγιόχοιο</l>
<l>εἶναι, ἐπεὶ πολλὸν κείνων ἐπιδεύεαι ἀνδρῶν</l>
<l>οἳ Διὸς ἐξεγένοντο ἐπὶ προτέρων ἀνθρώπων·</l>
<l>ἀλλ’ οἷόν τινά φασι βίην Ἡρακληείην</l>
<l>εἶναι, ἐμὸν πατέρα θρασυμέμνονα θυμολέοντα·</l>
<l n="640">ὅς ποτε δεῦρ’ ἐλθὼν ἕνεχ’ ἵππων Λαομέδοντος</l>
<l>ἓξ οἴῃς σὺν νηυσὶ καὶ ἀνδράσι παυροτέροισιν</l>
<l>Ἰλίου ἐξαλάπαξε πόλιν, χήρωσε δ’ ἀγυιάς·</l>
<l>σοὶ δὲ κακὸς μὲν θυμός, ἀποφθινύθουσι δὲ λαοί.</l>
<l>οὐδέ τί σε Τρώεσσιν ὀί̈ομαι ἄλκαρ ἔσεσθαι</l>
<l n="645">ἐλθόντ’ ἐκ Λυκίης, οὐδ’ εἰ μάλα καρτερός ἐσσι,</l>
<l>ἀλλ’ ὑπ’ ἐμοὶ δμηθέντα πύλας Ἀί̈δαο περήσειν.</l>
</p><p><l><milestone ed="P" unit="para"/>τὸν δ’ αὖ Σαρπηδὼν Λυκίων ἀγὸς ἀντίον ηὔδα·</l>
<l>Τληπόλεμ’ ἤτοι κεῖνος ἀπώλεσεν Ἴλιον ἱρὴν</l>
<l>ἀνέρος ἀφραδίῃσιν ἀγαυοῦ Λαομέδοντος,</l>
<l n="650">ὅς ῥά μιν εὖ ἕρξαντα κακῷ ἠνίπαπε μύθῳ,</l>
<l>οὐδ’ ἀπέδωχ’ ἵππους, ὧν εἵνεκα τηλόθεν ἦλθε.</l>
<l>σοὶ δ’ ἐγὼ ἐνθάδε φημὶ φόνον καὶ κῆρα μέλαιναν</l>
<l>ἐξ ἐμέθεν τεύξεσθαι, ἐμῷ δ’ ὑπὸ δουρὶ δαμέντα</l>
<l>εὖχος ἐμοὶ δώσειν, ψυχὴν δ’ Ἄϊδι κλυτοπώλῳ.</l>
</p><p><l n="655"><milestone ed="P" unit="para"/>ὣς φάτο Σαρπηδών, ὃ δ’ ἀνέσχετο μείλινον ἔγχος</l>
<l>Τληπόλεμος· καὶ τῶν μὲν ἁμαρτῇ δούρατα μακρὰ</l>
<l>ἐκ χειρῶν ἤϊξαν· ὃ μὲν βάλεν αὐχένα μέσσον</l>
<l>Σαρπηδών, αἰχμὴ δὲ διαμπερὲς ἦλθ’ ἀλεγεινή·</l>
<l>τὸν δὲ κατ’ ὀφθαλμῶν ἐρεβεννὴ νὺξ ἐκάλυψε.</l>
<l n="660">Τληπόλεμος δ’ ἄρα μηρὸν ἀριστερὸν ἔγχεϊ μακρῷ</l>
<l>βεβλήκειν, αἰχμὴ δὲ διέσσυτο μαιμώωσα</l>
<l>ὀστέω ἐγχριμφθεῖσα, πατὴρ δ’ ἔτι λοιγὸν ἄμυνεν.</l>
</p><p><l><milestone ed="P" unit="para"/>οἳ μὲν ἄρ’ ἀντίθεον Σαρπηδόνα δῖοι ἑταῖροι</l>
<l>ἐξέφερον πολέμοιο· βάρυνε δέ μιν δόρυ μακρὸν</l>
<l n="665">ἑλκόμενον· τὸ μὲν οὔ τις ἐπεφράσατ’ οὐδὲ νόησε</l>
<l>μηροῦ ἐξερύσαι δόρυ μείλινον ὄφρ’ ἐπιβαίη</l>
<l>σπευδόντων· τοῖον γὰρ ἔχον πόνον ἀμφιέποντες.</l>
<milestone ed="p" n="668" unit="card"/>
</p><p><l><milestone ed="P" unit="para"/>Τληπόλεμον δ’ ἑτέρωθεν ἐϋκνήμιδες Ἀχαιοὶ</l>
<l>ἐξέφερον πολέμοιο· νόησε δὲ δῖος Ὀδυσσεὺς</l>
<l n="670">τλήμονα θυμὸν ἔχων, μαίμησε δέ οἱ φίλον ἦτορ·</l>
<l>μερμήριξε δ’ ἔπειτα κατὰ φρένα καὶ κατὰ θυμὸν</l>
<l>ἢ προτέρω Διὸς υἱὸν ἐριγδούποιο διώκοι,</l>
<l>ἦ ὅ γε τῶν πλεόνων Λυκίων ἀπὸ θυμὸν ἕλοιτο.</l>
<l>οὐδ’ ἄρ’ Ὀδυσσῆϊ μεγαλήτορι μόρσιμον ἦεν</l>
<l n="675">ἴφθιμον Διὸς υἱὸν ἀποκτάμεν ὀξέϊ χαλκῷ·</l>
<l>τώ ῥα κατὰ πληθὺν Λυκίων τράπε θυμὸν Ἀθήνη.</l>
<l>ἔνθ’ ὅ γε Κοίρανον εἷλεν Ἀλάστορά τε Χρομίον τε</l>
<l>Ἄλκανδρόν θ’ Ἅλιόν τε Νοήμονά τε Πρύτανίν τε.</l>
<l>καί νύ κ’ ἔτι πλέονας Λυκίων κτάνε δῖος Ὀδυσσεὺς</l>
<l n="680">εἰ μὴ ἄρ’ ὀξὺ νόησε μέγας κορυθαίολος Ἕκτωρ·</l>
<l>βῆ δὲ διὰ προμάχων κεκορυθμένος αἴθοπι χαλκῷ</l>
<l>δεῖμα φέρων Δαναοῖσι· χάρη δ’ ἄρα οἱ προσιόντι</l>
<l>Σαρπηδὼν Διὸς υἱός, ἔπος δ’ ὀλοφυδνὸν ἔειπε·</l>
<l>Πριαμίδη, μὴ δή με ἕλωρ Δαναοῖσιν ἐάσῃς</l>
<l n="685">κεῖσθαι, ἀλλ’ ἐπάμυνον· ἔπειτά με καὶ λίποι αἰὼν</l>
<l>ἐν πόλει ὑμετέρῃ, ἐπεὶ οὐκ ἄρ’ ἔμελλον ἔγωγε</l>
<l>νοστήσας οἶκον δὲ φίλην ἐς πατρίδα γαῖαν</l>
<l>εὐφρανέειν ἄλοχόν τε φίλην καὶ νήπιον υἱόν.</l>
</p><p><l><milestone ed="P" unit="para"/>ὣς φάτο, τὸν δ’ οὔ τι προσέφη κορυθαίολος Ἕκτωρ,</l>
<l n="690">ἀλλὰ παρήϊξεν λελιημένος ὄφρα τάχιστα</l>
<l>ὤσαιτ’ Ἀργείους, πολέων δ’ ἀπὸ θυμὸν ἕλοιτο.</l>
<l>οἳ μὲν ἄρ’ ἀντίθεον Σαρπηδόνα δῖοι ἑταῖροι</l>
<l>εἷσαν ὑπ’ αἰγιόχοιο Διὸς περικαλλέϊ φηγῷ·</l>
<l>ἐκ δ’ ἄρα οἱ μηροῦ δόρυ μείλινον ὦσε θύραζε</l>
<l n="695">ἴφθιμος Πελάγων, ὅς οἱ φίλος ἦεν ἑταῖρος.</l>
<l>τὸν δ’ ἔλιπε ψυχή, κατὰ δ’ ὀφθαλμῶν κέχυτ’ ἀχλύς·</l>
<l>αὖτις δ’ ἐμπνύνθη, περὶ δὲ πνοιὴ Βορέαο</l>
<l>ζώγρει ἐπιπνείουσα κακῶς κεκαφηότα θυμόν.</l>
</p><p><l><milestone ed="P" unit="para"/>Ἀργεῖοι δ’ ὑπ’ Ἄρηϊ καὶ Ἕκτορι χαλκοκορυστῇ</l>
<l n="700">οὔτε ποτὲ προτρέποντο μελαινάων ἐπὶ νηῶν</l>
<l>οὔτε ποτ’ ἀντεφέροντο μάχῃ, ἀλλ’ αἰὲν ὀπίσσω</l>
<l>χάζονθ’, ὡς ἐπύθοντο μετὰ Τρώεσσιν Ἄρηα.</l>
</p><p><l><milestone ed="P" unit="para"/>ἔνθα τίνα πρῶτον τίνα δ’ ὕστατον ἐξενάριξαν</l>
<l>Ἕκτωρ τε Πριάμοιο πάϊς καὶ χάλκεος Ἄρης;</l>
<l n="705">ἀντίθεον Τεύθραντ’, ἐπὶ δὲ πλήξιππον Ὀρέστην,</l>
<l>Τρῆχόν τ’ αἰχμητὴν Αἰτώλιον Οἰνόμαόν τε,</l>
<l>Οἰνοπίδην θ’ Ἕλενον καὶ Ὀρέσβιον αἰολομίτρην,</l>
<l>ὅς ῥ’ ἐν Ὕλῃ ναίεσκε μέγα πλούτοιο μεμηλώς,</l>
<l>λίμνῃ κεκλιμένος Κηφισίδι· πὰρ δέ οἱ ἄλλοι</l>
<l n="710">ναῖον Βοιωτοὶ μάλα πίονα δῆμον ἔχοντες.</l>
<milestone ed="p" n="711" unit="card"/>
</p><p><l><milestone ed="P" unit="para"/>τοὺς δ’ ὡς οὖν ἐνόησε θεὰ λευκώλενος Ἥρη</l>
<l>Ἀργείους ὀλέκοντας ἐνὶ κρατερῇ ὑσμίνῃ,</l>
<l>αὐτίκ’ Ἀθηναίην ἔπεα πτερόεντα προσηύδα·</l>
<l>ὢ πόποι αἰγιόχοιο Διὸς τέκος Ἀτρυτώνη,</l>
<l n="715">ἦ ῥ’ ἅλιον τὸν μῦθον ὑπέστημεν Μενελάῳ</l>
<l>Ἴλιον ἐκπέρσαντ’ εὐτείχεον ἀπονέεσθαι,</l>
<l>εἰ οὕτω μαίνεσθαι ἐάσομεν οὖλον Ἄρηα.</l>
<l>ἀλλ’ ἄγε δὴ καὶ νῶϊ μεδώμεθα θούριδος ἀλκῆς.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ γλαυκῶπις Ἀθήνη.</l>
<l n="720">ἣ μὲν ἐποιχομένη χρυσάμπυκας ἔντυεν ἵππους</l>
<l>Ἥρη πρέσβα θεὰ θυγάτηρ μεγάλοιο Κρόνοιο·</l>
<l>Ἥβη δ’ ἀμφ’ ὀχέεσσι θοῶς βάλε καμπύλα κύκλα</l>
<l>χάλκεα ὀκτάκνημα σιδηρέῳ ἄξονι ἀμφίς.</l>
<l>τῶν ἤτοι χρυσέη ἴτυς ἄφθιτος, αὐτὰρ ὕπερθε</l>
<l n="725">χάλκε’ ἐπίσσωτρα προσαρηρότα, θαῦμα ἰδέσθαι·</l>
<l>πλῆμναι δ’ ἀργύρου εἰσὶ περίδρομοι ἀμφοτέρωθεν·</l>
<l>δίφρος δὲ χρυσέοισι καὶ ἀργυρέοισιν ἱμᾶσιν</l>
<l>ἐντέταται, δοιαὶ δὲ περίδρομοι ἄντυγές εἰσι.</l>
<l>τοῦ δ’ ἐξ ἀργύρεος ῥυμὸς πέλεν· αὐτὰρ ἐπ’ ἄκρῳ</l>
<l n="730">δῆσε χρύσειον καλὸν ζυγόν, ἐν δὲ λέπαδνα</l>
<l>κάλ’ ἔβαλε χρύσει’· ὑπὸ δὲ ζυγὸν ἤγαγεν Ἥρη</l>
<l>ἵππους ὠκύποδας, μεμαυῖ’ ἔριδος καὶ ἀϋτῆς.</l>
</p><p><l><milestone ed="P" unit="para"/>αὐτὰρ Ἀθηναίη κούρη Διὸς αἰγιόχοιο</l>
<l>πέπλον μὲν κατέχευεν ἑανὸν πατρὸς ἐπ’ οὔδει</l>
<l n="735">ποικίλον, ὅν ῥ’ αὐτὴ ποιήσατο καὶ κάμε χερσίν·</l>
<l>ἣ δὲ χιτῶν’ ἐνδῦσα Διὸς νεφεληγερέταο</l>
<l>τεύχεσιν ἐς πόλεμον θωρήσσετο δακρυόεντα.</l>
<l>ἀμφὶ δ’ ἄρ’ ὤμοισιν βάλετ’ αἰγίδα θυσσανόεσσαν</l>
<l>δεινήν, ἣν περὶ μὲν πάντῃ Φόβος ἐστεφάνωται,</l>
<l n="740">ἐν δ’ Ἔρις, ἐν δ’ Ἀλκή, ἐν δὲ κρυόεσσα Ἰωκή,</l>
<l>ἐν δέ τε Γοργείη κεφαλὴ δεινοῖο πελώρου</l>
<l>δεινή τε σμερδνή τε, Διὸς τέρας αἰγιόχοιο.</l>
<l>κρατὶ δ’ ἐπ’ ἀμφίφαλον κυνέην θέτο τετραφάληρον</l>
<l>χρυσείην, ἑκατὸν πολίων πρυλέεσς’ ἀραρυῖαν·</l>
<l n="745">ἐς δ’ ὄχεα φλόγεα ποσὶ βήσετο, λάζετο δ’ ἔγχος</l>
<l>βριθὺ μέγα στιβαρόν, τῷ δάμνησι στίχας ἀνδρῶν</l>
<l>ἡρώων, οἷσίν τε κοτέσσεται ὀβριμοπάτρη.</l>
<l>Ἥρη δὲ μάστιγι θοῶς ἐπεμαίετ’ ἄρ’ ἵππους·</l>
<l>αὐτόμαται δὲ πύλαι μύκον οὐρανοῦ ἃς ἔχον Ὧραι,</l>
<l n="750">τῇς ἐπιτέτραπται μέγας οὐρανὸς Οὔλυμπός τε</l>
<l>ἠμὲν ἀνακλῖναι πυκινὸν νέφος ἠδ’ ἐπιθεῖναι.</l>
<l>τῇ ῥα δι’ αὐτάων κεντρηνεκέας ἔχον ἵππους·</l>
<l>εὗρον δὲ Κρονίωνα θεῶν ἄτερ ἥμενον ἄλλων</l>
<l>ἀκροτάτῃ κορυφῇ πολυδειράδος Οὐλύμποιο.</l>
<l n="755">ἔνθ’ ἵππους στήσασα θεὰ λευκώλενος Ἥρη</l>
<l>Ζῆν’ ὕπατον Κρονίδην ἐξείρετο καὶ προσέειπε·</l>
<l>Ζεῦ πάτερ οὐ νεμεσίζῃ Ἄρῃ τάδε καρτερὰ ἔργα</l>
<l>ὁσσάτιόν τε καὶ οἷον ἀπώλεσε λαὸν Ἀχαιῶν</l>
<l>μὰψ ἀτὰρ οὐ κατὰ κόσμον ἐμοὶ δ’ ἄχος, οἳ δὲ ἕκηλοι</l>
<l n="760">τέρπονται Κύπρίς τε καὶ ἀργυρότοξος Ἀπόλλων</l>
<l>ἄφρονα τοῦτον ἀνέντες, ὃς οὔ τινα οἶδε θέμιστα;</l>
<l>Ζεῦ πάτερ ἦ ῥά τί μοι κεχολώσεαι, αἴ κεν Ἄρηα</l>
<l>λυγρῶς πεπληγυῖα μάχης ἐξαποδίωμαι;</l>
<milestone ed="p" n="764" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l n="765">ἄγρει μάν οἱ ἔπορσον Ἀθηναίην ἀγελείην,</l>
<l>ἥ ἑ μάλιστ’ εἴωθε κακῇς ὀδύνῃσι πελάζειν.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ λευκώλενος Ἥρη,</l>
<l>μάστιξεν δ’ ἵππους· τὼ δ’ οὐκ ἀέκοντε πετέσθην</l>
<l>μεσσηγὺς γαίης τε καὶ οὐρανοῦ ἀστερόεντος.</l>
<l n="770">ὅσσον δ’ ἠεροειδὲς ἀνὴρ ἴδεν ὀφθαλμοῖσιν</l>
<l>ἥμενος ἐν σκοπιῇ, λεύσσων ἐπὶ οἴνοπα πόντον,</l>
<l>τόσσον ἐπιθρῴσκουσι θεῶν ὑψηχέες ἵπποι.</l>
<l>ἀλλ’ ὅτε δὴ Τροίην ἷξον ποταμώ τε ῥέοντε,</l>
<l>ἧχι ῥοὰς Σιμόεις συμβάλλετον ἠδὲ Σκάμανδρος,</l>
<l n="775">ἔνθ’ ἵππους ἔστησε θεὰ λευκώλενος Ἥρη</l>
<l>λύσας’ ἐξ ὀχέων, περὶ δ’ ἠέρα πουλὺν ἔχευε·</l>
<l>τοῖσιν δ’ ἀμβροσίην Σιμόεις ἀνέτειλε νέμεσθαι.</l>
</p><p><l><milestone ed="P" unit="para"/>αἳ δὲ βάτην τρήρωσι πελειάσιν ἴθμαθ’ ὁμοῖαι</l>
<l>ἀνδράσιν Ἀργείοισιν ἀλεξέμεναι μεμαυῖαι·</l>
<l n="780">ἀλλ’ ὅτε δή ῥ’ ἵκανον ὅθι πλεῖστοι καὶ ἄριστοι</l>
<l>ἕστασαν ἀμφὶ βίην Διομήδεος ἱπποδάμοιο</l>
<l>εἰλόμενοι λείουσιν ἐοικότες ὠμοφάγοισιν</l>
<l>ἢ συσὶ κάπροισιν, τῶν τε σθένος οὐκ ἀλαπαδνόν,</l>
<l>ἔνθα στᾶς’ ἤϋσε θεὰ λευκώλενος Ἥρη</l>
<l n="785">Στέντορι εἰσαμένη μεγαλήτορι χαλκεοφώνῳ,</l>
<l>ὃς τόσον αὐδήσασχ’ ὅσον ἄλλοι πεντήκοντα·</l>
<l>αἰδὼς Ἀργεῖοι κάκ’ ἐλέγχεα εἶδος ἀγητοί·</l>
<l>ὄφρα μὲν ἐς πόλεμον πωλέσκετο δῖος Ἀχιλλεύς,</l>
<l>οὐδέ ποτε Τρῶες πρὸ πυλάων Δαρδανιάων</l>
<l n="790">οἴχνεσκον· κείνου γὰρ ἐδείδισαν ὄβριμον ἔγχος·</l>
<l>νῦν δὲ ἑκὰς πόλιος κοίλῃς ἐπὶ νηυσὶ μάχονται.</l>
<milestone ed="p" n="792" unit="card"/>
</p><p><l><milestone ed="P" unit="para"/>ὣς εἰποῦς’ ὄτρυνε μένος καὶ θυμὸν ἑκάστου.</l>
<l>Τυδεί̈δῃ δ’ ἐπόρουσε θεὰ γλαυκῶπις Ἀθήνη·</l>
<l>εὗρε δὲ τόν γε ἄνακτα παρ’ ἵπποισιν καὶ ὄχεσφιν</l>
<l n="795">ἕλκος ἀναψύχοντα τό μιν βάλε Πάνδαρος ἰῷ.</l>
<l>ἱδρὼς γάρ μιν ἔτειρεν ὑπὸ πλατέος τελαμῶνος</l>
<l>ἀσπίδος εὐκύκλου· τῷ τείρετο, κάμνε δὲ χεῖρα,</l>
<l>ἂν δ’ ἴσχων τελαμῶνα κελαινεφὲς αἷμ’ ἀπομόργνυ.</l>
<l>ἱππείου δὲ θεὰ ζυγοῦ ἥψατο φώνησέν τε·</l>
<l n="800">ἦ ὀλίγον οἷ παῖδα ἐοικότα γείνατο Τυδεύς.</l>
<l>Τυδεύς τοι μικρὸς μὲν ἔην δέμας, ἀλλὰ μαχητής·</l>
<l>καί ῥ’ ὅτε πέρ μιν ἐγὼ πολεμίζειν οὐκ εἴασκον</l>
<l>οὐδ’ ἐκπαιφάσσειν, ὅτε τ’ ἤλυθε νόσφιν Ἀχαιῶν</l>
<l>ἄγγελος ἐς Θήβας πολέας μετὰ Καδμείωνας·</l>
<l n="805">δαίνυσθαί μιν ἄνωγον ἐνὶ μεγάροισιν ἕκηλον·</l>
<l>αὐτὰρ ὃ θυμὸν ἔχων ὃν καρτερὸν ὡς τὸ πάρος περ</l>
<l>κούρους Καδμείων προκαλίζετο, πάντα δ’ ἐνίκα</l>
<l>ῥηϊδίως· τοίη οἱ ἐγὼν ἐπιτάρροθος ἦα.</l>
<l>σοὶ δ’ ἤτοι μὲν ἐγὼ παρά θ’ ἵσταμαι ἠδὲ φυλάσσω,</l>
<l n="810">καί σε προφρονέως κέλομαι Τρώεσσι μάχεσθαι·</l>
<l>ἀλλά σευ ἢ κάματος πολυᾶϊξ γυῖα δέδυκεν</l>
<l>ἤ νύ σέ που δέος ἴσχει ἀκήριον· οὐ σύ γ’ ἔπειτα</l>
<l>Τυδέος ἔκγονός ἐσσι δαί̈φρονος Οἰνεί̈δαο.</l>
</p><p><l><milestone ed="P" unit="para"/>τὴν δ’ ἀπαμειβόμενος προσέφη κρατερὸς Διομήδης·</l>
<l n="815">γιγνώσκω σε θεὰ θύγατερ Διὸς αἰγιόχοιο·</l>
<l>τώ τοι προφρονέως ἐρέω ἔπος οὐδ’ ἐπικεύσω.</l>
<l>οὔτέ τί με δέος ἴσχει ἀκήριον οὔτέ τις ὄκνος,</l>
<l>ἀλλ’ ἔτι σέων μέμνημαι ἐφετμέων ἃς ἐπέτειλας·</l>
<l>οὔ μ’ εἴας μακάρεσσι θεοῖς ἀντικρὺ μάχεσθαι</l>
<l n="820">τοῖς ἄλλοις· ἀτὰρ εἴ κε Διὸς θυγάτηρ Ἀφροδίτη</l>
<l>ἔλθῃς’ ἐς πόλεμον, τήν γ’ οὐτάμεν ὀξέϊ χαλκῷ.</l>
<l>τοὔνεκα νῦν αὐτός τ’ ἀναχάζομαι ἠδὲ καὶ ἄλλους</l>
<l>Ἀργείους ἐκέλευσα ἀλήμεναι ἐνθάδε πάντας·</l>
<l>γιγνώσκω γὰρ Ἄρηα μάχην ἀνὰ κοιρανέοντα.</l>
</p><p><l n="825"><milestone ed="P" unit="para"/>τὸν δ’ ἠμείβετ’ ἔπειτα θεὰ γλαυκῶπις Ἀθήνη·</l>
<l>Τυδεί̈δη Διόμηδες ἐμῷ κεχαρισμένε θυμῷ</l>
<l>μήτε σύ γ’ Ἄρηα τό γε δείδιθι μήτε τιν’ ἄλλον</l>
<l>ἀθανάτων, τοίη τοι ἐγὼν ἐπιτάρροθός εἰμι·</l>
<l>ἀλλ’ ἄγ’ ἐπ’ Ἄρηϊ πρώτῳ ἔχε μώνυχας ἵππους,</l>
<l n="830">τύψον δὲ σχεδίην μηδ’ ἅζεο θοῦρον Ἄρηα</l>
<l>τοῦτον μαινόμενον, τυκτὸν κακόν, ἀλλοπρόσαλλον,</l>
<l>ὃς πρῴην μὲν ἐμοί τε καὶ Ἥρῃ στεῦτ’ ἀγορεύων</l>
<l>Τρωσὶ μαχήσεσθαι, ἀτὰρ Ἀργείοισιν ἀρήξειν,</l>
<l>νῦν δὲ μετὰ Τρώεσσιν ὁμιλεῖ, τῶν δὲ λέλασται.</l>
<milestone ed="p" n="835" unit="card"/>
</p><p><l n="835"><milestone ed="P" unit="para"/>ὣς φαμένη Σθένελον μὲν ἀφ’ ἵππων ὦσε χαμᾶζε,</l>
<l>χειρὶ πάλιν ἐρύσας’, ὃ δ’ ἄρ’ ἐμμαπέως ἀπόρουσεν·</l>
<l>ἣ δ’ ἐς δίφρον ἔβαινε παραὶ Διομήδεα δῖον</l>
<l>ἐμμεμαυῖα θεά· μέγα δ’ ἔβραχε φήγινος ἄξων</l>
<l>βριθοσύνῃ· δεινὴν γὰρ ἄγεν θεὸν ἄνδρά τ’ ἄριστον.</l>
<l n="840">λάζετο δὲ μάστιγα καὶ ἡνία Παλλὰς Ἀθήνη·</l>
<l>αὐτίκ’ ἐπ’ Ἄρηϊ πρώτῳ ἔχε μώνυχας ἵππους.</l>
<l>ἤτοι ὃ μὲν Περίφαντα πελώριον ἐξενάριζεν</l>
<l>Αἰτωλῶν ὄχ’ ἄριστον Ὀχησίου ἀγλαὸν υἱόν·</l>
<l>τὸν μὲν Ἄρης ἐνάριζε μιαιφόνος· αὐτὰρ Ἀθήνη</l>
<l n="845">δῦν’ Ἄϊδος κυνέην, μή μιν ἴδοι ὄβριμος Ἄρης.</l>
</p><p><l><milestone ed="P" unit="para"/>ὡς δὲ ἴδε βροτολοιγὸς Ἄρης Διομήδεα δῖον,</l>
<l>ἤτοι ὃ μὲν Περίφαντα πελώριον αὐτόθ’ ἔασε</l>
<l>κεῖσθαι ὅθι πρῶτον κτείνων ἐξαίνυτο θυμόν,</l>
<l>αὐτὰρ ὃ βῆ ῥ’ ἰθὺς Διομήδεος ἱπποδάμοιο.</l>
<l n="850">οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>πρόσθεν Ἄρης ὠρέξαθ’ ὑπὲρ ζυγὸν ἡνία θ’ ἵππων</l>
<l>ἔγχεϊ χαλκείῳ μεμαὼς ἀπὸ θυμὸν ἑλέσθαι·</l>
<l>καὶ τό γε χειρὶ λαβοῦσα θεὰ γλαυκῶπις Ἀθήνη</l>
<l>ὦσεν ὑπὲκ δίφροιο ἐτώσιον ἀϊχθῆναι.</l>
<l n="855">δεύτερος αὖθ’ ὡρμᾶτο βοὴν ἀγαθὸς Διομήδης</l>
<l>ἔγχεϊ χαλκείῳ· ἐπέρεισε δὲ Παλλὰς Ἀθήνη</l>
<l>νείατον ἐς κενεῶνα ὅθι ζωννύσκετο μίτρῃ·</l>
<l>τῇ ῥά μιν οὖτα τυχών, διὰ δὲ χρόα καλὸν ἔδαψεν,</l>
<l>ἐκ δὲ δόρυ σπάσεν αὖτις· ὃ δ’ ἔβραχε χάλκεος Ἄρης</l>
<l n="860">ὅσσόν τ’ ἐννεάχιλοι ἐπίαχον ἢ δεκάχιλοι</l>
<l>ἀνέρες ἐν πολέμῳ ἔριδα ξυνάγοντες Ἄρηος.</l>
<l>τοὺς δ’ ἄρ’ ὑπὸ τρόμος εἷλεν Ἀχαιούς τε Τρῶάς τε</l>
<l>δείσαντας· τόσον ἔβραχ’ Ἄρης ἆτος πολέμοιο.</l>
<milestone ed="p" n="864" unit="card"/>
</p><p><l><milestone ed="P" unit="para"/>οἵη δ’ ἐκ νεφέων ἐρεβεννὴ φαίνεται ἀὴρ</l>
<l n="865">καύματος ἐξ ἀνέμοιο δυσαέος ὀρνυμένοιο,</l>
<l>τοῖος Τυδεί̈δῃ Διομήδεϊ χάλκεος Ἄρης</l>
<l>φαίνεθ’ ὁμοῦ νεφέεσσιν ἰὼν εἰς οὐρανὸν εὐρύν.</l>
<l>καρπαλίμως δ’ ἵκανε θεῶν ἕδος αἰπὺν Ὄλυμπον,</l>
<l>πὰρ δὲ Διὶ Κρονίωνι καθέζετο θυμὸν ἀχεύων,</l>
<l n="870">δεῖξεν δ’ ἄμβροτον αἷμα καταρρέον ἐξ ὠτειλῆς,</l>
<l>καί ῥ’ ὀλοφυρόμενος ἔπεα πτερόεντα προσηύδα·</l>
<l>Ζεῦ πάτερ οὐ νεμεσίζῃ ὁρῶν τάδε καρτερὰ ἔργα;</l>
<l>αἰεί τοι ῥίγιστα θεοὶ τετληότες εἰμὲν</l>
<l>ἀλλήλων ἰότητι, χάριν ἄνδρεσσι φέροντες.</l>
<l n="875">σοὶ πάντες μαχόμεσθα· σὺ γὰρ τέκες ἄφρονα κούρην</l>
<l>οὐλομένην, ᾗ τ’ αἰὲν ἀήσυλα ἔργα μέμηλεν.</l>
<l>ἄλλοι μὲν γὰρ πάντες ὅσοι θεοί εἰς’ ἐν Ὀλύμπῳ</l>
<l>σοί τ’ ἐπιπείθονται καὶ δεδμήμεσθα ἕκαστος·</l>
<l>ταύτην δ’ οὔτ’ ἔπεϊ προτιβάλλεαι οὔτέ τι ἔργῳ,</l>
<l n="880">ἀλλ’ ἀνιεῖς, ἐπεὶ αὐτὸς ἐγείναο παῖδ’ ἀί̈δηλον·</l>
<l>ἣ νῦν Τυδέος υἱὸν ὑπερφίαλον Διομήδεα</l>
<l>μαργαίνειν ἀνέηκεν ἐπ’ ἀθανάτοισι θεοῖσι.</l>
<l>Κύπριδα μὲν πρῶτον σχεδὸν οὔτασε χεῖρ’ ἐπὶ καρπῷ,</l>
<l>αὐτὰρ ἔπειτ’ αὐτῷ μοι ἐπέσσυτο δαίμονι ἶσος·</l>
<l n="885">ἀλλά μ’ ὑπήνεικαν ταχέες πόδες· ἦ τέ κε δηρὸν</l>
<l>αὐτοῦ πήματ’ ἔπασχον ἐν αἰνῇσιν νεκάδεσσιν,</l>
<l>ἤ κε ζὼς ἀμενηνὸς ἔα χαλκοῖο τυπῇσι.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη νεφεληγερέτα Ζεύς.</l>
<l>μή τί μοι ἀλλοπρόσαλλε παρεζόμενος μινύριζε.</l>
<l n="890">ἔχθιστος δέ μοί ἐσσι θεῶν οἳ Ὄλυμπον ἔχουσιν·</l>
<l>αἰεὶ γάρ τοι ἔρις τε φίλη πόλεμοί τε μάχαι τε.</l>
<l>μητρός τοι μένος ἐστὶν ἀάσχετον οὐκ ἐπιεικτὸν</l>
<l>Ἥρης· τὴν μὲν ἐγὼ σπουδῇ δάμνημ’ ἐπέεσσι·</l>
<l>τώ ς’ ὀί̈ω κείνης τάδε πάσχειν ἐννεσίῃσιν.</l>
<l n="895">ἀλλ’ οὐ μάν ς’ ἔτι δηρὸν ἀνέξομαι ἄλγε’ ἔχοντα·</l>
<l>ἐκ γὰρ ἐμεῦ γένος ἐσσί, ἐμοὶ δέ σε γείνατο μήτηρ·</l>
<l>εἰ δέ τευ ἐξ ἄλλου γε θεῶν γένευ ὧδ’ ἀί̈δηλος</l>
<l>καί κεν δὴ πάλαι ἦσθα ἐνέρτερος Οὐρανιώνων.</l>
<milestone ed="p" n="899" unit="card"/>
</p><p><l><milestone ed="P" unit="para"/>ὣς φάτο, καὶ Παιήον’ ἀνώγειν ἰήσασθαι.</l>
<l n="900">τῷ δ’ ἐπὶ Παιήων ὀδυνήφατα φάρμακα πάσσων</l>
<l>ἠκέσατ’· οὐ μὲν γάρ τι καταθνητός γ’ ἐτέτυκτο.</l>
<l>ὡς δ’ ὅτ’ ὀπὸς γάλα λευκὸν ἐπειγόμενος συνέπηξεν</l>
<l>ὑγρὸν ἐόν, μάλα δ’ ὦκα περιτρέφεται κυκόωντι,</l>
<l>ὣς ἄρα καρπαλίμως ἰήσατο θοῦρον Ἄρηα.</l>
<l n="905">τὸν δ’ Ἥβη λοῦσεν, χαρίεντα δὲ εἵματα ἕσσε·</l>
<l>πὰρ δὲ Διὶ Κρονίωνι καθέζετο κύδεϊ γαίων.</l>
</p><p><l><milestone ed="P" unit="para"/>αἳ δ’ αὖτις πρὸς δῶμα Διὸς μεγάλοιο νέοντο</l>
<l>Ἥρη τ’ Ἀργείη καὶ Ἀλαλκομενηὶ̈ς Ἀθήνη</l>
<l>παύσασαι βροτολοιγὸν Ἄρη’ ἀνδροκτασιάων.</l>
</p></div>
<div type="book" n="6">
<milestone ed="p" n="1" unit="card"/>
<p><l><milestone ed="P" unit="para"/>Τρώων δ’ οἰώθη καὶ Ἀχαιῶν φύλοπις αἰνή·</l>
<l>πολλὰ δ’ ἄρ’ ἔνθα καὶ ἔνθ’ ἴθυσε μάχη πεδίοιο</l>
<l>ἀλλήλων ἰθυνομένων χαλκήρεα δοῦρα</l>
<l>μεσσηγὺς Σιμόεντος ἰδὲ Ξάνθοιο ῥοάων.</l>
</p><p><l n="5"><milestone ed="P" unit="para"/>Αἴας δὲ πρῶτος Τελαμώνιος ἕρκος Ἀχαιῶν</l>
<l>Τρώων ῥῆξε φάλαγγα, φόως δ’ ἑτάροισιν ἔθηκεν,</l>
<l>ἄνδρα βαλὼν ὃς ἄριστος ἐνὶ Θρῄκεσσι τέτυκτο</l>
<l>υἱὸν Ἐϋσσώρου Ἀκάμαντ’ ἠύ̈ν τε μέγαν τε.</l>
<l>τόν ῥ’ ἔβαλε πρῶτος κόρυθος φάλον ἱπποδασείης,</l>
<l n="10">ἐν δὲ μετώπῳ πῆξε, πέρησε δ’ ἄρ’ ὀστέον εἴσω</l>
<l>αἰχμὴ χαλκείη· τὸν δὲ σκότος ὄσσε κάλυψεν.</l>
</p><p><l><milestone ed="P" unit="para"/>Ἄξυλον δ’ ἄρ’ ἔπεφνε βοὴν ἀγαθὸς Διομήδης</l>
<l>Τευθρανίδην, ὃς ἔναιεν ἐϋκτιμένῃ ἐν Ἀρίσβῃ</l>
<l>ἀφνειὸς βιότοιο, φίλος δ’ ἦν ἀνθρώποισι.</l>
<l n="15">πάντας γὰρ φιλέεσκεν ὁδῷ ἔπι οἰκία ναίων.</l>
<l>ἀλλά οἱ οὔ τις τῶν γε τότ’ ἤρκεσε λυγρὸν ὄλεθρον</l>
<l>πρόσθεν ὑπαντιάσας, ἀλλ’ ἄμφω θυμὸν ἀπηύρα</l>
<l>αὐτὸν καὶ θεράποντα Καλήσιον, ὅς ῥα τόθ’ ἵππων</l>
<l>ἔσκεν ὑφηνίοχος· τὼ δ’ ἄμφω γαῖαν ἐδύτην.</l>
</p><p><l n="20"><milestone ed="P" unit="para"/>Δρῆσον δ’ Εὐρύαλος καὶ Ὀφέλτιον ἐξενάριξε·</l>
<l>βῆ δὲ μετ’ Αἴσηπον καὶ Πήδασον, οὕς ποτε νύμφη</l>
<l>νηὶ̈ς Ἀβαρβαρέη τέκ’ ἀμύμονι Βουκολίωνι.</l>
<l>Βουκολίων δ’ ἦν υἱὸς ἀγαυοῦ Λαομέδοντος</l>
<l>πρεσβύτατος γενεῇ, σκότιον δέ ἑ γείνατο μήτηρ·</l>
<l n="25">ποιμαίνων δ’ ἐπ’ ὄεσσι μίγη φιλότητι καὶ εὐνῇ,</l>
<l>ἣ δ’ ὑποκυσαμένη διδυμάονε γείνατο παῖδε.</l>
<l>καὶ μὲν τῶν ὑπέλυσε μένος καὶ φαίδιμα γυῖα</l>
<l>Μηκιστηϊάδης καὶ ἀπ’ ὤμων τεύχε’ ἐσύλα.</l>
</p><p><l><milestone ed="P" unit="para"/>Ἀστύαλον δ’ ἄρ’ ἔπεφνε μενεπτόλεμος Πολυποίτης·</l>
<l n="30">Πιδύτην δ’ Ὀδυσεὺς Περκώσιον ἐξενάριξεν</l>
<l>ἔγχεϊ χαλκείῳ, Τεῦκρος δ’ Ἀρετάονα δῖον.</l>
<l>Ἀντίλοχος δ’ Ἄβληρον ἐνήρατο δουρὶ φαεινῷ</l>
<l>Νεστορίδης, Ἔλατον δὲ ἄναξ ἀνδρῶν Ἀγαμέμνων·</l>
<l>ναῖε δὲ Σατνιόεντος ἐϋρρείταο παρ’ ὄχθας</l>
<l n="35">Πήδασον αἰπεινήν. Φύλακον δ’ ἕλε Λήϊτος ἥρως</l>
<l>φεύγοντ’· Εὐρύπυλος δὲ Μελάνθιον ἐξενάριξεν.</l>
<milestone ed="p" n="37" unit="card"/>
</p><p><l><milestone ed="P" unit="para"/>Ἄδρηστον δ’ ἄρ’ ἔπειτα βοὴν ἀγαθὸς Μενέλαος</l>
<l>ζωὸν ἕλ’· ἵππω γάρ οἱ ἀτυζομένω πεδίοιο</l>
<l>ὄζῳ ἔνι βλαφθέντε μυρικίνῳ ἀγκύλον ἅρμα</l>
<l n="40">ἄξαντ’ ἐν πρώτῳ ῥυμῷ αὐτὼ μὲν ἐβήτην</l>
<l>πρὸς πόλιν, ᾗ περ οἱ ἄλλοι ἀτυζόμενοι φοβέοντο,</l>
<l>αὐτὸς δ’ ἐκ δίφροιο παρὰ τροχὸν ἐξεκυλίσθη</l>
<l>πρηνὴς ἐν κονίῃσιν ἐπὶ στόμα· πὰρ δέ οἱ ἔστη</l>
<l>Ἀτρεί̈δης Μενέλαος ἔχων δολιχόσκιον ἔγχος.</l>
<l n="45">Ἄδρηστος δ’ ἄρ’ ἔπειτα λαβὼν ἐλίσσετο γούνων·</l>
<l>ζώγρει Ἀτρέος υἱέ, σὺ δ’ ἄξια δέξαι ἄποινα·</l>
<l>πολλὰ δ’ ἐν ἀφνειοῦ πατρὸς κειμήλια κεῖται</l>
<l>χαλκός τε χρυσός τε πολύκμητός τε σίδηρος,</l>
<l>τῶν κέν τοι χαρίσαιτο πατὴρ ἀπερείσι’ ἄποινα</l>
<l n="50">εἴ κεν ἐμὲ ζωὸν πεπύθοιτ’ ἐπὶ νηυσὶν Ἀχαιῶν.</l>
</p><p><l><milestone ed="P" unit="para"/>ὣς φάτο, τῷ δ’ ἄρα θυμὸν ἐνὶ στήθεσσιν ἔπειθε·</l>
<l>καὶ δή μιν τάχ’ ἔμελλε θοὰς ἐπὶ νῆας Ἀχαιῶν</l>
<l>δώσειν ᾧ θεράποντι καταξέμεν· ἀλλ’ Ἀγαμέμνων</l>
<l>ἀντίος ἦλθε θέων, καὶ ὁμοκλήσας ἔπος ηὔδα·</l>
<l n="55">ὦ πέπον ὦ Μενέλαε, τί ἢ δὲ σὺ κήδεαι οὕτως</l>
<l>ἀνδρῶν; ἦ σοὶ ἄριστα πεποίηται κατὰ οἶκον</l>
<l>πρὸς Τρώων; τῶν μή τις ὑπεκφύγοι αἰπὺν ὄλεθρον</l>
<l>χεῖράς θ’ ἡμετέρας, μηδ’ ὅν τινα γαστέρι μήτηρ</l>
<l>κοῦρον ἐόντα φέροι, μηδ’ ὃς φύγοι, ἀλλ’ ἅμα πάντες</l>
<l n="60">Ἰλίου ἐξαπολοίατ’ ἀκήδεστοι καὶ ἄφαντοι.</l>
</p><p><l><milestone ed="P" unit="para"/>ὣς εἰπὼν ἔτρεψεν ἀδελφειοῦ φρένας ἥρως</l>
<l>αἴσιμα παρειπών· ὃ δ’ ἀπὸ ἕθεν ὤσατο χειρὶ</l>
<l>ἥρω’ Ἄδρηστον· τὸν δὲ κρείων Ἀγαμέμνων</l>
<l>οὖτα κατὰ λαπάρην· ὃ δ’ ἀνετράπετ’, Ἀτρεί̈δης δὲ</l>
<l n="65">λὰξ ἐν στήθεσι βὰς ἐξέσπασε μείλινον ἔγχος.</l>
</p><p><l><milestone ed="P" unit="para"/>Νέστωρ δ’ Ἀργείοισιν ἐκέκλετο μακρὸν ἀύ̈σας·</l>
<l>ὦ φίλοι ἥρωες Δαναοὶ θεράποντες Ἄρηος</l>
<l>μή τις νῦν ἐνάρων ἐπιβαλλόμενος μετόπισθε</l>
<l>μιμνέτω ὥς κε πλεῖστα φέρων ἐπὶ νῆας ἵκηται,</l>
<l n="70">ἀλλ’ ἄνδρας κτείνωμεν· ἔπειτα δὲ καὶ τὰ ἕκηλοι</l>
<l>νεκροὺς ἂμ πεδίον συλήσετε τεθνηῶτας.</l>
<milestone ed="p" n="72" unit="card"/>
</p><p><l><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>ἔνθά κεν αὖτε Τρῶες ἀρηϊφίλων ὑπ’ Ἀχαιῶν</l>
<l>Ἴλιον εἰσανέβησαν ἀναλκείῃσι δαμέντες,</l>
<l n="75">εἰ μὴ ἄρ’ Αἰνείᾳ τε καὶ Ἕκτορι εἶπε παραστὰς</l>
<l>Πριαμίδης Ἕλενος οἰωνοπόλων ὄχ’ ἄριστος·</l>
<l>Αἰνεία τε καὶ Ἕκτορ, ἐπεὶ πόνος ὔμμι μάλιστα</l>
<l>Τρώων καὶ Λυκίων ἐγκέκλιται, οὕνεκ’ ἄριστοι</l>
<l>πᾶσαν ἐπ’ ἰθύν ἐστε μάχεσθαί τε φρονέειν τε,</l>
<l n="80">στῆτ’ αὐτοῦ, καὶ λαὸν ἐρυκάκετε πρὸ πυλάων</l>
<l>πάντῃ ἐποιχόμενοι πρὶν αὖτ’ ἐν χερσὶ γυναικῶν</l>
<l>φεύγοντας πεσέειν, δηί̈οισι δὲ χάρμα γενέσθαι.</l>
<l>αὐτὰρ ἐπεί κε φάλαγγας ἐποτρύνητον ἁπάσας,</l>
<l>ἡμεῖς μὲν Δαναοῖσι μαχησόμεθ’ αὖθι μένοντες,</l>
<l n="85">καὶ μάλα τειρόμενοί περ· ἀναγκαίη γὰρ ἐπείγει·</l>
<l>Ἕκτορ ἀτὰρ σὺ πόλιν δὲ μετέρχεο, εἰπὲ δ’ ἔπειτα</l>
<l>μητέρι σῇ καὶ ἐμῇ· ἣ δὲ ξυνάγουσα γεραιὰς</l>
<l>νηὸν Ἀθηναίης γλαυκώπιδος ἐν πόλει ἄκρῃ</l>
<l>οἴξασα κληῖ̈δι θύρας ἱεροῖο δόμοιο</l>
<l n="90">πέπλον, ὅς οἱ δοκέει χαριέστατος ἠδὲ μέγιστος</l>
<l>εἶναι ἐνὶ μεγάρῳ καί οἱ πολὺ φίλτατος αὐτῇ,</l>
<l>θεῖναι Ἀθηναίης ἐπὶ γούνασιν ἠϋκόμοιο,</l>
<l>καί οἱ ὑποσχέσθαι δυοκαίδεκα βοῦς ἐνὶ νηῷ</l>
<l>ἤνις ἠκέστας ἱερευσέμεν, αἴ κ’ ἐλεήσῃ</l>
<l n="95">ἄστύ τε καὶ Τρώων ἀλόχους καὶ νήπια τέκνα,</l>
<l>ὥς κεν Τυδέος υἱὸν ἀπόσχῃ Ἰλίου ἱρῆς</l>
<l>ἄγριον αἰχμητὴν κρατερὸν μήστωρα φόβοιο,</l>
<l>ὃν δὴ ἐγὼ κάρτιστον Ἀχαιῶν φημι γενέσθαι.</l>
<l>οὐδ’ Ἀχιλῆά ποθ’ ὧδέ γ’ ἐδείδιμεν ὄρχαμον ἀνδρῶν,</l>
<l n="100">ὅν πέρ φασι θεᾶς ἐξέμμεναι· ἀλλ’ ὅδε λίην</l>
<l>μαίνεται, οὐδέ τίς οἱ δύναται μένος ἰσοφαρίζειν.</l>
</p><p><l><milestone ed="P" unit="para"/>ὣς ἔφαθ’, Ἕκτωρ δ’ οὔ τι κασιγνήτῳ ἀπίθησεν.</l>
<l>αὐτίκα δ’ ἐξ ὀχέων σὺν τεύχεσιν ἆλτο χαμᾶζε,</l>
<l>πάλλων δ’ ὀξέα δοῦρα κατὰ στρατὸν ᾤχετο πάντῃ</l>
<l n="105">ὀτρύνων μαχέσασθαι, ἔγειρε δὲ φύλοπιν αἰνήν.</l>
<l>οἳ δ’ ἐλελίχθησαν καὶ ἐναντίοι ἔσταν Ἀχαιῶν·</l>
<l>Ἀργεῖοι δ’ ὑπεχώρησαν, λῆξαν δὲ φόνοιο,</l>
<l>φὰν δέ τιν’ ἀθανάτων ἐξ οὐρανοῦ ἀστερόεντος</l>
<l>Τρωσὶν ἀλεξήσοντα κατελθέμεν, ὡς ἐλέλιχθεν.</l>
<l n="110">Ἕκτωρ δὲ Τρώεσσιν ἐκέκλετο μακρὸν ἀύ̈σας·</l>
<l>Τρῶες ὑπέρθυμοι τηλεκλειτοί τ’ ἐπίκουροι</l>
<l>ἀνέρες ἔστε φίλοι, μνήσασθε δὲ θούριδος ἀλκῆς,</l>
<l>ὄφρ’ ἂν ἐγὼ βείω προτὶ Ἴλιον, ἠδὲ γέρουσιν</l>
<l>εἴπω βουλευτῇσι καὶ ἡμετέρῃς ἀλόχοισι</l>
<l n="115">δαίμοσιν ἀρήσασθαι, ὑποσχέσθαι δ’ ἑκατόμβας.</l>
<milestone ed="p" n="116" unit="card"/>
</p><p><l><milestone ed="P" unit="para"/>ὣς ἄρα φωνήσας ἀπέβη κορυθαίολος Ἕκτωρ·</l>
<l>ἀμφὶ δέ μιν σφυρὰ τύπτε καὶ αὐχένα δέρμα κελαινὸν</l>
<l>ἄντυξ ἣ πυμάτη θέεν ἀσπίδος ὀμφαλοέσσης.</l>
</p><p><l><milestone ed="P" unit="para"/>Γλαῦκος δ’ Ἱππολόχοιο πάϊς καὶ Τυδέος υἱὸς</l>
<l n="120">ἐς μέσον ἀμφοτέρων συνίτην μεμαῶτε μάχεσθαι.</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντε,</l>
<l>τὸν πρότερος προσέειπε βοὴν ἀγαθὸς Διομήδης·</l>
<l>τίς δὲ σύ ἐσσι φέριστε καταθνητῶν ἀνθρώπων;</l>
<l>οὐ μὲν γάρ ποτ’ ὄπωπα μάχῃ ἔνι κυδιανείρῃ</l>
<l n="125">τὸ πρίν· ἀτὰρ μὲν νῦν γε πολὺ προβέβηκας ἁπάντων</l>
<l>σῷ θάρσει, ὅ τ’ ἐμὸν δολιχόσκιον ἔγχος ἔμεινας·</l>
<l>δυστήνων δέ τε παῖδες ἐμῷ μένει ἀντιόωσιν.</l>
<l>εἰ δέ τις ἀθανάτων γε κατ’ οὐρανοῦ εἰλήλουθας,</l>
<l>οὐκ ἂν ἔγωγε θεοῖσιν ἐπουρανίοισι μαχοίμην.</l>
<l n="130">οὐδὲ γὰρ οὐδὲ Δρύαντος υἱὸς κρατερὸς Λυκόοργος</l>
<l>δὴν ἦν, ὅς ῥα θεοῖσιν ἐπουρανίοισιν ἔριζεν·</l>
<l>ὅς ποτε μαινομένοιο Διωνύσοιο τιθήνας</l>
<l>σεῦε κατ’ ἠγάθεον Νυσήϊον· αἳ δ’ ἅμα πᾶσαι</l>
<l>θύσθλα χαμαὶ κατέχευαν ὑπ’ ἀνδροφόνοιο Λυκούργου</l>
<l n="135">θεινόμεναι βουπλῆγι· Διώνυσος δὲ φοβηθεὶς</l>
<l>δύσεθ’ ἁλὸς κατὰ κῦμα, Θέτις δ’ ὑπεδέξατο κόλπῳ</l>
<l>δειδιότα· κρατερὸς γὰρ ἔχε τρόμος ἀνδρὸς ὁμοκλῇ.</l>
<l>τῷ μὲν ἔπειτ’ ὀδύσαντο θεοὶ ῥεῖα ζώοντες,</l>
<l>καί μιν τυφλὸν ἔθηκε Κρόνου πάϊς· οὐδ’ ἄρ’ ἔτι δὴν</l>
<l n="140">ἦν, ἐπεὶ ἀθανάτοισιν ἀπήχθετο πᾶσι θεοῖσιν·</l>
<l>οὐδ’ ἂν ἐγὼ μακάρεσσι θεοῖς ἐθέλοιμι μάχεσθαι.</l>
<l>εἰ δέ τίς ἐσσι βροτῶν οἳ ἀρούρης καρπὸν ἔδουσιν,</l>
<l>ἆσσον ἴθ’ ὥς κεν θᾶσσον ὀλέθρου πείραθ’ ἵκηαι.</l>
</p><p><l><milestone ed="P" unit="para"/>τὸν δ’ αὖθ’ Ἱππολόχοιο προσηύδα φαίδιμος υἱός·</l>
<l n="145">Τυδεί̈δη μεγάθυμε τί ἢ γενεὴν ἐρεείνεις;</l>
<l>οἵη περ φύλλων γενεὴ τοίη δὲ καὶ ἀνδρῶν.</l>
<l>φύλλα τὰ μέν τ’ ἄνεμος χαμάδις χέει, ἄλλα δέ θ’ ὕλη</l>
<l>τηλεθόωσα φύει, ἔαρος δ’ ἐπιγίγνεται ὥρη·</l>
<l>ὣς ἀνδρῶν γενεὴ ἣ μὲν φύει ἣ δ’ ἀπολήγει.</l>
<l n="150">εἰ δ’ ἐθέλεις καὶ ταῦτα δαήμεναι ὄφρ’ ἐὺ̈ εἰδῇς</l>
<l>ἡμετέρην γενεήν, πολλοὶ δέ μιν ἄνδρες ἴσασιν·</l>
<l>ἔστι πόλις Ἐφύρη μυχῷ Ἄργεος ἱπποβότοιο,</l>
<l>ἔνθα δὲ Σίσυφος ἔσκεν, ὃ κέρδιστος γένετ’ ἀνδρῶν,</l>
<l>Σίσυφος Αἰολίδης· ὃ δ’ ἄρα Γλαῦκον τέκεθ’ υἱόν,</l>
<l n="155">αὐτὰρ Γλαῦκος τίκτεν ἀμύμονα Βελλεροφόντην·</l>
<milestone ed="p" n="156" unit="card"/>
<l>τῷ δὲ θεοὶ κάλλός τε καὶ ἠνορέην ἐρατεινὴν</l>
<l>ὤπασαν· αὐτάρ οἱ Προῖτος κακὰ μήσατο θυμῷ,</l>
<l>ὅς ῥ’ ἐκ δήμου ἔλασσεν, ἐπεὶ πολὺ φέρτερος ἦεν,</l>
<l>Ἀργείων· Ζεὺς γάρ οἱ ὑπὸ σκήπτρῳ ἐδάμασσε.</l>
<l n="160">τῷ δὲ γυνὴ Προίτου ἐπεμήνατο δῖ’ Ἄντεια</l>
<l>κρυπταδίῃ φιλότητι μιγήμεναι· ἀλλὰ τὸν οὔ τι</l>
<l>πεῖθ’ ἀγαθὰ φρονέοντα δαί̈φρονα Βελλεροφόντην.</l>
<l>ἣ δὲ ψευσαμένη Προῖτον βασιλῆα προσηύδα·</l>
<l>τεθναίης ὦ Προῖτ’, ἢ κάκτανε Βελλεροφόντην,</l>
<l n="165">ὅς μ’ ἔθελεν φιλότητι μιγήμεναι οὐκ ἐθελούσῃ.</l>
<l>ὣς φάτο, τὸν δὲ ἄνακτα χόλος λάβεν οἷον ἄκουσε·</l>
<l>κτεῖναι μέν ῥ’ ἀλέεινε, σεβάσσατο γὰρ τό γε θυμῷ,</l>
<l>πέμπε δέ μιν Λυκίην δέ, πόρεν δ’ ὅ γε σήματα λυγρὰ</l>
<l>γράψας ἐν πίνακι πτυκτῷ θυμοφθόρα πολλά,</l>
<l n="170">δεῖξαι δ’ ἠνώγειν ᾧ πενθερῷ ὄφρ’ ἀπόλοιτο.</l>
<l>αὐτὰρ ὁ βῆ Λυκίην δὲ θεῶν ὑπ’ ἀμύμονι πομπῇ.</l>
<l>ἀλλ’ ὅτε δὴ Λυκίην ἷξε Ξάνθόν τε ῥέοντα,</l>
<l>προφρονέως μιν τῖεν ἄναξ Λυκίης εὐρείης·</l>
<l>ἐννῆμαρ ξείνισσε καὶ ἐννέα βοῦς ἱέρευσεν.</l>
<l n="175">ἀλλ’ ὅτε δὴ δεκάτη ἐφάνη ῥοδοδάκτυλος Ἠὼς</l>
<l>καὶ τότε μιν ἐρέεινε καὶ ᾔτεε σῆμα ἰδέσθαι</l>
<l>ὅττί ῥά οἱ γαμβροῖο πάρα Προίτοιο φέροιτο.</l>
<l>αὐτὰρ ἐπεὶ δὴ σῆμα κακὸν παρεδέξατο γαμβροῦ,</l>
<l>πρῶτον μέν ῥα Χίμαιραν ἀμαιμακέτην ἐκέλευσε</l>
<l n="180">πεφνέμεν· ἣ δ’ ἄρ’ ἔην θεῖον γένος οὐδ’ ἀνθρώπων,</l>
<l>πρόσθε λέων, ὄπιθεν δὲ δράκων, μέσση δὲ χίμαιρα,</l>
<l>δεινὸν ἀποπνείουσα πυρὸς μένος αἰθομένοιο,</l>
<l>καὶ τὴν μὲν κατέπεφνε θεῶν τεράεσσι πιθήσας.</l>
<l>δεύτερον αὖ Σολύμοισι μαχέσσατο κυδαλίμοισι·</l>
<l n="185">καρτίστην δὴ τήν γε μάχην φάτο δύμεναι ἀνδρῶν.</l>
<l>τὸ τρίτον αὖ κατέπεφνεν Ἀμαζόνας ἀντιανείρας.</l>
<l>τῷ δ’ ἄρ’ ἀνερχομένῳ πυκινὸν δόλον ἄλλον ὕφαινε·</l>
<l>κρίνας ἐκ Λυκίης εὐρείης φῶτας ἀρίστους</l>
<l>εἷσε λόχον· τοὶ δ’ οὔ τι πάλιν οἶκον δὲ νέοντο·</l>
<l n="190">πάντας γὰρ κατέπεφνεν ἀμύμων Βελλεροφόντης.</l>
<milestone ed="p" n="191" unit="card"/>
<l>ἀλλ’ ὅτε δὴ γίγνωσκε θεοῦ γόνον ἠὺ̈ν ἐόντα</l>
<l>αὐτοῦ μιν κατέρυκε, δίδου δ’ ὅ γε θυγατέρα ἥν,</l>
<l>δῶκε δέ οἱ τιμῆς βασιληί̈δος ἥμισυ πάσης·</l>
<l>καὶ μέν οἱ Λύκιοι τέμενος τάμον ἔξοχον ἄλλων</l>
<l n="195">καλὸν φυταλιῆς καὶ ἀρούρης, ὄφρα νέμοιτο.</l>
<l>ἣ δ’ ἔτεκε τρία τέκνα δαί̈φρονι Βελλεροφόντῃ</l>
<l>Ἴσανδρόν τε καὶ Ἱππόλοχον καὶ Λαοδάμειαν.</l>
<l>Λαοδαμείῃ μὲν παρελέξατο μητίετα Ζεύς,</l>
<l>ἣ δ’ ἔτεκ’ ἀντίθεον Σαρπηδόνα χαλκοκορυστήν.</l>
<l n="200">ἀλλ’ ὅτε δὴ καὶ κεῖνος ἀπήχθετο πᾶσι θεοῖσιν,</l>
<l>ἤτοι ὃ κὰπ πεδίον τὸ Ἀλήϊον οἶος ἀλᾶτο</l>
<l>ὃν θυμὸν κατέδων, πάτον ἀνθρώπων ἀλεείνων·</l>
<l>Ἴσανδρον δέ οἱ υἱὸν Ἄρης ἆτος πολέμοιο</l>
<l>μαρνάμενον Σολύμοισι κατέκτανε κυδαλίμοισι·</l>
<l n="205">τὴν δὲ χολωσαμένη χρυσήνιος Ἄρτεμις ἔκτα.</l>
<l>Ἱππόλοχος δέ μ’ ἔτικτε, καὶ ἐκ τοῦ φημι γενέσθαι·</l>
<l>πέμπε δέ μ’ ἐς Τροίην, καί μοι μάλα πόλλ’ ἐπέτελλεν</l>
<l>αἰὲν ἀριστεύειν καὶ ὑπείροχον ἔμμεναι ἄλλων,</l>
<l>μηδὲ γένος πατέρων αἰσχυνέμεν, οἳ μέγ’ ἄριστοι</l>
<l n="210">ἔν τ’ Ἐφύρῃ ἐγένοντο καὶ ἐν Λυκίῃ εὐρείῃ.</l>
<l>ταύτης τοι γενεῆς τε καὶ αἵματος εὔχομαι εἶναι.</l>
</p><p><l><milestone ed="P" unit="para"/>ὣς φάτο, γήθησεν δὲ βοὴν ἀγαθὸς Διομήδης·</l>
<l>ἔγχος μὲν κατέπηξεν ἐπὶ χθονὶ πουλυβοτείρῃ,</l>
<l>αὐτὰρ ὃ μειλιχίοισι προσηύδα ποιμένα λαῶν·</l>
<l n="215">ἦ ῥά νύ μοι ξεῖνος πατρώϊός ἐσσι παλαιός·</l>
<l>Οἰνεὺς γάρ ποτε δῖος ἀμύμονα Βελλεροφόντην</l>
<l>ξείνις’ ἐνὶ μεγάροισιν ἐείκοσιν ἤματ’ ἐρύξας·</l>
<l>οἳ δὲ καὶ ἀλλήλοισι πόρον ξεινήϊα καλά·</l>
<l>Οἰνεὺς μὲν ζωστῆρα δίδου φοίνικι φαεινόν,</l>
<l n="220">Βελλεροφόντης δὲ χρύσεον δέπας ἀμφικύπελλον</l>
<l>καί μιν ἐγὼ κατέλειπον ἰὼν ἐν δώμας’ ἐμοῖσι.</l>
<l>Τυδέα δ’ οὐ μέμνημαι, ἐπεί μ’ ἔτι τυτθὸν ἐόντα</l>
<l>κάλλιφ’, ὅτ’ ἐν Θήβῃσιν ἀπώλετο λαὸς Ἀχαιῶν.</l>
<l>τὼ νῦν σοὶ μὲν ἐγὼ ξεῖνος φίλος Ἄργεϊ μέσσῳ</l>
<l n="225">εἰμί, σὺ δ’ ἐν Λυκίῃ ὅτε κεν τῶν δῆμον ἵκωμαι.</l>
<l>ἔγχεα δ’ ἀλλήλων ἀλεώμεθα καὶ δι’ ὁμίλου·</l>
<l>πολλοὶ μὲν γὰρ ἐμοὶ Τρῶες κλειτοί τ’ ἐπίκουροι</l>
<l>κτείνειν ὅν κε θεός γε πόρῃ καὶ ποσσὶ κιχείω,</l>
<l>πολλοὶ δ’ αὖ σοὶ Ἀχαιοὶ ἐναιρέμεν ὅν κε δύνηαι.</l>
<l n="230">τεύχεα δ’ ἀλλήλοις ἐπαμείψομεν, ὄφρα καὶ οἵδε</l>
<l>γνῶσιν ὅτι ξεῖνοι πατρώϊοι εὐχόμεθ’ εἶναι.</l>
<milestone ed="p" n="232" unit="card"/>
</p><p><l><milestone ed="P" unit="para"/>ὣς ἄρα φωνήσαντε καθ’ ἵππων ἀί̈ξαντε</l>
<l>χεῖράς τ’ ἀλλήλων λαβέτην καὶ πιστώσαντο·</l>
<l>ἔνθ’ αὖτε Γλαύκῳ Κρονίδης φρένας ἐξέλετο Ζεύς,</l>
<l n="235">ὃς πρὸς Τυδεί̈δην Διομήδεα τεύχε’ ἄμειβε</l>
<l>χρύσεα χαλκείων, ἑκατόμβοι’ ἐννεαβοίων.</l>
</p><p><l><milestone ed="P" unit="para"/>Ἕκτωρ δ’ ὡς Σκαιάς τε πύλας καὶ φηγὸν ἵκανεν,</l>
<l>ἀμφ’ ἄρα μιν Τρώων ἄλοχοι θέον ἠδὲ θύγατρες</l>
<l>εἰρόμεναι παῖδάς τε κασιγνήτους τε ἔτας τε</l>
<l n="240">καὶ πόσιας· ὃ δ’ ἔπειτα θεοῖς εὔχεσθαι ἀνώγει</l>
<l>πάσας ἑξείης· πολλῇσι δὲ κήδε’ ἐφῆπτο.</l>
</p><p><l><milestone ed="P" unit="para"/>ἀλλ’ ὅτε δὴ Πριάμοιο δόμον περικαλλέ’ ἵκανε</l>
<l>ξεστῇς αἰθούσῃσι τετυγμένον· αὐτὰρ ἐν αὐτῷ</l>
<l>πεντήκοντ’ ἔνεσαν θάλαμοι ξεστοῖο λίθοιο</l>
<l n="245">πλησίον ἀλλήλων δεδμημένοι, ἔνθα δὲ παῖδες</l>
<l>κοιμῶντο Πριάμοιο παρὰ μνηστῇς ἀλόχοισι,</l>
<l>κουράων δ’ ἑτέρωθεν ἐναντίοι ἔνδοθεν αὐλῆς</l>
<l>δώδεκ’ ἔσαν τέγεοι θάλαμοι ξεστοῖο λίθοιο</l>
<l>πλησίον ἀλλήλων δεδμημένοι, ἔνθα δὲ γαμβροὶ</l>
<l n="250">κοιμῶντο Πριάμοιο παρ’ αἰδοίῃς ἀλόχοισιν·</l>
<l>ἔνθά οἱ ἠπιόδωρος ἐναντίη ἤλυθε μήτηρ</l>
<l>Λαοδίκην ἐσάγουσα θυγατρῶν εἶδος ἀρίστην·</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·</l>
<l>τέκνον τίπτε λιπὼν πόλεμον θρασὺν εἰλήλουθας;</l>
<l n="255">ἦ μάλα δὴ τείρουσι δυσώνυμοι υἷες Ἀχαιῶν</l>
<l>μαρνάμενοι περὶ ἄστυ· σὲ δ’ ἐνθάδε θυμὸς ἀνῆκεν</l>
<l>ἐλθόντ’ ἐξ ἄκρης πόλιος Διὶ χεῖρας ἀνασχεῖν.</l>
<l>ἀλλὰ μέν’ ὄφρά κέ τοι μελιηδέα οἶνον ἐνείκω,</l>
<l>ὡς σπείσῃς Διὶ πατρὶ καὶ ἄλλοις ἀθανάτοισι</l>
<l n="260">πρῶτον, ἔπειτα δὲ καὐτὸς ὀνήσεαι αἴ κε πίῃσθα.</l>
<l>ἀνδρὶ δὲ κεκμηῶτι μένος μέγα οἶνος ἀέξει,</l>
<l>ὡς τύνη κέκμηκας ἀμύνων σοῖσιν ἔτῃσι.</l>
<milestone ed="p" n="263" unit="card"/>
</p><p><l><milestone ed="P" unit="para"/>τὴν δ’ ἠμείβετ’ ἔπειτα μέγας κορυθαίολος Ἕκτωρ·</l>
<l>μή μοι οἶνον ἄειρε μελίφρονα πότνια μῆτερ,</l>
<l n="265">μή μ’ ἀπογυιώσῃς μένεος, ἀλκῆς τε λάθωμαι·</l>
<l>χερσὶ δ’ ἀνίπτοισιν Διὶ λείβειν αἴθοπα οἶνον</l>
<l>ἅζομαι· οὐδέ πῃ ἔστι κελαινεφέϊ Κρονίωνι</l>
<l>αἵματι καὶ λύθρῳ πεπαλαγμένον εὐχετάασθαι.</l>
<l>ἀλλὰ σὺ μὲν πρὸς νηὸν Ἀθηναίης ἀγελείης</l>
<l n="270">ἔρχεο σὺν θυέεσσιν ἀολλίσσασα γεραιάς·</l>
<l>πέπλον δ’, ὅς τίς τοι χαριέστατος ἠδὲ μέγιστος</l>
<l>ἔστιν ἐνὶ μεγάρῳ καί τοι πολὺ φίλτατος αὐτῇ,</l>
<l>τὸν θὲς Ἀθηναίης ἐπὶ γούνασιν ἠϋκόμοιο,</l>
<l>καί οἱ ὑποσχέσθαι δυοκαίδεκα βοῦς ἐνὶ νηῷ</l>
<l n="275">ἤνις ἠκέστας ἱερευσέμεν, αἴ κ’ ἐλεήσῃ</l>
<l>ἄστύ τε καὶ Τρώων ἀλόχους καὶ νήπια τέκνα,</l>
<l>αἴ κεν Τυδέος υἱὸν ἀπόσχῃ Ἰλίου ἱρῆς</l>
<l>ἄγριον αἰχμητὴν κρατερὸν μήστωρα φόβοιο.</l>
<l>ἀλλὰ σὺ μὲν πρὸς νηὸν Ἀθηναίης ἀγελείης</l>
<l n="280">ἔρχευ, ἐγὼ δὲ Πάριν μετελεύσομαι ὄφρα καλέσσω</l>
<l>αἴ κ’ ἐθέλῃς’ εἰπόντος ἀκουέμεν· ὥς κέ οἱ αὖθι</l>
<l>γαῖα χάνοι· μέγα γάρ μιν Ὀλύμπιος ἔτρεφε πῆμα</l>
<l>Τρωσί τε καὶ Πριάμῳ μεγαλήτορι τοῖό τε παισίν.</l>
<l>εἰ κεῖνόν γε ἴδοιμι κατελθόντ’ Ἄϊδος εἴσω</l>
<l n="285">φαίην κε φρέν’ ἀτέρπου ὀϊζύος ἐκλελαθέσθαι.</l>
</p><p><l><milestone ed="P" unit="para"/>ὣς ἔφαθ’, ἣ δὲ μολοῦσα ποτὶ μέγαρ’ ἀμφιπόλοισι</l>
<l>κέκλετο· ταὶ δ’ ἄρ’ ἀόλλισσαν κατὰ ἄστυ γεραιάς.</l>
<l>αὐτὴ δ’ ἐς θάλαμον κατεβήσετο κηώεντα,</l>
<l>ἔνθ’ ἔσάν οἱ πέπλοι παμποίκιλα ἔργα γυναικῶν</l>
<l n="290">Σιδονίων, τὰς αὐτὸς Ἀλέξανδρος θεοειδὴς</l>
<l>ἤγαγε Σιδονίηθεν ἐπιπλὼς εὐρέα πόντον,</l>
<l>τὴν ὁδὸν ἣν Ἑλένην περ ἀνήγαγεν εὐπατέρειαν·</l>
<l>τῶν ἕν’ ἀειραμένη Ἑκάβη φέρε δῶρον Ἀθήνῃ,</l>
<l>ὃς κάλλιστος ἔην ποικίλμασιν ἠδὲ μέγιστος,</l>
<l n="295">ἀστὴρ δ’ ὣς ἀπέλαμπεν· ἔκειτο δὲ νείατος ἄλλων.</l>
<l>βῆ δ’ ἰέναι, πολλαὶ δὲ μετεσσεύοντο γεραιαί.</l>
<milestone ed="p" n="297" unit="card"/>
</p><p><l><milestone ed="P" unit="para"/>αἳ δ’ ὅτε νηὸν ἵκανον Ἀθήνης ἐν πόλει ἄκρῃ,</l>
<l>τῇσι θύρας ὤϊξε Θεανὼ καλλιπάρῃος</l>
<l>Κισσηὶ̈ς ἄλοχος Ἀντήνορος ἱπποδάμοιο·</l>
<l n="300">τὴν γὰρ Τρῶες ἔθηκαν Ἀθηναίης ἱέρειαν.</l>
<l>αἳ δ’ ὀλολυγῇ πᾶσαι Ἀθήνῃ χεῖρας ἀνέσχον·</l>
<l>ἣ δ’ ἄρα πέπλον ἑλοῦσα Θεανὼ καλλιπάρῃος</l>
<l>θῆκεν Ἀθηναίης ἐπὶ γούνασιν ἠϋκόμοιο,</l>
<l>εὐχομένη δ’ ἠρᾶτο Διὸς κούρῃ μεγάλοιο·</l>
<l n="305">πότνι’ Ἀθηναίη ἐρυσίπτολι δῖα θεάων</l>
<l>ἆξον δὴ ἔγχος Διομήδεος, ἠδὲ καὶ αὐτὸν</l>
<l>πρηνέα δὸς πεσέειν Σκαιῶν προπάροιθε πυλάων,</l>
<l>ὄφρά τοι αὐτίκα νῦν δυοκαίδεκα βοῦς ἐνὶ νηῷ</l>
<l>ἤνις ἠκέστας ἱερεύσομεν, αἴ κ’ ἐλεήσῃς</l>
<l n="310">ἄστύ τε καὶ Τρώων ἀλόχους καὶ νήπια τέκνα.</l>
</p><p><l><milestone ed="P" unit="para"/>ὣς ἔφατ’ εὐχομένη, ἀνένευε δὲ Παλλὰς Ἀθήνη.</l>
<l>ὣς αἳ μέν ῥ’ εὔχοντο Διὸς κούρῃ μεγάλοιο,</l>
<l>Ἕκτωρ δὲ πρὸς δώματ’ Ἀλεξάνδροιο βεβήκει</l>
<l>καλά, τά ῥ’ αὐτὸς ἔτευξε σὺν ἀνδράσιν οἳ τότ’ ἄριστοι</l>
<l n="315">ἦσαν ἐνὶ Τροίῃ ἐριβώλακι τέκτονες ἄνδρες,</l>
<l>οἵ οἱ ἐποίησαν θάλαμον καὶ δῶμα καὶ αὐλὴν</l>
<l>ἐγγύθι τε Πριάμοιο καὶ Ἕκτορος ἐν πόλει ἄκρῃ.</l>
<l>ἔνθ’ Ἕκτωρ εἰσῆλθε Διὶ̈ φίλος, ἐν δ’ ἄρα χειρὶ</l>
<l>ἔγχος ἔχ’ ἑνδεκάπηχυ· πάροιθε δὲ λάμπετο δουρὸς</l>
<l n="320">αἰχμὴ χαλκείη, περὶ δὲ χρύσεος θέε πόρκης.</l>
<l>τὸν δ’ εὗρ’ ἐν θαλάμῳ περικαλλέα τεύχε’ ἕποντα</l>
<l>ἀσπίδα καὶ θώρηκα, καὶ ἀγκύλα τόξ’ ἁφόωντα·</l>
<l>Ἀργείη δ’ Ἑλένη μετ’ ἄρα δμῳῇσι γυναιξὶν</l>
<l>ἧστο καὶ ἀμφιπόλοισι περικλυτὰ ἔργα κέλευε.</l>
<l n="325">τὸν δ’ Ἕκτωρ νείκεσσεν ἰδὼν αἰσχροῖς ἐπέεσσι·</l>
<l>δαιμόνι’ οὐ μὲν καλὰ χόλον τόνδ’ ἔνθεο θυμῷ,</l>
<l>λαοὶ μὲν φθινύθουσι περὶ πτόλιν αἰπύ τε τεῖχος</l>
<l>μαρνάμενοι· σέο δ’ εἵνεκ’ ἀϋτή τε πτόλεμός τε</l>
<l>ἄστυ τόδ’ ἀμφιδέδηε· σὺ δ’ ἂν μαχέσαιο καὶ ἄλλῳ,</l>
<l n="330">ὅν τινά που μεθιέντα ἴδοις στυγεροῦ πολέμοιο.</l>
<l>ἀλλ’ ἄνα μὴ τάχα ἄστυ πυρὸς δηί̈οιο θέρηται.</l>
<milestone ed="p" n="332" unit="card"/>
</p><p><l><milestone ed="P" unit="para"/>τὸν δ’ αὖτε προσέειπεν Ἀλέξανδρος θεοειδής·</l>
<l>Ἕκτορ ἐπεί με κατ’ αἶσαν ἐνείκεσας οὐδ’ ὑπὲρ αἶσαν,</l>
<l>τοὔνεκά τοι ἐρέω· σὺ δὲ σύνθεο καί μευ ἄκουσον·</l>
<l n="335">οὔ τοι ἐγὼ Τρώων τόσσον χόλῳ οὐδὲ νεμέσσι</l>
<l>ἥμην ἐν θαλάμῳ, ἔθελον δ’ ἄχεϊ προτραπέσθαι.</l>
<l>νῦν δέ με παρειποῦς’ ἄλοχος μαλακοῖς ἐπέεσσιν</l>
<l>ὅρμης’ ἐς πόλεμον· δοκέει δέ μοι ὧδε καὶ αὐτῷ</l>
<l>λώϊον ἔσσεσθαι· νίκη δ’ ἐπαμείβεται ἄνδρας.</l>
<l n="340">ἀλλ’ ἄγε νῦν ἐπίμεινον, Ἀρήϊα τεύχεα δύω·</l>
<l>ἢ ἴθ’, ἐγὼ δὲ μέτειμι· κιχήσεσθαι δέ ς’ ὀί̈ω.</l>
</p><p><l><milestone ed="P" unit="para"/>ὣς φάτο, τὸν δ’ οὔ τι προσέφη κορυθαίολος Ἕκτωρ·</l>
<l>τὸν δ’ Ἑλένη μύθοισι προσηύδα μειλιχίοισι·</l>
<l>δᾶερ ἐμεῖο κυνὸς κακομηχάνου ὀκρυοέσσης,</l>
<l n="345">ὥς μ’ ὄφελ’ ἤματι τῷ ὅτε με πρῶτον τέκε μήτηρ</l>
</p><p><l><milestone ed="P" unit="para"/>οἴχεσθαι προφέρουσα κακὴ ἀνέμοιο θύελλα</l>
<l>εἰς ὄρος ἢ εἰς κῦμα πολυφλοίσβοιο θαλάσσης,</l>
<l>ἔνθά με κῦμ’ ἀπόερσε πάρος τάδε ἔργα γενέσθαι.</l>
<l>αὐτὰρ ἐπεὶ τάδε γ’ ὧδε θεοὶ κακὰ τεκμήραντο,</l>
<l n="350">ἀνδρὸς ἔπειτ’ ὤφελλον ἀμείνονος εἶναι ἄκοιτις,</l>
<l>ὃς ᾔδη νέμεσίν τε καὶ αἴσχεα πόλλ’ ἀνθρώπων.</l>
<l>τούτῳ δ’ οὔτ’ ἂρ νῦν φρένες ἔμπεδοι οὔτ’ ἄρ’ ὀπίσσω</l>
<l>ἔσσονται· τὼ καί μιν ἐπαυρήσεσθαι ὀί̈ω.</l>
<l>ἀλλ’ ἄγε νῦν εἴσελθε καὶ ἕζεο τῷδ’ ἐπὶ δίφρῳ</l>
<l n="355">δᾶερ, ἐπεί σε μάλιστα πόνος φρένας ἀμφιβέβηκεν</l>
<l>εἵνεκ’ ἐμεῖο κυνὸς καὶ Ἀλεξάνδρου ἕνεκ’ ἄτης,</l>
<l>οἷσιν ἐπὶ Ζεὺς θῆκε κακὸν μόρον, ὡς καὶ ὀπίσσω</l>
<l>ἀνθρώποισι πελώμεθ’ ἀοίδιμοι ἐσσομένοισι.</l>
</p><p><l><milestone ed="P" unit="para"/>τὴν δ’ ἠμείβετ’ ἔπειτα μέγας κορυθαίολος Ἕκτωρ</l>
<l n="360">μή με κάθιζ’ Ἑλένη φιλέουσά περ· οὐδέ με πείσεις·</l>
<l>ἤδη γάρ μοι θυμὸς ἐπέσσυται ὄφρ’ ἐπαμύνω</l>
<l>Τρώεσς’, οἳ μέγ’ ἐμεῖο ποθὴν ἀπεόντος ἔχουσιν.</l>
<l>ἀλλὰ σύ γ’ ὄρνυθι τοῦτον, ἐπειγέσθω δὲ καὶ αὐτός,</l>
<l>ὥς κεν ἔμ’ ἔντοσθεν πόλιος καταμάρψῃ ἐόντα.</l>
<l n="365">καὶ γὰρ ἐγὼν οἶκον δὲ ἐλεύσομαι ὄφρα ἴδωμαι</l>
<l>οἰκῆας ἄλοχόν τε φίλην καὶ νήπιον υἱόν.</l>
<l>οὐ γὰρ οἶδ’ εἰ ἔτι σφιν ὑπότροπος ἵξομαι αὖτις,</l>
<l>ἦ ἤδη μ’ ὑπὸ χερσὶ θεοὶ δαμόωσιν Ἀχαιῶν.</l>
<milestone ed="p" n="369" unit="card"/>
</p><p><l><milestone ed="P" unit="para"/>ὣς ἄρα φωνήσας ἀπέβη κορυθαίολος Ἕκτωρ·</l>
<l n="370">αἶψα δ’ ἔπειθ’ ἵκανε δόμους εὖ ναιετάοντας,</l>
<l>οὐδ’ εὗρ’ Ἀνδρομάχην λευκώλενον ἐν μεγάροισιν,</l>
<l>ἀλλ’ ἥ γε ξὺν παιδὶ καὶ ἀμφιπόλῳ ἐϋπέπλῳ</l>
<l>πύργῳ ἐφεστήκει γοόωσά τε μυρομένη τε.</l>
<l>Ἕκτωρ δ’ ὡς οὐκ ἔνδον ἀμύμονα τέτμεν ἄκοιτιν</l>
<l n="375">ἔστη ἐπ’ οὐδὸν ἰών, μετὰ δὲ δμῳῇσιν ἔειπεν·</l>
<l>εἰ δ’ ἄγε μοι δμῳαὶ νημερτέα μυθήσασθε·</l>
<l>πῇ ἔβη Ἀνδρομάχη λευκώλενος ἐκ μεγάροιο;</l>
<l>ἠέ πῃ ἐς γαλόων ἢ εἰνατέρων ἐϋπέπλων</l>
<l>ἢ ἐς Ἀθηναίης ἐξοίχεται, ἔνθά περ ἄλλαι</l>
<l n="380">Τρῳαὶ ἐϋπλόκαμοι δεινὴν θεὸν ἱλάσκονται;</l>
</p><p><l><milestone ed="P" unit="para"/>τὸν δ’ αὖτ’ ὀτρηρὴ ταμίη πρὸς μῦθον ἔειπεν·</l>
<l>Ἕκτορ ἐπεὶ μάλ’ ἄνωγας ἀληθέα μυθήσασθαι,</l>
<l>οὔτέ πῃ ἐς γαλόων οὔτ’ εἰνατέρων ἐϋπέπλων</l>
<l>οὔτ’ ἐς Ἀθηναίης ἐξοίχεται, ἔνθά περ ἄλλαι</l>
<l n="385">Τρῳαὶ ἐϋπλόκαμοι δεινὴν θεὸν ἱλάσκονται,</l>
<l>ἀλλ’ ἐπὶ πύργον ἔβη μέγαν Ἰλίου, οὕνεκ’ ἄκουσε</l>
<l>τείρεσθαι Τρῶας, μέγα δὲ κράτος εἶναι Ἀχαιῶν.</l>
<l>ἣ μὲν δὴ πρὸς τεῖχος ἐπειγομένη ἀφικάνει</l>
<l>μαινομένῃ ἐϊκυῖα· φέρει δ’ ἅμα παῖδα τιθήνη.</l>
</p><p><l n="390"><milestone ed="P" unit="para"/>ἦ ῥα γυνὴ ταμίη, ὃ δ’ ἀπέσσυτο δώματος Ἕκτωρ</l>
<l>τὴν αὐτὴν ὁδὸν αὖτις ἐϋκτιμένας κατ’ ἀγυιάς.</l>
<l>εὖτε πύλας ἵκανε διερχόμενος μέγα ἄστυ</l>
<l>Σκαιάς, τῇ ἄρ’ ἔμελλε διεξίμεναι πεδίον δέ,</l>
<l>ἔνθ’ ἄλοχος πολύδωρος ἐναντίη ἦλθε θέουσα</l>
<l n="395">Ἀνδρομάχη θυγάτηρ μεγαλήτορος Ἠετίωνος</l>
<l>Ἠετίων ὃς ἔναιεν ὑπὸ Πλάκῳ ὑληέσσῃ</l>
<l>Θήβῃ Ὑποπλακίῃ Κιλίκεσς’ ἄνδρεσσιν ἀνάσσων·</l>
<l>τοῦ περ δὴ θυγάτηρ ἔχεθ’ Ἕκτορι χαλκοκορυστῇ.</l>
<l>ἥ οἱ ἔπειτ’ ἤντης’, ἅμα δ’ ἀμφίπολος κίεν αὐτῇ</l>
<l n="400">παῖδ’ ἐπὶ κόλπῳ ἔχους’ ἀταλάφρονα νήπιον αὔτως</l>
<l>Ἑκτορίδην ἀγαπητὸν ἀλίγκιον ἀστέρι καλῷ,</l>
<l>τόν ῥ’ Ἕκτωρ καλέεσκε Σκαμάνδριον, αὐτὰρ οἱ ἄλλοι</l>
<l>Ἀστυάνακτ’· οἶος γὰρ ἐρύετο Ἴλιον Ἕκτωρ.</l>
<l>ἤτοι ὃ μὲν μείδησεν ἰδὼν ἐς παῖδα σιωπῇ·</l>
<l n="405">Ἀνδρομάχη δέ οἱ ἄγχι παρίστατο δάκρυ χέουσα,</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·</l>
<l>δαιμόνιε φθίσει σε τὸ σὸν μένος, οὐδ’ ἐλεαίρεις</l>
<l>παῖδά τε νηπίαχον καὶ ἔμ’ ἄμμορον, ἣ τάχα χήρη</l>
<l>σεῦ ἔσομαι· τάχα γάρ σε κατακτανέουσιν Ἀχαιοὶ</l>
<l n="410">πάντες ἐφορμηθέντες· ἐμοὶ δέ κε κέρδιον εἴη</l>
<l>σεῦ ἀφαμαρτούσῃ χθόνα δύμεναι· οὐ γὰρ ἔτ’ ἄλλη</l>
<l>ἔσται θαλπωρὴ ἐπεὶ ἂν σύ γε πότμον ἐπίσπῃς</l>
<l>ἀλλ’ ἄχε’· οὐδέ μοι ἔστι πατὴρ καὶ πότνια μήτηρ.</l>
<milestone ed="p" n="414" unit="card"/>
<l>ἤτοι γὰρ πατέρ’ ἁμὸν ἀπέκτανε δῖος Ἀχιλλεύς,</l>
<l n="415">ἐκ δὲ πόλιν πέρσεν Κιλίκων εὖ ναιετάουσαν</l>
<l>Θήβην ὑψίπυλον· κατὰ δ’ ἔκτανεν Ἠετίωνα,</l>
<l>οὐδέ μιν ἐξενάριξε, σεβάσσατο γὰρ τό γε θυμῷ,</l>
<l>ἀλλ’ ἄρα μιν κατέκηε σὺν ἔντεσι δαιδαλέοισιν</l>
<l>ἠδ’ ἐπὶ σῆμ’ ἔχεεν· περὶ δὲ πτελέας ἐφύτευσαν</l>
<l n="420">νύμφαι ὀρεστιάδες κοῦραι Διὸς αἰγιόχοιο.</l>
<l>οἳ δέ μοι ἑπτὰ κασίγνητοι ἔσαν ἐν μεγάροισιν</l>
<l>οἳ μὲν πάντες ἰῷ κίον ἤματι Ἄϊδος εἴσω·</l>
<l>πάντας γὰρ κατέπεφνε ποδάρκης δῖος Ἀχιλλεὺς</l>
<l>βουσὶν ἐπ’ εἰλιπόδεσσι καὶ ἀργεννῇς ὀί̈εσσι.</l>
<l n="425">μητέρα δ’, ἣ βασίλευεν ὑπὸ Πλάκῳ ὑληέσσῃ,</l>
<l>τὴν ἐπεὶ ἂρ δεῦρ’ ἤγαγ’ ἅμ’ ἄλλοισι κτεάτεσσιν,</l>
<l>ἂψ ὅ γε τὴν ἀπέλυσε λαβὼν ἀπερείσι’ ἄποινα,</l>
<l>πατρὸς δ’ ἐν μεγάροισι βάλ’ Ἄρτεμις ἰοχέαιρα.</l>
<l>Ἕκτορ ἀτὰρ σύ μοί ἐσσι πατὴρ καὶ πότνια μήτηρ</l>
<l n="430">ἠδὲ κασίγνητος, σὺ δέ μοι θαλερὸς παρακοίτης·</l>
<l>ἀλλ’ ἄγε νῦν ἐλέαιρε καὶ αὐτοῦ μίμν’ ἐπὶ πύργῳ,</l>
<l>μὴ παῖδ’ ὀρφανικὸν θήῃς χήρην τε γυναῖκα·</l>
<l>λαὸν δὲ στῆσον παρ’ ἐρινεόν, ἔνθα μάλιστα</l>
<l>ἀμβατός ἐστι πόλις καὶ ἐπίδρομον ἔπλετο τεῖχος.</l>
<l n="435">τρὶς γὰρ τῇ γ’ ἐλθόντες ἐπειρήσανθ’ οἱ ἄριστοι</l>
<l>ἀμφ’ Αἴαντε δύω καὶ ἀγακλυτὸν Ἰδομενῆα</l>
<l>ἠδ’ ἀμφ’ Ἀτρεί̈δας καὶ Τυδέος ἄλκιμον υἱόν·</l>
<l>ἤ πού τίς σφιν ἔνισπε θεοπροπίων ἐὺ̈ εἰδώς,</l>
<l>ἤ νυ καὶ αὐτῶν θυμὸς ἐποτρύνει καὶ ἀνώγει.</l>
</p><p><l n="440"><milestone ed="P" unit="para"/>τὴν δ’ αὖτε προσέειπε μέγας κορυθαίολος Ἕκτωρ·</l>
<l>ἦ καὶ ἐμοὶ τάδε πάντα μέλει γύναι· ἀλλὰ μάλ’ αἰνῶς</l>
<l>αἰδέομαι Τρῶας καὶ Τρῳάδας ἑλκεσιπέπλους,</l>
<l>αἴ κε κακὸς ὣς νόσφιν ἀλυσκάζω πολέμοιο·</l>
<l>οὐδέ με θυμὸς ἄνωγεν, ἐπεὶ μάθον ἔμμεναι ἐσθλὸς</l>
<l n="445">αἰεὶ καὶ πρώτοισι μετὰ Τρώεσσι μάχεσθαι</l>
<l>ἀρνύμενος πατρός τε μέγα κλέος ἠδ’ ἐμὸν αὐτοῦ.</l>
<l>εὖ γὰρ ἐγὼ τόδε οἶδα κατὰ φρένα καὶ κατὰ θυμόν·</l>
<l>ἔσσεται ἦμαρ ὅτ’ ἄν ποτ’ ὀλώλῃ Ἴλιος ἱρὴ</l>
<l>καὶ Πρίαμος καὶ λαὸς ἐϋμμελίω Πριάμοιο.</l>
<l n="450">ἀλλ’ οὔ μοι Τρώων τόσσον μέλει ἄλγος ὀπίσσω,</l>
<l>οὔτ’ αὐτῆς Ἑκάβης οὔτε Πριάμοιο ἄνακτος</l>
<l>οὔτε κασιγνήτων, οἵ κεν πολέες τε καὶ ἐσθλοὶ</l>
<l>ἐν κονίῃσι πέσοιεν ὑπ’ ἀνδράσι δυσμενέεσσιν,</l>
<l>ὅσσον σεῦ, ὅτε κέν τις Ἀχαιῶν χαλκοχιτώνων</l>
<l n="455">δακρυόεσσαν ἄγηται ἐλεύθερον ἦμαρ ἀπούρας·</l>
<l>καί κεν ἐν Ἄργει ἐοῦσα πρὸς ἄλλης ἱστὸν ὑφαίνοις,</l>
<l>καί κεν ὕδωρ φορέοις Μεσσηί̈δος ἢ Ὑπερείης</l>
<l>πόλλ’ ἀεκαζομένη, κρατερὴ δ’ ἐπικείσετ’ ἀνάγκη·</l>
<l>καί ποτέ τις εἴπῃσιν ἰδὼν κατὰ δάκρυ χέουσαν·</l>
<l n="460">Ἕκτορος ἥδε γυνὴ ὃς ἀριστεύεσκε μάχεσθαι</l>
<l>Τρώων ἱπποδάμων ὅτε Ἴλιον ἀμφεμάχοντο.</l>
<l>ὥς ποτέ τις ἐρέει· σοὶ δ’ αὖ νέον ἔσσεται ἄλγος</l>
<l>χήτεϊ τοιοῦδ’ ἀνδρὸς ἀμύνειν δούλιον ἦμαρ.</l>
<l>ἀλλά με τεθνηῶτα χυτὴ κατὰ γαῖα καλύπτοι</l>
<l n="465">πρίν γέ τι σῆς τε βοῆς σοῦ θ’ ἑλκηθμοῖο πυθέσθαι.</l>
<milestone ed="p" n="466" unit="card"/>
</p><p><l><milestone ed="P" unit="para"/>ὣς εἰπὼν οὗ παιδὸς ὀρέξατο φαίδιμος Ἕκτωρ·</l>
<l>ἂψ δ’ ὃ πάϊς πρὸς κόλπον ἐϋζώνοιο τιθήνης</l>
<l>ἐκλίνθη ἰάχων πατρὸς φίλου ὄψιν ἀτυχθεὶς</l>
<l>ταρβήσας χαλκόν τε ἰδὲ λόφον ἱππιοχαίτην,</l>
<l n="470">δεινὸν ἀπ’ ἀκροτάτης κόρυθος νεύοντα νοήσας.</l>
<l>ἐκ δ’ ἐγέλασσε πατήρ τε φίλος καὶ πότνια μήτηρ·</l>
<l>αὐτίκ’ ἀπὸ κρατὸς κόρυθ’ εἵλετο φαίδιμος Ἕκτωρ,</l>
<l>καὶ τὴν μὲν κατέθηκεν ἐπὶ χθονὶ παμφανόωσαν·</l>
<l>αὐτὰρ ὅ γ’ ὃν φίλον υἱὸν ἐπεὶ κύσε πῆλέ τε χερσὶν</l>
<l n="475">εἶπε δ’ ἐπευξάμενος Διί τ’ ἄλλοισίν τε θεοῖσι·</l>
<l>Ζεῦ ἄλλοι τε θεοὶ δότε δὴ καὶ τόνδε γενέσθαι</l>
<l>παῖδ’ ἐμὸν ὡς καὶ ἐγώ περ ἀριπρεπέα Τρώεσσιν,</l>
<l>ὧδε βίην τ’ ἀγαθόν, καὶ Ἰλίου ἶφι ἀνάσσειν·</l>
<l>καί ποτέ τις εἴποι πατρός γ’ ὅδε πολλὸν ἀμείνων</l>
<l n="480">ἐκ πολέμου ἀνιόντα· φέροι δ’ ἔναρα βροτόεντα</l>
<l>κτείνας δήϊον ἄνδρα, χαρείη δὲ φρένα μήτηρ.</l>
</p><p><l><milestone ed="P" unit="para"/>ὣς εἰπὼν ἀλόχοιο φίλης ἐν χερσὶν ἔθηκε</l>
<l>παῖδ’ ἑόν· ἣ δ’ ἄρα μιν κηώδεϊ δέξατο κόλπῳ</l>
<l>δακρυόεν γελάσασα· πόσις δ’ ἐλέησε νοήσας,</l>
<l n="485">χειρί τέ μιν κατέρεξεν ἔπος τ’ ἔφατ’ ἔκ τ’ ὀνόμαζε·</l>
<l>δαιμονίη μή μοί τι λίην ἀκαχίζεο θυμῷ·</l>
<l>οὐ γάρ τίς μ’ ὑπὲρ αἶσαν ἀνὴρ Ἄϊδι προϊάψει·</l>
<l>μοῖραν δ’ οὔ τινά φημι πεφυγμένον ἔμμεναι ἀνδρῶν,</l>
<l>οὐ κακὸν οὐδὲ μὲν ἐσθλόν, ἐπὴν τὰ πρῶτα γένηται.</l>
<l n="490">ἀλλ’ εἰς οἶκον ἰοῦσα τὰ ς’ αὐτῆς ἔργα κόμιζε</l>
<l>ἱστόν τ’ ἠλακάτην τε, καὶ ἀμφιπόλοισι κέλευε</l>
<l>ἔργον ἐποίχεσθαι· πόλεμος δ’ ἄνδρεσσι μελήσει</l>
<l>πᾶσι, μάλιστα δ’ ἐμοί, τοὶ Ἰλίῳ ἐγγεγάασιν.</l>
</p><p><l><milestone ed="P" unit="para"/>ὣς ἄρα φωνήσας κόρυθ’ εἵλετο φαίδιμος Ἕκτωρ</l>
<l n="495">ἵππουριν· ἄλοχος δὲ φίλη οἶκον δὲ βεβήκει</l>
<l>ἐντροπαλιζομένη, θαλερὸν κατὰ δάκρυ χέουσα.</l>
<l>αἶψα δ’ ἔπειθ’ ἵκανε δόμους εὖ ναιετάοντας</l>
<l>Ἕκτορος ἀνδροφόνοιο, κιχήσατο δ’ ἔνδοθι πολλὰς</l>
<l>ἀμφιπόλους, τῇσιν δὲ γόον πάσῃσιν ἐνῶρσεν.</l>
<l n="500">αἳ μὲν ἔτι ζωὸν γόον Ἕκτορα ᾧ ἐνὶ οἴκῳ·</l>
<l>οὐ γάρ μιν ἔτ’ ἔφαντο ὑπότροπον ἐκ πολέμοιο</l>
<l>ἵξεσθαι προφυγόντα μένος καὶ χεῖρας Ἀχαιῶν.</l>
<milestone ed="p" n="503" unit="card"/>
</p><p><l><milestone ed="P" unit="para"/>οὐδὲ Πάρις δήθυνεν ἐν ὑψηλοῖσι δόμοισιν,</l>
<l>ἀλλ’ ὅ γ’, ἐπεὶ κατέδυ κλυτὰ τεύχεα ποικίλα χαλκῷ,</l>
<l n="505">σεύατ’ ἔπειτ’ ἀνὰ ἄστυ ποσὶ κραιπνοῖσι πεποιθώς.</l>
<l>ὡς δ’ ὅτε τις στατὸς ἵππος ἀκοστήσας ἐπὶ φάτνῃ</l>
<l>δεσμὸν ἀπορρήξας θείῃ πεδίοιο κροαίνων</l>
<l>εἰωθὼς λούεσθαι ἐϋρρεῖος ποταμοῖο</l>
<l>κυδιόων· ὑψοῦ δὲ κάρη ἔχει, ἀμφὶ δὲ χαῖται</l>
<l n="510">ὤμοις ἀί̈σσονται· ὃ δ’ ἀγλαί̈ηφι πεποιθὼς</l>
<l>ῥίμφά ἑ γοῦνα φέρει μετά τ’ ἤθεα καὶ νομὸν ἵππων·</l>
<l>ὣς υἱὸς Πριάμοιο Πάρις κατὰ Περγάμου ἄκρης</l>
<l>τεύχεσι παμφαίνων ὥς τ’ ἠλέκτωρ ἐβεβήκει</l>
<l>καγχαλόων, ταχέες δὲ πόδες φέρον· αἶψα δ’ ἔπειτα</l>
<l n="515">Ἕκτορα δῖον ἔτετμεν ἀδελφεὸν εὖτ’ ἄρ’ ἔμελλε</l>
<l>στρέψεσθ’ ἐκ χώρης ὅθι ᾗ ὀάριζε γυναικί.</l>
<l>τὸν πρότερος προσέειπεν Ἀλέξανδρος θεοειδής·</l>
<l>ἠθεῖ’ ἦ μάλα δή σε καὶ ἐσσύμενον κατερύκω</l>
<l>δηθύνων, οὐδ’ ἦλθον ἐναίσιμον ὡς ἐκέλευες;</l>
</p><p><l n="520"><milestone ed="P" unit="para"/>τὸν δ’ ἀπαμειβόμενος προσέφη κορυθαίολος Ἕκτωρ·</l>
<l>δαιμόνι’ οὐκ ἄν τίς τοι ἀνὴρ ὃς ἐναίσιμος εἴη</l>
<l>ἔργον ἀτιμήσειε μάχης, ἐπεὶ ἄλκιμός ἐσσι·</l>
<l>ἀλλὰ ἑκὼν μεθιεῖς τε καὶ οὐκ ἐθέλεις· τὸ δ’ ἐμὸν κῆρ</l>
<l>ἄχνυται ἐν θυμῷ, ὅθ’ ὑπὲρ σέθεν αἴσχε’ ἀκούω</l>
<l n="525">πρὸς Τρώων, οἳ ἔχουσι πολὺν πόνον εἵνεκα σεῖο.</l>
<l>ἀλλ’ ἴομεν· τὰ δ’ ὄπισθεν ἀρεσσόμεθ’, αἴ κέ ποθι Ζεὺς</l>
<l>δώῃ ἐπουρανίοισι θεοῖς αἰειγενέτῃσι</l>
<l>κρητῆρα στήσασθαι ἐλεύθερον ἐν μεγάροισιν</l>
<l>ἐκ Τροίης ἐλάσαντας ἐϋκνήμιδας Ἀχαιούς.</l>
</p></div>
<div type="book" n="7">
<milestone ed="p" n="1" unit="card"/>
<p><l><milestone ed="P" unit="para"/>ὣς εἰπὼν πυλέων ἐξέσσυτο φαίδιμος Ἕκτωρ,</l>
<l>τῷ δ’ ἅμ’ Ἀλέξανδρος κί’ ἀδελφεός· ἐν δ’ ἄρα θυμῷ</l>
<l>ἀμφότεροι μέμασαν πολεμίζειν ἠδὲ μάχεσθαι.</l>
<l>ὡς δὲ θεὸς ναύτῃσιν ἐελδομένοισιν ἔδωκεν</l>
<l n="5">οὖρον, ἐπεί κε κάμωσιν ἐϋξέστῃς ἐλάτῃσι</l>
<l>πόντον ἐλαύνοντες, καμάτῳ δ’ ὑπὸ γυῖα λέλυνται,</l>
<l>ὣς ἄρα τὼ Τρώεσσιν ἐελδομένοισι φανήτην.</l>
</p><p><l><milestone ed="P" unit="para"/>ἔνθ’ ἑλέτην ὃ μὲν υἱὸν Ἀρηϊθόοιο ἄνακτος</l>
<l>Ἄρνῃ ναιετάοντα Μενέσθιον, ὃν κορυνήτης</l>
<l n="10">γείνατ’ Ἀρηί̈θοος καὶ Φυλομέδουσα βοῶπις·</l>
<l>Ἕκτωρ δ’ Ἠϊονῆα βάλ’ ἔγχεϊ ὀξυόεντι</l>
<l>αὐχέν’ ὑπὸ στεφάνης εὐχάλκου, λύντο δὲ γυῖα.</l>
<l>Γλαῦκος δ’ Ἱππολόχοιο πάϊς Λυκίων ἀγὸς ἀνδρῶν</l>
<l>Ἰφίνοον βάλε δουρὶ κατὰ κρατερὴν ὑσμίνην</l>
<l n="15">Δεξιάδην ἵππων ἐπιάλμενον ὠκειάων</l>
<l>ὦμον· ὃ δ’ ἐξ ἵππων χαμάδις πέσε, λύντο δὲ γυῖα.</l>
</p><p><l><milestone ed="P" unit="para"/>τοὺς δ’ ὡς οὖν ἐνόησε θεὰ γλαυκῶπις Ἀθήνη</l>
<l>Ἀργείους ὀλέκοντας ἐνὶ κρατερῇ ὑσμίνῃ,</l>
<l>βῆ ῥα κατ’ Οὐλύμποιο καρήνων ἀί̈ξασα</l>
<l n="20">Ἴλιον εἰς ἱερήν· τῇ δ’ ἀντίος ὄρνυτ’ Ἀπόλλων</l>
<l>Περγάμου ἐκκατιδών, Τρώεσσι δὲ βούλετο νίκην·</l>
<l>ἀλλήλοισι δὲ τώ γε συναντέσθην παρὰ φηγῷ.</l>
<l>τὴν πρότερος προσέειπεν ἄναξ Διὸς υἱὸς Ἀπόλλων·</l>
<l>τίπτε σὺ δ’ αὖ μεμαυῖα Διὸς θύγατερ μεγάλοιο</l>
<l n="25">ἦλθες ἀπ’ Οὐλύμποιο, μέγας δέ σε θυμὸς ἀνῆκεν;</l>
<l>ἦ ἵνα δὴ Δαναοῖσι μάχης ἑτεραλκέα νίκην</l>
<l>δῷς; ἐπεὶ οὔ τι Τρῶας ἀπολλυμένους ἐλεαίρεις.</l>
<l>ἀλλ’ εἴ μοί τι πίθοιο τό κεν πολὺ κέρδιον εἴη·</l>
<l>νῦν μὲν παύσωμεν πόλεμον καὶ δηϊοτῆτα</l>
<l n="30">σήμερον· ὕστερον αὖτε μαχήσοντ’ εἰς ὅ κε τέκμωρ</l>
<l>Ἰλίου εὕρωσιν, ἐπεὶ ὣς φίλον ἔπλετο θυμῷ</l>
<l>ὑμῖν ἀθανάτῃσι, διαπραθέειν τόδε ἄστυ.</l>
</p><p><l><milestone ed="P" unit="para"/>τὸν δ’ αὖτε προσέειπε θεὰ γλαυκῶπις Ἀθήνη·</l>
<l>ὧδ’ ἔστω ἑκάεργε· τὰ γὰρ φρονέουσα καὶ αὐτὴ</l>
<l n="35">ἦλθον ἀπ’ Οὐλύμποιο μετὰ Τρῶας καὶ Ἀχαιούς.</l>
<l>ἀλλ’ ἄγε πῶς μέμονας πόλεμον καταπαυσέμεν ἀνδρῶν;</l>
</p><p><l><milestone ed="P" unit="para"/>τὴν δ’ αὖτε προσέειπεν ἄναξ Διὸς υἱὸς Ἀπόλλων·</l>
<l>Ἕκτορος ὄρσωμεν κρατερὸν μένος ἱπποδάμοιο,</l>
<l>ἤν τινά που Δαναῶν προκαλέσσεται οἰόθεν οἶος</l>
<l n="40">ἀντίβιον μαχέσασθαι ἐν αἰνῇ δηϊοτῆτι,</l>
<l>οἳ δέ κ’ ἀγασσάμενοι χαλκοκνήμιδες Ἀχαιοὶ</l>
<l>οἶον ἐπόρσειαν πολεμίζειν Ἕκτορι δίῳ.</l>
<milestone ed="p" n="43" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ γλαυκῶπις Ἀθήνη.</l>
<l>τῶν δ’ Ἕλενος Πριάμοιο φίλος παῖς σύνθετο θυμῷ</l>
<l n="45">βουλήν, ἥ ῥα θεοῖσιν ἐφήνδανε μητιόωσι·</l>
<l>στῆ δὲ παρ’ Ἕκτορ’ ἰὼν καί μιν πρὸς μῦθον ἔειπεν·</l>
<l>Ἕκτορ υἱὲ Πριάμοιο Διὶ μῆτιν ἀτάλαντε</l>
<l>ἦ ῥά νύ μοί τι πίθοιο, κασίγνητος δέ τοί εἰμι·</l>
<l>ἄλλους μὲν κάθισον Τρῶας καὶ πάντας Ἀχαιούς,</l>
<l n="50">αὐτὸς δὲ προκάλεσσαι Ἀχαιῶν ὅς τις ἄριστος</l>
<l>ἀντίβιον μαχέσασθαι ἐν αἰνῇ δηϊοτῆτι·</l>
<l>οὐ γάρ πώ τοι μοῖρα θανεῖν καὶ πότμον ἐπισπεῖν·</l>
<l>ὣς γὰρ ἐγὼ ὄπ’ ἄκουσα θεῶν αἰειγενετάων.</l>
</p><p><l><milestone ed="P" unit="para"/>ὣς ἔφαθ’, Ἕκτωρ δ’ αὖτε χάρη μέγα μῦθον ἀκούσας,</l>
<l n="55">καί ῥ’ ἐς μέσσον ἰὼν Τρώων ἀνέεργε φάλαγγας,</l>
<l>μέσσου δουρὸς ἑλών· οἳ δ’ ἱδρύνθησαν ἅπαντες.</l>
<l>κὰδ δ’ Ἀγαμέμνων εἷσεν ἐϋκνήμιδας Ἀχαιούς·</l>
<l>κὰδ δ’ ἄρ’ Ἀθηναίη τε καὶ ἀργυρότοξος Ἀπόλλων</l>
<l>ἑζέσθην ὄρνισιν ἐοικότες αἰγυπιοῖσι</l>
<l n="60">φηγῷ ἐφ’ ὑψηλῇ πατρὸς Διὸς αἰγιόχοιο</l>
<l>ἀνδράσι τερπόμενοι· τῶν δὲ στίχες εἵατο πυκναὶ</l>
<l>ἀσπίσι καὶ κορύθεσσι καὶ ἔγχεσι πεφρικυῖαι.</l>
<l>οἵη δὲ Ζεφύροιο ἐχεύατο πόντον ἔπι φρὶξ</l>
<l>ὀρνυμένοιο νέον, μελάνει δέ τε πόντος ὑπ’ αὐτῆς,</l>
<l n="65">τοῖαι ἄρα στίχες εἵατ’ Ἀχαιῶν τε Τρώων τε</l>
<l>ἐν πεδίῳ· Ἕκτωρ δὲ μετ’ ἀμφοτέροισιν ἔειπε·</l>
<l>κέκλυτέ μευ Τρῶες καὶ ἐϋκνήμιδες Ἀχαιοὶ</l>
<l>ὄφρ’ εἴπω τά με θυμὸς ἐνὶ στήθεσσι κελεύει.</l>
<l>ὅρκια μὲν Κρονίδης ὑψίζυγος οὐκ ἐτέλεσσεν,</l>
<l n="70">ἀλλὰ κακὰ φρονέων τεκμαίρεται ἀμφοτέροισιν</l>
<l>εἰς ὅ κεν ἢ ὑμεῖς Τροίην εὔπυργον ἕλητε</l>
<l>ἢ αὐτοὶ παρὰ νηυσὶ δαμείετε ποντοπόροισιν.</l>
<l>ὑμῖν δ’ ἐν γὰρ ἔασιν ἀριστῆες Παναχαιῶν·</l>
<l>τῶν νῦν ὅν τινα θυμὸς ἐμοὶ μαχέσασθαι ἀνώγει</l>
<l n="75">δεῦρ’ ἴτω ἐκ πάντων πρόμος ἔμμεναι Ἕκτορι δίῳ.</l>
<l>ὧδε δὲ μυθέομαι, Ζεὺς δ’ ἄμμ’ ἐπιμάρτυρος ἔστω·</l>
<l>εἰ μέν κεν ἐμὲ κεῖνος ἕλῃ ταναήκεϊ χαλκῷ,</l>
<l>τεύχεα συλήσας φερέτω κοίλας ἐπὶ νῆας,</l>
<l>σῶμα δὲ οἴκαδ’ ἐμὸν δόμεναι πάλιν, ὄφρα πυρός με</l>
<l n="80">Τρῶες καὶ Τρώων ἄλοχοι λελάχωσι θανόντα.</l>
<l>εἰ δέ κ’ ἐγὼ τὸν ἕλω, δώῃ δέ μοι εὖχος Ἀπόλλων,</l>
<l>τεύχεα σύλησας οἴσω προτὶ Ἴλιον ἱρήν,</l>
<l>καὶ κρεμόω προτὶ νηὸν Ἀπόλλωνος ἑκάτοιο,</l>
<l>τὸν δὲ νέκυν ἐπὶ νῆας ἐϋσσέλμους ἀποδώσω,</l>
<l n="85">ὄφρά ἑ ταρχύσωσι κάρη κομόωντες Ἀχαιοί,</l>
<l>σῆμά τέ οἱ χεύωσιν ἐπὶ πλατεῖ Ἑλλησπόντῳ.</l>
<l>καί ποτέ τις εἴπῃσι καὶ ὀψιγόνων ἀνθρώπων</l>
<l>νηὶ̈ πολυκλήϊδι πλέων ἐπὶ οἴνοπα πόντον·</l>
<l>ἀνδρὸς μὲν τόδε σῆμα πάλαι κατατεθνηῶτος,</l>
<l n="90">ὅν ποτ’ ἀριστεύοντα κατέκτανε φαίδιμος Ἕκτωρ.</l>
<l>ὥς ποτέ τις ἐρέει· τὸ δ’ ἐμὸν κλέος οὔ ποτ’ ὀλεῖται.</l>
<milestone ed="p" n="92" unit="card"/>
</p><p><l><milestone ed="P" unit="para"/>ὣς ἔφαθ’, οἱ δ’ ἄρα πάντες ἀκὴν ἐγένοντο σιωπῇ·</l>
<l>αἴδεσθεν μὲν ἀνήνασθαι, δεῖσαν δ’ ὑποδέχθαι·</l>
<l>ὀψὲ δὲ δὴ Μενέλαος ἀνίστατο καὶ μετέειπε</l>
<l n="95">νείκει ὀνειδίζων, μέγα δὲ στεναχίζετο θυμῷ·</l>
<l>ὤ μοι ἀπειλητῆρες Ἀχαιί̈δες οὐκέτ’ Ἀχαιοί·</l>
<l>ἦ μὲν δὴ λώβη τάδε γ’ ἔσσεται αἰνόθεν αἰνῶς</l>
<l>εἰ μή τις Δαναῶν νῦν Ἕκτορος ἀντίος εἶσιν.</l>
<l>ἀλλ’ ὑμεῖς μὲν πάντες ὕδωρ καὶ γαῖα γένοισθε</l>
<l n="100">ἥμενοι αὖθι ἕκαστοι ἀκήριοι ἀκλεὲς αὔτως·</l>
<l>τῷδε δ’ ἐγὼν αὐτὸς θωρήξομαι· αὐτὰρ ὕπερθε</l>
<l>νίκης πείρατ’ ἔχονται ἐν ἀθανάτοισι θεοῖσιν.</l>
</p><p><l><milestone ed="P" unit="para"/>ὣς ἄρα φωνήσας κατεδύσετο τεύχεα καλά.</l>
<l>ἔνθά κέ τοι Μενέλαε φάνη βιότοιο τελευτὴ</l>
<l n="105">Ἕκτορος ἐν παλάμῃσιν, ἐπεὶ πολὺ φέρτερος ἦεν,</l>
<l>εἰ μὴ ἀναί̈ξαντες ἕλον βασιλῆες Ἀχαιῶν,</l>
<l>αὐτός τ’ Ἀτρεί̈δης εὐρὺ κρείων Ἀγαμέμνων</l>
<l>δεξιτερῆς ἕλε χειρὸς ἔπος τ’ ἔφατ’ ἔκ τ’ ὀνόμαζεν·</l>
<l>ἀφραίνεις Μενέλαε διοτρεφές, οὐδέ τί σε χρὴ</l>
<l n="110">ταύτης ἀφροσύνης· ἀνὰ δὲ σχέο κηδόμενός περ,</l>
<l>μηδ’ ἔθελ’ ἐξ ἔριδος σεῦ ἀμείνονι φωτὶ μάχεσθαι</l>
<l>Ἕκτορι Πριαμίδῃ, τόν τε στυγέουσι καὶ ἄλλοι.</l>
<l>καὶ δ’ Ἀχιλεὺς τούτῳ γε μάχῃ ἔνι κυδιανείρῃ</l>
<l>ἔρριγ’ ἀντιβολῆσαι, ὅ περ σέο πολλὸν ἀμείνων.</l>
<l n="115">ἀλλὰ σὺ μὲν νῦν ἵζευ ἰὼν μετὰ ἔθνος ἑταίρων,</l>
<l>τούτῳ δὲ πρόμον ἄλλον ἀναστήσουσιν Ἀχαιοί.</l>
<l>εἴ περ ἀδειής τ’ ἐστὶ καὶ εἰ μόθου ἔστ’ ἀκόρητος,</l>
<l>φημί μιν ἀσπασίως γόνυ κάμψειν, αἴ κε φύγῃσι</l>
<l>δηί̈ου ἐκ πολέμοιο καὶ αἰνῆς δηϊοτῆτος.</l>
</p><p><l n="120"><milestone ed="P" unit="para"/>ὣς εἰπὼν παρέπεισεν ἀδελφειοῦ φρένας ἥρως</l>
<l>αἴσιμα παρειπών, ὃ δ’ ἐπείθετο· τοῦ μὲν ἔπειτα</l>
<l>γηθόσυνοι θεράποντες ἀπ’ ὤμων τεύχε’ ἕλοντο·</l>
<l>Νέστωρ δ’ Ἀργείοισιν ἀνίστατο καὶ μετέειπεν·</l>
<l>ὢ πόποι ἦ μέγα πένθος Ἀχαιί̈δα γαῖαν ἱκάνει.</l>
<l n="125">ἦ κε μέγ’ οἰμώξειε γέρων ἱππηλάτα Πηλεὺς</l>
<l>ἐσθλὸς Μυρμιδόνων βουληφόρος ἠδ’ ἀγορητής,</l>
<l>ὅς ποτέ μ’ εἰρόμενος μέγ’ ἐγήθεεν ᾧ ἐνὶ οἴκῳ</l>
<l>πάντων Ἀργείων ἐρέων γενεήν τε τόκον τε.</l>
<l>τοὺς νῦν εἰ πτώσσοντας ὑφ’ Ἕκτορι πάντας ἀκούσαι,</l>
<l n="130">πολλά κεν ἀθανάτοισι φίλας ἀνὰ χεῖρας ἀείραι</l>
<l>θυμὸν ἀπὸ μελέων δῦναι δόμον Ἄϊδος εἴσω.</l>
<milestone ed="p" n="132" unit="card"/>
<l>αἲ γὰρ Ζεῦ τε πάτερ καὶ Ἀθηναίη καὶ Ἄπολλον</l>
<l>ἡβῷμ’ ὡς ὅτ’ ἐπ’ ὠκυρόῳ Κελάδοντι μάχοντο</l>
<l>ἀγρόμενοι Πύλιοί τε καὶ Ἀρκάδες ἐγχεσίμωροι</l>
<l n="135">Φειᾶς πὰρ τείχεσσιν Ἰαρδάνου ἀμφὶ ῥέεθρα.</l>
<l>τοῖσι δ’ Ἐρευθαλίων πρόμος ἵστατο ἰσόθεος φὼς</l>
<l>τεύχε’ ἔχων ὤμοισιν Ἀρηϊθόοιο ἄνακτος</l>
<l>δίου Ἀρηϊθόου, τὸν ἐπίκλησιν κορυνήτην</l>
<l>ἄνδρες κίκλησκον καλλίζωνοί τε γυναῖκες</l>
<l n="140">οὕνεκ’ ἄρ’ οὐ τόξοισι μαχέσκετο δουρί τε μακρῷ,</l>
<l>ἀλλὰ σιδηρείῃ κορύνῃ ῥήγνυσκε φάλαγγας.</l>
<l>τὸν Λυκόοργος ἔπεφνε δόλῳ, οὔ τι κράτεί̈ γε,</l>
<l>στεινωπῷ ἐν ὁδῷ ὅθ’ ἄρ’ οὐ κορύνη οἱ ὄλεθρον</l>
<l>χραῖσμε σιδηρείη· πρὶν γὰρ Λυκόοργος ὑποφθὰς</l>
<l n="145">δουρὶ μέσον περόνησεν, ὃ δ’ ὕπτιος οὔδει ἐρείσθη·</l>
<l>τεύχεα δ’ ἐξενάριξε, τά οἱ πόρε χάλκεος Ἄρης.</l>
<l>καὶ τὰ μὲν αὐτὸς ἔπειτα φόρει μετὰ μῶλον Ἄρηος·</l>
<l>αὐτὰρ ἐπεὶ Λυκόοργος ἐνὶ μεγάροισιν ἐγήρα,</l>
<l>δῶκε δ’ Ἐρευθαλίωνι φίλῳ θεράποντι φορῆναι·</l>
<l n="150">τοῦ ὅ γε τεύχε’ ἔχων προκαλίζετο πάντας ἀρίστους.</l>
<l>οἳ δὲ μάλ’ ἐτρόμεον καὶ ἐδείδισαν, οὐδέ τις ἔτλη·</l>
<l>ἀλλ’ ἐμὲ θυμὸς ἀνῆκε πολυτλήμων πολεμίζειν</l>
<l>θάρσεϊ ᾧ· γενεῇ δὲ νεώτατος ἔσκον ἁπάντων·</l>
<l>καὶ μαχόμην οἱ ἐγώ, δῶκεν δέ μοι εὖχος Ἀθήνη.</l>
<l n="155">τὸν δὴ μήκιστον καὶ κάρτιστον κτάνον ἄνδρα·</l>
<l>πολλὸς γάρ τις ἔκειτο παρήορος ἔνθα καὶ ἔνθα.</l>
<l>εἴθ’ ὣς ἡβώοιμι, βίη δέ μοι ἔμπεδος εἴη·</l>
<l>τώ κε τάχ’ ἀντήσειε μάχης κορυθαίολος Ἕκτωρ.</l>
<l>ὑμέων δ’ οἵ περ ἔασιν ἀριστῆες Παναχαιῶν</l>
<l n="160">οὐδ’ οἳ προφρονέως μέμαθ’ Ἕκτορος ἀντίον ἐλθεῖν.</l>
</p><p><l><milestone ed="P" unit="para"/>ὣς νείκεσς’ ὃ γέρων, οἳ δ’ ἐννέα πάντες ἀνέσταν.</l>
<l>ὦρτο πολὺ πρῶτος μὲν ἄναξ ἀνδρῶν Ἀγαμέμνων,</l>
<l>τῷ δ’ ἐπὶ Τυδεί̈δης ὦρτο κρατερὸς Διομήδης,</l>
<l>τοῖσι δ’ ἐπ’ Αἴαντες θοῦριν ἐπιειμένοι ἀλκήν,</l>
<l n="165">τοῖσι δ’ ἐπ’ Ἰδομενεὺς καὶ ὀπάων Ἰδομενῆος</l>
<l>Μηριόνης ἀτάλαντος Ἐνυαλίῳ ἀνδρειφόντῃ,</l>
<l>τοῖσι δ’ ἐπ’ Εὐρύπυλος Εὐαίμονος ἀγλαὸς υἱός,</l>
<l>ἂν δὲ Θόας Ἀνδραιμονίδης καὶ δῖος Ὀδυσσεύς·</l>
<l>πάντες ἄρ’ οἵ γ’ ἔθελον πολεμίζειν Ἕκτορι δίῳ.</l>
<l n="170">τοῖς δ’ αὖτις μετέειπε Γερήνιος ἱππότα Νέστωρ·</l>
<l>κλήρῳ νῦν πεπάλασθε διαμπερὲς ὅς κε λάχῃσιν·</l>
<l>οὗτος γὰρ δὴ ὀνήσει ἐϋκνήμιδας Ἀχαιούς,</l>
<l>καὶ δ’ αὐτὸς ὃν θυμὸν ὀνήσεται αἴ κε φύγῃσι</l>
<l>δηί̈ου ἐκ πολέμοιο καὶ αἰνῆς δηϊοτῆτος.</l>
<milestone ed="p" n="175" unit="card"/>
</p><p><l n="175"><milestone ed="P" unit="para"/>ὣς ἔφαθ’, οἳ δὲ κλῆρον ἐσημήναντο ἕκαστος,</l>
<l>ἐν δ’ ἔβαλον κυνέῃ Ἀγαμέμνονος Ἀτρεί̈δαο.</l>
<l>λαοὶ δ’ ἠρήσαντο, θεοῖσι δὲ χεῖρας ἀνέσχον·</l>
<l>ὧδε δέ τις εἴπεσκεν ἰδὼν εἰς οὐρανὸν εὐρύν·</l>
<l>Ζεῦ πάτερ ἢ Αἴαντα λαχεῖν, ἢ Τυδέος υἱόν,</l>
<l n="180">ἢ αὐτὸν βασιλῆα πολυχρύσοιο Μυκήνης.</l>
</p><p><l><milestone ed="P" unit="para"/>ὣς ἄρ’ ἔφαν, πάλλεν δὲ Γερήνιος ἱππότα Νέστωρ,</l>
<l>ἐκ δ’ ἔθορε κλῆρος κυνέης ὃν ἄρ’ ἤθελον αὐτοὶ</l>
<l>Αἴαντος· κῆρυξ δὲ φέρων ἀν’ ὅμιλον ἁπάντῃ</l>
<l>δεῖξ’ ἐνδέξια πᾶσιν ἀριστήεσσιν Ἀχαιῶν.</l>
<l n="185">οἳ δ’ οὐ γιγνώσκοντες ἀπηνήναντο ἕκαστος.</l>
<l>ἀλλ’ ὅτε δὴ τὸν ἵκανε φέρων ἀν’ ὅμιλον ἁπάντῃ</l>
<l>ὅς μιν ἐπιγράψας κυνέῃ βάλε φαίδιμος Αἴας,</l>
<l>ἤτοι ὑπέσχεθε χεῖρ’, ὃ δ’ ἄρ’ ἔμβαλεν ἄγχι παραστάς,</l>
<l>γνῶ δὲ κλήρου σῆμα ἰδών, γήθησε δὲ θυμῷ.</l>
<l n="190">τὸν μὲν πὰρ πόδ’ ἑὸν χαμάδις βάλε φώνησέν τε·</l>
<l>ὦ φίλοι ἤτοι κλῆρος ἐμός, χαίρω δὲ καὶ αὐτὸς</l>
<l>θυμῷ, ἐπεὶ δοκέω νικησέμεν Ἕκτορα δῖον.</l>
<l>ἀλλ’ ἄγετ’ ὄφρ’ ἂν ἐγὼ πολεμήϊα τεύχεα δύω,</l>
<l>τόφρ’ ὑμεῖς εὔχεσθε Διὶ Κρονίωνι ἄνακτι</l>
<l n="195">σιγῇ ἐφ’ ὑμείων ἵνα μὴ Τρῶές γε πύθωνται,</l>
<l>ἠὲ καὶ ἀμφαδίην, ἐπεὶ οὔ τινα δείδιμεν ἔμπης·</l>
<l>οὐ γάρ τίς με βίῃ γε ἑκὼν ἀέκοντα δίηται</l>
<l>οὐδέ τι ἰδρείῃ, ἐπεὶ οὐδ’ ἐμὲ νήϊδά γ’ οὕτως</l>
<l>ἔλπομαι ἐν Σαλαμῖνι γενέσθαι τε τραφέμεν τε.</l>
</p><p><l n="200"><milestone ed="P" unit="para"/>ὣς ἔφαθ’, οἳ δ’ εὔχοντο Διὶ Κρονίωνι ἄνακτι·</l>
<l>ὧδε δέ τις εἴπεσκεν ἰδὼν εἰς οὐρανὸν εὐρύν·</l>
<l>Ζεῦ πάτερ Ἴδηθεν μεδέων κύδιστε μέγιστε</l>
<l>δὸς νίκην Αἴαντι καὶ ἀγλαὸν εὖχος ἀρέσθαι·</l>
<l>εἰ δὲ καὶ Ἕκτορά περ φιλέεις καὶ κήδεαι αὐτοῦ,</l>
<l n="205">ἴσην ἀμφοτέροισι βίην καὶ κῦδος ὄπασσον.</l>
<milestone ed="p" n="206" unit="card"/>
</p><p><l><milestone ed="P" unit="para"/>ὣς ἄρ’ ἔφαν, Αἴας δὲ κορύσσετο νώροπι χαλκῷ.</l>
<l>αὐτὰρ ἐπεὶ δὴ πάντα περὶ χροὶ̈ ἕσσατο τεύχεα,</l>
<l>σεύατ’ ἔπειθ’ οἷός τε πελώριος ἔρχεται Ἄρης,</l>
<l>ὅς τ’ εἶσιν πόλεμον δὲ μετ’ ἀνέρας οὕς τε Κρονίων</l>
<l n="210">θυμοβόρου ἔριδος μένεϊ ξυνέηκε μάχεσθαι.</l>
<l>τοῖος ἄρ’ Αἴας ὦρτο πελώριος ἕρκος Ἀχαιῶν</l>
<l>μειδιόων βλοσυροῖσι προσώπασι· νέρθε δὲ ποσσὶν</l>
<l>ἤϊε μακρὰ βιβάς, κραδάων δολιχόσκιον ἔγχος.</l>
<l>τὸν δὲ καὶ Ἀργεῖοι μὲν ἐγήθεον εἰσορόωντες,</l>
<l n="215">Τρῶας δὲ τρόμος αἰνὸς ὑπήλυθε γυῖα ἕκαστον,</l>
<l>Ἕκτορί τ’ αὐτῷ θυμὸς ἐνὶ στήθεσσι πάτασσεν·</l>
<l>ἀλλ’ οὔ πως ἔτι εἶχεν ὑποτρέσαι οὐδ’ ἀναδῦναι</l>
<l>ἂψ λαῶν ἐς ὅμιλον, ἐπεὶ προκαλέσσατο χάρμῃ.</l>
<l>Αἴας δ’ ἐγγύθεν ἦλθε φέρων σάκος ἠύ̈τε πύργον</l>
<l n="220">χάλκεον ἑπταβόειον, ὅ οἱ Τυχίος κάμε τεύχων</l>
<l>σκυτοτόμων ὄχ’ ἄριστος Ὕλῃ ἔνι οἰκία ναίων,</l>
<l>ὅς οἱ ἐποίησεν σάκος αἰόλον ἑπταβόειον</l>
<l>ταύρων ζατρεφέων, ἐπὶ δ’ ὄγδοον ἤλασε χαλκόν.</l>
<l>τὸ πρόσθε στέρνοιο φέρων Τελαμώνιος Αἴας</l>
<l n="225">στῆ ῥα μάλ’ Ἕκτορος ἐγγύς, ἀπειλήσας δὲ προσηύδα·</l>
<l>Ἕκτορ νῦν μὲν δὴ σάφα εἴσεαι οἰόθεν οἶος</l>
<l>οἷοι καὶ Δαναοῖσιν ἀριστῆες μετέασι</l>
<l>καὶ μετ’ Ἀχιλλῆα ῥηξήνορα θυμολέοντα.</l>
<l>ἀλλ’ ὃ μὲν ἐν νήεσσι κορωνίσι ποντοπόροισι</l>
<l n="230">κεῖτ’ ἀπομηνίσας Ἀγαμέμνονι ποιμένι λαῶν·</l>
<l>ἡμεῖς δ’ εἰμὲν τοῖοι οἳ ἂν σέθεν ἀντιάσαιμεν</l>
<l>καὶ πολέες· ἀλλ’ ἄρχε μάχης ἠδὲ πτολέμοιο.</l>
</p><p><l><milestone ed="P" unit="para"/>τὸν δ’ αὖτε προσέειπε μέγας κορυθαίολος Ἕκτωρ·</l>
<l>Αἶαν διογενὲς Τελαμώνιε κοίρανε λαῶν</l>
<l n="235">μή τί μευ ἠύ̈τε παιδὸς ἀφαυροῦ πειρήτιζε</l>
<l>ἠὲ γυναικός, ἣ οὐκ οἶδεν πολεμήϊα ἔργα.</l>
<l>αὐτὰρ ἐγὼν εὖ οἶδα μάχας τ’ ἀνδροκτασίας τε·</l>
<l>οἶδ’ ἐπὶ δεξιά, οἶδ’ ἐπ’ ἀριστερὰ νωμῆσαι βῶν</l>
<l>ἀζαλέην, τό μοι ἔστι ταλαύρινον πολεμίζειν·</l>
<l n="240">οἶδα δ’ ἐπαί̈ξαι μόθον ἵππων ὠκειάων·</l>
<l>οἶδα δ’ ἐνὶ σταδίῃ δηί̈ῳ μέλπεσθαι Ἄρηϊ.</l>
<l>ἀλλ’ οὐ γάρ ς’ ἐθέλω βαλέειν τοιοῦτον ἐόντα</l>
<l>λάθρῃ ὀπιπεύσας, ἀλλ’ ἀμφαδόν, αἴ κε τύχωμι.</l>
<milestone ed="p" n="244" unit="card"/>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δολιχόσκιον ἔγχος,</l>
<l n="245">καὶ βάλεν Αἴαντος δεινὸν σάκος ἑπταβόειον</l>
<l>ἀκρότατον κατὰ χαλκόν, ὃς ὄγδοος ἦεν ἐπ’ αὐτῷ.</l>
<l>ἓξ δὲ διὰ πτύχας ἦλθε δαί̈ζων χαλκὸς ἀτειρής,</l>
<l>ἐν τῇ δ’ ἑβδομάτῃ ῥινῷ σχέτο· δεύτερος αὖτε</l>
<l>Αἴας διογενὴς προί̈ει δολιχόσκιον ἔγχος,</l>
<l n="250">καὶ βάλε Πριαμίδαο κατ’ ἀσπίδα πάντος’ ἐί̈σην.</l>
<l>διὰ μὲν ἀσπίδος ἦλθε φαεινῆς ὄβριμον ἔγχος,</l>
<l>καὶ διὰ θώρηκος πολυδαιδάλου ἠρήρειστο·</l>
<l>ἀντικρὺ δὲ παραὶ λαπάρην διάμησε χιτῶνα</l>
<l>ἔγχος· ὃ δ’ ἐκλίνθη καὶ ἀλεύατο κῆρα μέλαιναν.</l>
<l n="255">τὼ δ’ ἐκσπασσαμένω δολίχ’ ἔγχεα χερσὶν ἅμ’ ἄμφω</l>
<l>σύν ῥ’ ἔπεσον λείουσιν ἐοικότες ὠμοφάγοισιν</l>
<l>ἢ συσὶ κάπροισιν, τῶν τε σθένος οὐκ ἀλαπαδνόν.</l>
<l>Πριαμίδης μὲν ἔπειτα μέσον σάκος οὔτασε δουρί,</l>
<l>οὐδ’ ἔρρηξεν χαλκός, ἀνεγνάμφθη δέ οἱ αἰχμή.</l>
<l n="260">Αἴας δ’ ἀσπίδα νύξεν ἐπάλμενος· ἣ δὲ διαπρὸ</l>
<l>ἤλυθεν ἐγχείη, στυφέλιξε δέ μιν μεμαῶτα,</l>
<l>τμήδην δ’ αὐχέν’ ἐπῆλθε, μέλαν δ’ ἀνεκήκιεν αἷμα,</l>
<l>ἀλλ’ οὐδ’ ὧς ἀπέληγε μάχης κορυθαίολος Ἕκτωρ,</l>
<l>ἀλλ’ ἀναχασσάμενος λίθον εἵλετο χειρὶ παχείῃ</l>
<l n="265">κείμενον ἐν πεδίῳ μέλανα τρηχύν τε μέγαν τε·</l>
<l>τῷ βάλεν Αἴαντος δεινὸν σάκος ἑπταβόειον</l>
<l>μέσσον ἐπομφάλιον· περιήχησεν δ’ ἄρα χαλκός.</l>
<l>δεύτερος αὖτ’ Αἴας πολὺ μείζονα λᾶαν ἀείρας</l>
<l>ἧκ’ ἐπιδινήσας, ἐπέρεισε δὲ ἶν’ ἀπέλεθρον,</l>
<l n="270">εἴσω δ’ ἀσπίδ’ ἔαξε βαλὼν μυλοειδέϊ πέτρῳ,</l>
<l>βλάψε δέ οἱ φίλα γούναθ’· ὃ δ’ ὕπτιος ἐξετανύσθη</l>
<l>ἀσπίδι ἐγχριμφθείς· τὸν δ’ αἶψ’ ὤρθωσεν Ἀπόλλων.</l>
<l>καί νύ κε δὴ ξιφέεσς’ αὐτοσχεδὸν οὐτάζοντο,</l>
<l>εἰ μὴ κήρυκες Διὸς ἄγγελοι ἠδὲ καὶ ἀνδρῶν</l>
<l n="275">ἦλθον, ὃ μὲν Τρώων, ὃ δ’ Ἀχαιῶν χαλκοχιτώνων,</l>
<l>Ταλθύβιός τε καὶ Ἰδαῖος πεπνυμένω ἄμφω·</l>
<l>μέσσῳ δ’ ἀμφοτέρων σκῆπτρα σχέθον, εἶπέ τε μῦθον</l>
<l>κῆρυξ Ἰδαῖος πεπνυμένα μήδεα εἰδώς·</l>
<l>μηκέτι παῖδε φίλω πολεμίζετε μηδὲ μάχεσθον·</l>
<l n="280">ἀμφοτέρω γὰρ σφῶϊ φιλεῖ νεφεληγερέτα Ζεύς,</l>
<l>ἄμφω δ’ αἰχμητά· τό γε δὴ καὶ ἴδμεν ἅπαντες.</l>
<l>νὺξ δ’ ἤδη τελέθει· ἀγαθὸν καὶ νυκτὶ πιθέσθαι.</l>
<milestone ed="p" n="283" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσέφη Τελαμώνιος Αἴας·</l>
<l>Ἰδαῖ’ Ἕκτορα ταῦτα κελεύετε μυθήσασθαι·</l>
<l n="285">αὐτὸς γὰρ χάρμῃ προκαλέσσατο πάντας ἀρίστους.</l>
<l>ἀρχέτω· αὐτὰρ ἐγὼ μάλα πείσομαι ᾗ περ ἂν οὗτος.</l>
</p><p><l><milestone ed="P" unit="para"/>τὸν δ’ αὖτε προσέειπε μέγας κορυθαίολος Ἕκτωρ·</l>
<l>Αἶαν ἐπεί τοι δῶκε θεὸς μέγεθός τε βίην τε</l>
<l>καὶ πινυτήν, περὶ δ’ ἔγχει Ἀχαιῶν φέρτατός ἐσσι,</l>
<l n="290">νῦν μὲν παυσώμεσθα μάχης καὶ δηϊοτῆτος</l>
<l>σήμερον· ὕστερον αὖτε μαχησόμεθ’ εἰς ὅ κε δαίμων</l>
<l>ἄμμε διακρίνῃ, δώῃ δ’ ἑτέροισί γε νίκην.</l>
<l>νὺξ δ’ ἤδη τελέθει· ἀγαθὸν καὶ νυκτὶ πιθέσθαι,</l>
<l>ὡς σύ τ’ ἐϋφρήνῃς πάντας παρὰ νηυσὶν Ἀχαιούς,</l>
<l n="295">σούς τε μάλιστα ἔτας καὶ ἑταίρους, οἵ τοι ἔασιν·</l>
<l>αὐτὰρ ἐγὼ κατὰ ἄστυ μέγα Πριάμοιο ἄνακτος</l>
<l>Τρῶας ἐϋφρανέω καὶ Τρῳάδας ἑλκεσιπέπλους,</l>
<l>αἵ τέ μοι εὐχόμεναι θεῖον δύσονται ἀγῶνα.</l>
<l>δῶρα δ’ ἄγ’ ἀλλήλοισι περικλυτὰ δώομεν ἄμφω,</l>
<l n="300">ὄφρά τις ὧδ’ εἴπῃσιν Ἀχαιῶν τε Τρώων τε·</l>
<l>ἠμὲν ἐμαρνάσθην ἔριδος πέρι θυμοβόροιο,</l>
<l>ἠδ’ αὖτ’ ἐν φιλότητι διέτμαγεν ἀρθμήσαντε.</l>
</p><p><l><milestone ed="P" unit="para"/>ὣς ἄρα φωνήσας δῶκε ξίφος ἀργυρόηλον</l>
<l>σὺν κολεῷ τε φέρων καὶ ἐϋτμήτῳ τελαμῶνι·</l>
<l n="305">Αἴας δὲ ζωστῆρα δίδου φοίνικι φαεινόν.</l>
<l>τὼ δὲ διακρινθέντε ὃ μὲν μετὰ λαὸν Ἀχαιῶν</l>
<l>ἤϊ’, ὃ δ’ ἐς Τρώων ὅμαδον κίε· τοὶ δὲ χάρησαν,</l>
<l>ὡς εἶδον ζωόν τε καὶ ἀρτεμέα προσιόντα,</l>
<l>Αἴαντος προφυγόντα μένος καὶ χεῖρας ἀάπτους·</l>
<l n="310">καί ῥ’ ἦγον προτὶ ἄστυ ἀελπτέοντες σόον εἶναι.</l>
<l>Αἴαντ’ αὖθ’ ἑτέρωθεν ἐϋκνήμιδες Ἀχαιοὶ</l>
<l>εἰς Ἀγαμέμνονα δῖον ἄγον κεχαρηότα νίκῃ.</l>
<milestone ed="p" n="313" unit="card"/>
</p><p><l><milestone ed="P" unit="para"/>οἳ δ’ ὅτε δὴ κλισίῃσιν ἐν Ἀτρεί̈δαο γένοντο,</l>
<l>τοῖσι δὲ βοῦν ἱέρευσεν ἄναξ ἀνδρῶν Ἀγαμέμνων</l>
<l n="315">ἄρσενα πενταέτηρον ὑπερμενέϊ Κρονίωνι.</l>
<l>τὸν δέρον ἀμφί θ’ ἕπον, καί μιν διέχευαν ἅπαντα,</l>
<l>μίστυλλόν τ’ ἄρ’ ἐπισταμένως πεῖράν τ’ ὀβελοῖσιν,</l>
<l>ὄπτησάν τε περιφραδέως, ἐρύσαντό τε πάντα.</l>
<l>αὐτὰρ ἐπεὶ παύσαντο πόνου τετύκοντό τε δαῖτα,</l>
<l n="320">δαίνυντ’, οὐδέ τι θυμὸς ἐδεύετο δαιτὸς ἐί̈σης·</l>
<l>νώτοισιν δ’ Αἴαντα διηνεκέεσσι γέραιρεν</l>
<l>ἥρως Ἀτρεί̈δης εὐρὺ κρείων Ἀγαμέμνων.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖς ὁ γέρων πάμπρωτος ὑφαίνειν ἤρχετο μῆτιν</l>
<l n="325">Νέστωρ, οὗ καὶ πρόσθεν ἀρίστη φαίνετο βουλή·</l>
<l>ὅ σφιν ἐϋφρονέων ἀγορήσατο καὶ μετέειπεν·</l>
<l>Ἀτρεί̈δη τε καὶ ἄλλοι ἀριστῆες Παναχαιῶν,</l>
<l>πολλοὶ γὰρ τεθνᾶσι κάρη κομόωντες Ἀχαιοί,</l>
<l>τῶν νῦν αἷμα κελαινὸν ἐύ̈ρροον ἀμφὶ Σκάμανδρον</l>
<l n="330">ἐσκέδας’ ὀξὺς Ἄρης, ψυχαὶ δ’ Ἄϊδος δὲ κατῆλθον·</l>
<l>τώ σε χρὴ πόλεμον μὲν ἅμ’ ἠοῖ παῦσαι Ἀχαιῶν,</l>
<l>αὐτοὶ δ’ ἀγρόμενοι κυκλήσομεν ἐνθάδε νεκροὺς</l>
<l>βουσὶ καὶ ἡμιόνοισιν· ἀτὰρ κατακήομεν αὐτοὺς</l>
<l>τυτθὸν ἀπὸ πρὸ νεῶν, ὥς κ’ ὀστέα παισὶν ἕκαστος</l>
<l n="335">οἴκαδ’ ἄγῃ ὅτ’ ἂν αὖτε νεώμεθα πατρίδα γαῖαν.</l>
<l>τύμβον δ’ ἀμφὶ πυρὴν ἕνα χεύομεν ἐξαγαγόντες</l>
<l>ἄκριτον ἐκ πεδίου· ποτὶ δ’ αὐτὸν δείμομεν ὦκα</l>
<l>πύργους ὑψηλοὺς εἶλαρ νηῶν τε καὶ αὐτῶν.</l>
<l>ἐν δ’ αὐτοῖσι πύλας ποιήσομεν εὖ ἀραρυίας,</l>
<l n="340">ὄφρα δι’ αὐτάων ἱππηλασίη ὁδὸς εἴη·</l>
<l>ἔκτοσθεν δὲ βαθεῖαν ὀρύξομεν ἐγγύθι τάφρον,</l>
<l>ἥ χ’ ἵππον καὶ λαὸν ἐρυκάκοι ἀμφὶς ἐοῦσα,</l>
<l>μή ποτ’ ἐπιβρίσῃ πόλεμος Τρώων ἀγερώχων.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπῄνησαν βασιλῆες.</l>
<l n="345">Τρώων αὖτ’ ἀγορὴ γένετ’ Ἰλίου ἐν πόλει ἄκρῃ</l>
<l>δεινὴ τετρηχυῖα, παρὰ Πριάμοιο θύρῃσι·</l>
<l>τοῖσιν δ’ Ἀντήνωρ πεπνυμένος ἦρχ’ ἀγορεύειν·</l>
<l>κέκλυτέ μευ Τρῶες καὶ Δάρδανοι ἠδ’ ἐπίκουροι,</l>
<l>ὄφρ’ εἴπω τά με θυμὸς ἐνὶ στήθεσσι κελεύει.</l>
<l n="350">δεῦτ’ ἄγετ’ Ἀργείην Ἑλένην καὶ κτήμαθ’ ἅμ’ αὐτῇ</l>
<l>δώομεν Ἀτρεί̈δῃσιν ἄγειν· νῦν δ’ ὅρκια πιστὰ</l>
<l>ψευσάμενοι μαχόμεσθα· τὼ οὔ νύ τι κέρδιον ἡμῖν</l>
<l>ἔλπομαι ἐκτελέεσθαι, ἵνα μὴ ῥέξομεν ὧδε.</l>
<milestone ed="p" n="354" unit="card"/>
</p><p><l><milestone ed="P" unit="para"/>ἤτοι ὅ γ’ ὣς εἰπὼν κατ’ ἄρ’ ἕζετο· τοῖσι δ’ ἀνέστη</l>
<l n="355">δῖος Ἀλέξανδρος Ἑλένης πόσις ἠϋκόμοιο,</l>
<l>ὅς μιν ἀμειβόμενος ἔπεα πτερόεντα προσηύδα·</l>
<l>Ἀντῆνορ σὺ μὲν οὐκέτ’ ἐμοὶ φίλα ταῦτ’ ἀγορεύεις·</l>
<l>οἶσθα καὶ ἄλλον μῦθον ἀμείνονα τοῦδε νοῆσαι.</l>
<l>εἰ δ’ ἐτεὸν δὴ τοῦτον ἀπὸ σπουδῆς ἀγορεύεις,</l>
<l n="360">ἐξ ἄρα δή τοι ἔπειτα θεοὶ φρένας ὤλεσαν αὐτοί.</l>
<l>αὐτὰρ ἐγὼ Τρώεσσι μεθ’ ἱπποδάμοις ἀγορεύσω·</l>
<l>ἀντικρὺ δ’ ἀπόφημι γυναῖκα μὲν οὐκ ἀποδώσω·</l>
<l>κτήματα δ’ ὅσς’ ἀγόμην ἐξ Ἄργεος ἡμέτερον δῶ</l>
<l>πάντ’ ἐθέλω δόμεναι καὶ οἴκοθεν ἄλλ’ ἐπιθεῖναι.</l>
</p><p><l n="365"><milestone ed="P" unit="para"/>ἤτοι ὅ γ’ ὣς εἰπὼν κατ’ ἄρ’ ἕζετο· τοῖσι δ’ ἀνέστη</l>
<l>Δαρδανίδης Πρίαμος, θεόφιν μήστωρ ἀτάλαντος,</l>
<l>ὅ σφιν ἐϋφρονέων ἀγορήσατο καὶ μετέειπε·</l>
<l>κέκλυτέ μευ Τρῶες καὶ Δάρδανοι ἠδ’ ἐπίκουροι,</l>
<l>ὄφρ’ εἴπω τά με θυμὸς ἐνὶ στήθεσσι κελεύει.</l>
<l n="370">νῦν μὲν δόρπον ἕλεσθε κατὰ πτόλιν ὡς τὸ πάρος περ,</l>
<l>καὶ φυλακῆς μνήσασθε καὶ ἐγρήγορθε ἕκαστος·</l>
<l>ἠῶθεν δ’ Ἰδαῖος ἴτω κοίλας ἐπὶ νῆας</l>
<l>εἰπέμεν Ἀτρεί̈δῃς Ἀγαμέμνονι καὶ Μενελάῳ</l>
<l>μῦθον Ἀλεξάνδροιο, τοῦ εἵνεκα νεῖκος ὄρωρε·</l>
<l n="375">καὶ δὲ τόδ’ εἰπέμεναι πυκινὸν ἔπος, αἴ κ’ ἐθέλωσι</l>
<l>παύσασθαι πολέμοιο δυσηχέος, εἰς ὅ κε νεκροὺς</l>
<l>κήομεν· ὕστερον αὖτε μαχησόμεθ’ εἰς ὅ κε δαίμων</l>
<l>ἄμμε διακρίνῃ, δώῃ δ’ ἑτέροισί γε νίκην.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδ’ ἐπίθοντο·</l>
<l n="380">δόρπον ἔπειθ’ εἵλοντο κατὰ στρατὸν ἐν τελέεσσιν·</l>
<l>ἠῶθεν δ’ Ἰδαῖος ἔβη κοίλας ἐπὶ νῆας·</l>
<l>τοὺς δ’ εὗρ’ εἰν ἀγορῇ Δαναοὺς θεράποντας Ἄρηος</l>
<l>νηὶ̈ πάρα πρύμνῃ Ἀγαμέμνονος· αὐτὰρ ὃ τοῖσι</l>
<l>στὰς ἐν μέσσοισιν μετεφώνεεν ἠπύτα κῆρυξ·</l>
<l n="385">Ἀτρεί̈δη τε καὶ ἄλλοι ἀριστῆες Παναχαιῶν</l>
<l>ἠνώγει Πρίαμός τε καὶ ἄλλοι Τρῶες ἀγαυοὶ</l>
<l>εἰπεῖν, αἴ κέ περ ὔμμι φίλον καὶ ἡδὺ γένοιτο,</l>
<l>μῦθον Ἀλεξάνδροιο, τοῦ εἵνεκα νεῖκος ὄρωρε·</l>
<l>κτήματα μὲν ὅς’ Ἀλέξανδρος κοίλῃς ἐνὶ νηυσὶν</l>
<l n="390">ἠγάγετο Τροίηνδ’· ὡς πρὶν ὤφελλ’ ἀπολέσθαι·</l>
<l>πάντ’ ἐθέλει δόμεναι καὶ οἴκοθεν ἄλλ’ ἐπιθεῖναι·</l>
<l>κουριδίην δ’ ἄλοχον Μενελάου κυδαλίμοιο</l>
<l>οὔ φησιν δώσειν· ἦ μὴν Τρῶές γε κέλονται.</l>
<l>καὶ δὲ τόδ’ ἠνώγεον εἰπεῖν ἔπος αἴ κ’ ἐθέλητε</l>
<l n="395">παύσασθαι πολέμοιο δυσηχέος εἰς ὅ κε νεκροὺς</l>
<l>κήομεν· ὕστερον αὖτε μαχησόμεθ’ εἰς ὅ κε δαίμων</l>
<l>ἄμμε διακρίνῃ, δώῃ δ’ ἑτέροισί γε νίκην.</l>
<milestone ed="p" n="398" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ·</l>
<l>ὀψὲ δὲ δὴ μετέειπε βοὴν ἀγαθὸς Διομήδης·</l>
<l n="400">μήτ’ ἄρ τις νῦν κτήματ’ Ἀλεξάνδροιο δεχέσθω</l>
<l>μήθ’ Ἑλένην· γνωτὸν δὲ καὶ ὃς μάλα νήπιός ἐστιν</l>
<l>ὡς ἤδη Τρώεσσιν ὀλέθρου πείρατ’ ἐφῆπται.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπίαχον υἷες Ἀχαιῶν</l>
<l>μῦθον ἀγασσάμενοι Διομήδεος ἱπποδάμοιο·</l>
<l n="405">καὶ τότ’ ἄρ’ Ἰδαῖον προσέφη κρείων Ἀγαμέμνων·</l>
<l>Ἰδαῖ’ ἤτοι μῦθον Ἀχαιῶν αὐτὸς ἀκούεις</l>
<l>ὥς τοι ὑποκρίνονται· ἐμοὶ δ’ ἐπιανδάνει οὕτως</l>
<l>ἀμφὶ δὲ νεκροῖσιν κατακαιέμεν οὔ τι μεγαίρω·</l>
<l>οὐ γάρ τις φειδὼ νεκύων κατατεθνηώτων</l>
<l n="410">γίγνετ’ ἐπεί κε θάνωσι πυρὸς μειλισσέμεν ὦκα.</l>
<l>ὅρκια δὲ Ζεὺς ἴστω ἐρίγδουπος πόσις Ἥρης.</l>
</p><p><l><milestone ed="P" unit="para"/>ὣς εἰπὼν τὸ σκῆπτρον ἀνέσχεθε πᾶσι θεοῖσιν,</l>
<l>ἄψορρον δ’ Ἰδαῖος ἔβη προτὶ Ἴλιον ἱρήν.</l>
<l>οἳ δ’ ἕατ’ εἰν ἀγορῇ Τρῶες καὶ Δαρδανίωνες</l>
<l n="415">πάντες ὁμηγερέες, ποτιδέγμενοι ὁππότ’ ἄρ’ ἔλθοι</l>
<l>Ἰδαῖος· ὃ δ’ ἄρ’ ἦλθε καὶ ἀγγελίην ἀπέειπε</l>
<l>στὰς ἐν μέσσοισιν· τοὶ δ’ ὁπλίζοντο μάλ’ ὦκα,</l>
<l>ἀμφότερον νέκυάς τ’ ἀγέμεν ἕτεροι δὲ μεθ’ ὕλην·</l>
<l>Ἀργεῖοι δ’ ἑτέρωθεν ἐϋσσέλμων ἀπὸ νηῶν</l>
<l n="420">ὀτρύνοντο νέκυς τ’ ἀγέμεν, ἕτεροι δὲ μεθ’ ὕλην.</l>
</p><p><l><milestone ed="P" unit="para"/>Ἠέλιος μὲν ἔπειτα νέον προσέβαλλεν ἀρούρας</l>
<l>ἐξ ἀκαλαρρείταο βαθυρρόου Ὠκεανοῖο</l>
<l>οὐρανὸν εἰσανιών· οἳ δ’ ἤντεον ἀλλήλοισιν.</l>
<l>ἔνθα διαγνῶναι χαλεπῶς ἦν ἄνδρα ἕκαστον·</l>
<l n="425">ἀλλ’ ὕδατι νίζοντες ἄπο βρότον αἱματόεντα</l>
<l>δάκρυα θερμὰ χέοντες ἀμαξάων ἐπάειραν.</l>
<l>οὐδ’ εἴα κλαίειν Πρίαμος μέγας· οἳ δὲ σιωπῇ</l>
<l>νεκροὺς πυρκαϊῆς ἐπινήνεον ἀχνύμενοι κῆρ,</l>
<l>ἐν δὲ πυρὶ πρήσαντες ἔβαν προτὶ Ἴλιον ἱρήν.</l>
<l n="430">ὣς δ’ αὔτως ἑτέρωθεν ἐϋκνήμιδες Ἀχαιοὶ</l>
<l>νεκροὺς πυρκαϊῆς ἐπινήνεον ἀχνύμενοι κῆρ,</l>
<l>ἐν δὲ πυρὶ πρήσαντες ἔβαν κοίλας ἐπὶ νῆας.</l>
</p><p><l><milestone ed="P" unit="para"/>ἦμος δ’ οὔτ’ ἄρ πω ἠώς, ἔτι δ’ ἀμφιλύκη νύξ,</l>
<l>τῆμος ἄρ’ ἀμφὶ πυρὴν κριτὸς ἔγρετο λαὸς Ἀχαιῶν,</l>
<l n="435">τύμβον δ’ ἀμφ’ αὐτὴν ἕνα ποίεον ἐξαγαγόντες</l>
<l>ἄκριτον ἐκ πεδίου, ποτὶ δ’ αὐτὸν τεῖχος ἔδειμαν</l>
<l>πύργους θ’ ὑψηλούς, εἶλαρ νηῶν τε καὶ αὐτῶν.</l>
<l>ἐν δ’ αὐτοῖσι πύλας ἐνεποίεον εὖ ἀραρυίας,</l>
<l>ὄφρα δι’ αὐτάων ἱππηλασίη ὁδὸς εἴη·</l>
<l n="440">ἔκτοσθεν δὲ βαθεῖαν ἐπ’ αὐτῷ τάφρον ὄρυξαν</l>
<l>εὐρεῖαν μεγάλην, ἐν δὲ σκόλοπας κατέπηξαν.</l>
<milestone ed="p" n="442" unit="card"/>
</p><p><l><milestone ed="P" unit="para"/>ὣς οἳ μὲν πονέοντο κάρη κομόωντες Ἀχαιοί·</l>
<l>οἳ δὲ θεοὶ πὰρ Ζηνὶ καθήμενοι ἀστεροπητῇ</l>
<l>θηεῦντο μέγα ἔργον Ἀχαιῶν χαλκοχιτώνων.</l>
<l n="445">τοῖσι δὲ μύθων ἦρχε Ποσειδάων ἐνοσίχθων·</l>
<l>Ζεῦ πάτερ, ἦ ῥά τίς ἐστι βροτῶν ἐπ’ ἀπείρονα γαῖαν</l>
<l>ὅς τις ἔτ’ ἀθανάτοισι νόον καὶ μῆτιν ἐνίψει;</l>
<l>οὐχ ὁράᾳς ὅτι δ’ αὖτε κάρη κομόωντες Ἀχαιοὶ</l>
<l>τεῖχος ἐτειχίσσαντο νεῶν ὕπερ, ἀμφὶ δὲ τάφρον</l>
<l n="450">ἤλασαν, οὐδὲ θεοῖσι δόσαν κλειτὰς ἑκατόμβας;</l>
<l>τοῦ δ’ ἤτοι κλέος ἔσται ὅσον τ’ ἐπικίδναται ἠώς·</l>
<l>τοῦ δ’ ἐπιλήσονται τὸ ἐγὼ καὶ Φοῖβος Ἀπόλλων</l>
<l>ἥρῳ Λαομέδοντι πολίσσαμεν ἀθλήσαντε.</l>
</p><p><l><milestone ed="P" unit="para"/>τὸν δὲ μέγ’ ὀχθήσας προσέφη νεφεληγερέτα Ζεύς·</l>
<l n="455">ὢ πόποι ἐννοσίγαι’ εὐρυσθενές, οἷον ἔειπες.</l>
<l>ἄλλός κέν τις τοῦτο θεῶν δείσειε νόημα,</l>
<l>ὃς σέο πολλὸν ἀφαυρότερος χεῖράς τε μένος τε·</l>
<l>σὸν δ’ ἤτοι κλέος ἔσται ὅσον τ’ ἐπικίδναται ἠώς.</l>
<l>ἄγρει μὰν ὅτ’ ἂν αὖτε κάρη κομόωντες Ἀχαιοὶ</l>
<l n="460">οἴχωνται σὺν νηυσὶ φίλην ἐς πατρίδα γαῖαν</l>
<l>τεῖχος ἀναρρήξας τὸ μὲν εἰς ἅλα πᾶν καταχεῦαι,</l>
<l>αὖτις δ’ ἠϊόνα μεγάλην ψαμάθοισι καλύψαι,</l>
<l>ὥς κέν τοι μέγα τεῖχος ἀμαλδύνηται Ἀχαιῶν.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον,</l>
<l n="465">δύσετο δ’ ἠέλιος, τετέλεστο δὲ ἔργον Ἀχαιῶν,</l>
<l>βουφόνεον δὲ κατὰ κλισίας καὶ δόρπον ἕλοντο.</l>
<l>νῆες δ’ ἐκ Λήμνοιο παρέσταν οἶνον ἄγουσαι</l>
<l>πολλαί, τὰς προέηκεν Ἰησονίδης Εὔνηος,</l>
<l>τόν ῥ’ ἔτεχ’ Ὑψιπύλη ὑπ’ Ἰήσονι ποιμένι λαῶν.</l>
<l n="470">χωρὶς δ’ Ἀτρεί̈δῃς Ἀγαμέμνονι καὶ Μενελάῳ</l>
<l>δῶκεν Ἰησονίδης ἀγέμεν μέθυ χίλια μέτρα.</l>
<l>ἔνθεν οἰνίζοντο κάρη κομόωντες Ἀχαιοί,</l>
<l>ἄλλοι μὲν χαλκῷ, ἄλλοι δ’ αἴθωνι σιδήρῳ,</l>
<l>ἄλλοι δὲ ῥινοῖς, ἄλλοι δ’ αὐτῇσι βόεσσιν,</l>
<l n="475">ἄλλοι δ’ ἀνδραπόδεσσι· τίθεντο δὲ δαῖτα θάλειαν.</l>
<l>παννύχιοι μὲν ἔπειτα κάρη κομόωντες Ἀχαιοὶ</l>
<l>δαίνυντο, Τρῶες δὲ κατὰ πτόλιν ἠδ’ ἐπίκουροι·</l>
<l>παννύχιος δέ σφιν κακὰ μήδετο μητίετα Ζεὺς</l>
<l>σμερδαλέα κτυπέων· τοὺς δὲ χλωρὸν δέος ᾕρει·</l>
<l n="480">οἶνον δ’ ἐκ δεπάων χαμάδις χέον, οὐδέ τις ἔτλη</l>
<l>πρὶν πιέειν πρὶν λεῖψαι ὑπερμενέϊ Κρονίωνι.</l>
<l>κοιμήσαντ’ ἄρ’ ἔπειτα καὶ ὕπνου δῶρον ἕλοντο.</l>
</p></div>
<div type="book" n="8">
<milestone ed="p" n="1" unit="card"/>
<p><l><milestone ed="P" unit="para"/>Ἠὼς μὲν κροκόπεπλος ἐκίδνατο πᾶσαν ἐπ’ αἶαν,</l>
<l>Ζεὺς δὲ θεῶν ἀγορὴν ποιήσατο τερπικέραυνος</l>
<l>ἀκροτάτῃ κορυφῇ πολυδειράδος Οὐλύμποιο·</l>
<l>αὐτὸς δέ σφ’ ἀγόρευε, θεοὶ δ’ ὑπὸ πάντες ἄκουον·</l>
<l n="5">κέκλυτέ μευ πάντές τε θεοὶ πᾶσαί τε θέαιναι,</l>
<l>ὄφρ’ εἴπω τά με θυμὸς ἐνὶ στήθεσσι κελεύει.</l>
<l>μήτέ τις οὖν θήλεια θεὸς τό γε μήτέ τις ἄρσην</l>
<l>πειράτω διακέρσαι ἐμὸν ἔπος, ἀλλ’ ἅμα πάντες</l>
<l>αἰνεῖτ’, ὄφρα τάχιστα τελευτήσω τάδε ἔργα.</l>
<l n="10">ὃν δ’ ἂν ἐγὼν ἀπάνευθε θεῶν ἐθέλοντα νοήσω</l>
<l>ἐλθόντ’ ἢ Τρώεσσιν ἀρηγέμεν ἢ Δαναοῖσι</l>
<l>πληγεὶς οὐ κατὰ κόσμον ἐλεύσεται Οὔλυμπον δέ·</l>
<l>ἤ μιν ἑλὼν ῥίψω ἐς Τάρταρον ἠερόεντα</l>
<l>τῆλε μάλ’, ἧχι βάθιστον ὑπὸ χθονός ἐστι βέρεθρον,</l>
<l n="15">ἔνθα σιδήρειαί τε πύλαι καὶ χάλκεος οὐδός,</l>
<l>τόσσον ἔνερθ’ Ἀί̈δεω ὅσον οὐρανός ἐστ’ ἀπὸ γαίης·</l>
<l>γνώσετ’ ἔπειθ’ ὅσον εἰμὶ θεῶν κάρτιστος ἁπάντων.</l>
<l>εἰ δ’ ἄγε πειρήσασθε θεοὶ ἵνα εἴδετε πάντες·</l>
<l>σειρὴν χρυσείην ἐξ οὐρανόθεν κρεμάσαντες</l>
<l n="20">πάντές τ’ ἐξάπτεσθε θεοὶ πᾶσαί τε θέαιναι·</l>
<l>ἀλλ’ οὐκ ἂν ἐρύσαιτ’ ἐξ οὐρανόθεν πεδίον δὲ</l>
<l>Ζῆν’ ὕπατον μήστωρ’, οὐδ’ εἰ μάλα πολλὰ κάμοιτε.</l>
<l>ἀλλ’ ὅτε δὴ καὶ ἐγὼ πρόφρων ἐθέλοιμι ἐρύσσαι,</l>
<l>αὐτῇ κεν γαίῃ ἐρύσαιμ’ αὐτῇ τε θαλάσσῃ·</l>
<l n="25">σειρὴν μέν κεν ἔπειτα περὶ ῥίον Οὐλύμποιο</l>
<l>δησαίμην, τὰ δέ κ’ αὖτε μετήορα πάντα γένοιτο.</l>
<l>τόσσον ἐγὼ περί τ’ εἰμὶ θεῶν περί τ’ εἴμ’ ἀνθρώπων.</l>
</p><p><l><milestone ed="P" unit="para"/>ὣς ἔφαθ’, οἱ δ’ ἄρα πάντες ἀκὴν ἐγένοντο σιωπῇ</l>
<l>μῦθον ἀγασσάμενοι· μάλα γὰρ κρατερῶς ἀγόρευσεν.</l>
<l n="30">ὀψὲ δὲ δὴ μετέειπε θεὰ γλαυκῶπις Ἀθήνη·</l>
<l>ὦ πάτερ ἡμέτερε Κρονίδη ὕπατε κρειόντων</l>
<l>εὖ νυ καὶ ἡμεῖς ἴδμεν ὅ τοι σθένος οὐκ ἐπιεικτόν·</l>
<l>ἀλλ’ ἔμπης Δαναῶν ὀλοφυρόμεθ’ αἰχμητάων,</l>
<l>οἵ κεν δὴ κακὸν οἶτον ἀναπλήσαντες ὄλωνται.</l>
<l n="35">ἀλλ’ ἤτοι πολέμου μὲν ἀφεξόμεθ’ ὡς σὺ κελεύεις·</l>
<l>βουλὴν δ’ Ἀργείοις ὑποθησόμεθ’ ἥ τις ὀνήσει,</l>
<l>ὡς μὴ πάντες ὄλωνται ὀδυσσαμένοιο τεοῖο.</l>
</p><p><l><milestone ed="P" unit="para"/>τὴν δ’ ἐπιμειδήσας προσέφη νεφεληγερέτα Ζεύς·</l>
<l>θάρσει Τριτογένεια φίλον τέκος· οὔ νύ τι θυμῷ</l>
<l n="40">πρόφρονι μυθέομαι, ἐθέλω δέ τοι ἤπιος εἶναι.</l>
<milestone ed="p" n="41" unit="card"/>
</p><p><l><milestone ed="P" unit="para"/>ὣς εἰπὼν ὑπ’ ὄχεσφι τιτύσκετο χαλκόποδ’ ἵππω</l>
<l>ὠκυπέτα χρυσέῃσιν ἐθείρῃσιν κομόωντε,</l>
<l>χρυσὸν δ’ αὐτὸς ἔδυνε περὶ χροί̈, γέντο δ’ ἱμάσθλην</l>
<l>χρυσείην εὔτυκτον, ἑοῦ δ’ ἐπεβήσετο δίφρου,</l>
<l n="45">μάστιξεν δ’ ἐλάαν· τὼ δ’ οὐκ ἀέκοντε πετέσθην</l>
<l>μεσσηγὺς γαίης τε καὶ οὐρανοῦ ἀστερόεντος.</l>
<l>Ἴδην δ’ ἵκανεν πολυπίδακα μητέρα θηρῶν</l>
<l>Γάργαρον, ἔνθά τέ οἱ τέμενος βωμός τε θυήεις.</l>
<l>ἔνθ’ ἵππους ἔστησε πατὴρ ἀνδρῶν τε θεῶν τε</l>
<l n="50">λύσας ἐξ ὀχέων, κατὰ δ’ ἠέρα πουλὺν ἔχευεν.</l>
<l>αὐτὸς δ’ ἐν κορυφῇσι καθέζετο κύδεϊ γαίων</l>
<l>εἰσορόων Τρώων τε πόλιν καὶ νῆας Ἀχαιῶν.</l>
</p><p><l><milestone ed="P" unit="para"/>οἳ δ’ ἄρα δεῖπνον ἕλοντο κάρη κομόωντες Ἀχαιοὶ</l>
<l>ῥίμφα κατὰ κλισίας, ἀπὸ δ’ αὐτοῦ θωρήσσοντο.</l>
<l n="55">Τρῶες δ’ αὖθ’ ἑτέρωθεν ἀνὰ πτόλιν ὁπλίζοντο</l>
<l>παυρότεροι· μέμασαν δὲ καὶ ὧς ὑσμῖνι μάχεσθαι</l>
<l>χρειοῖ ἀναγκαίῃ, πρό τε παίδων καὶ πρὸ γυναικῶν.</l>
<l>πᾶσαι δ’ ὠί̈γνυντο πύλαι, ἐκ δ’ ἔσσυτο λαός,</l>
<l>πεζοί θ’ ἱππῆές τε· πολὺς δ’ ὀρυμαγδὸς ὀρώρει.</l>
</p><p><l n="60"><milestone ed="P" unit="para"/>οἳ δ’ ὅτε δή ῥ’ ἐς χῶρον ἕνα ξυνιόντες ἵκοντο</l>
<l>σύν ῥ’ ἔβαλον ῥινούς, σὺν δ’ ἔγχεα καὶ μένε’ ἀνδρῶν</l>
<l>χαλκεοθωρήκων· ἀτὰρ ἀσπίδες ὀμφαλόεσσαι</l>
<l>ἔπληντ’ ἀλλήλῃσι, πολὺς δ’ ὀρυμαγδὸς ὀρώρει.</l>
<l>ἔνθα δ’ ἅμ’ οἰμωγή τε καὶ εὐχωλὴ πέλεν ἀνδρῶν</l>
<l n="65">ὀλλύντων τε καὶ ὀλλυμένων, ῥέε δ’ αἵματι γαῖα.</l>
</p><p><l><milestone ed="P" unit="para"/>ὄφρα μὲν ἠὼς ἦν καὶ ἀέξετο ἱερὸν ἦμαρ,</l>
<l>τόφρα μάλ’ ἀμφοτέρων βέλε’ ἥπτετο, πῖπτε δὲ λαός.</l>
<l>ἦμος δ’ Ἠέλιος μέσον οὐρανὸν ἀμφιβεβήκει,</l>
<l>καὶ τότε δὴ χρύσεια πατὴρ ἐτίταινε τάλαντα·</l>
<l n="70">ἐν δ’ ἐτίθει δύο κῆρε τανηλεγέος θανάτοιο</l>
<l>Τρώων θ’ ἱπποδάμων καὶ Ἀχαιῶν χαλκοχιτώνων,</l>
<l>ἕλκε δὲ μέσσα λαβών· ῥέπε δ’ αἴσιμον ἦμαρ Ἀχαιῶν.</l>
<l>αἳ μὲν Ἀχαιῶν κῆρες ἐπὶ χθονὶ πουλυβοτείρῃ</l>
<l>ἑζέσθην, Τρώων δὲ πρὸς οὐρανὸν εὐρὺν ἄερθεν·</l>
<l n="75">αὐτὸς δ’ ἐξ Ἴδης μεγάλ’ ἔκτυπε, δαιόμενον δὲ</l>
<l>ἧκε σέλας μετὰ λαὸν Ἀχαιῶν· οἳ δὲ ἰδόντες</l>
<l>θάμβησαν, καὶ πάντας ὑπὸ χλωρὸν δέος εἷλεν.</l>
<milestone ed="p" n="78" unit="card"/>
</p><p><l><milestone ed="P" unit="para"/>ἔνθ’ οὔτ’ Ἰδομενεὺς τλῆ μίμνειν οὔτ’ Ἀγαμέμνων,</l>
<l>οὔτε δύ’ Αἴαντες μενέτην θεράποντες Ἄρηος·</l>
<l n="80">Νέστωρ οἶος ἔμιμνε Γερήνιος οὖρος Ἀχαιῶν</l>
<l>οὔ τι ἑκών, ἀλλ’ ἵππος ἐτείρετο, τὸν βάλεν ἰῷ</l>
<l>δῖος Ἀλέξανδρος Ἑλένης πόσις ἠϋκόμοιο</l>
<l>ἄκρην κὰκ κορυφήν, ὅθι τε πρῶται τρίχες ἵππων</l>
<l>κρανίῳ ἐμπεφύασι, μάλιστα δὲ καίριόν ἐστιν.</l>
<l n="85">ἀλγήσας δ’ ἀνέπαλτο, βέλος δ’ εἰς ἐγκέφαλον δῦ,</l>
<l>σὺν δ’ ἵππους ἐτάραξε κυλινδόμενος περὶ χαλκῷ.</l>
<l>ὄφρ’ ὁ γέρων ἵπποιο παρηορίας ἀπέταμνε</l>
<l>φασγάνῳ ἀί̈σσων, τόφρ’ Ἕκτορος ὠκέες ἵπποι</l>
<l>ἦλθον ἀν’ ἰωχμὸν θρασὺν ἡνίοχον φορέοντες</l>
<l n="90">Ἕκτορα· καί νύ κεν ἔνθ’ ὁ γέρων ἀπὸ θυμὸν ὄλεσσεν</l>
<l>εἰ μὴ ἄρ’ ὀξὺ νόησε βοὴν ἀγαθὸς Διομήδης·</l>
<l>σμερδαλέον δ’ ἐβόησεν ἐποτρύνων Ὀδυσῆα·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l>πῇ φεύγεις μετὰ νῶτα βαλὼν κακὸς ὣς ἐν ὁμίλῳ;</l>
<l n="95">μή τίς τοι φεύγοντι μεταφρένῳ ἐν δόρυ πήξῃ·</l>
<l>ἀλλὰ μέν’ ὄφρα γέροντος ἀπώσομεν ἄγριον ἄνδρα.</l>
</p><p><l><milestone ed="P" unit="para"/>ὣς ἔφατ’, οὐδ’ ἐσάκουσε πολύτλας δῖος Ὀδυσσεύς,</l>
<l>ἀλλὰ παρήϊξεν κοίλας ἐπὶ νῆας Ἀχαιῶν.</l>
<l>Τυδεί̈δης δ’ αὐτός περ ἐὼν προμάχοισιν ἐμίχθη,</l>
<l n="100">στῆ δὲ πρόσθ’ ἵππων Νηληϊάδαο γέροντος,</l>
<l>καί μιν φωνήσας ἔπεα πτερόεντα προσηύδα·</l>
<l>ὦ γέρον ἦ μάλα δή σε νέοι τείρουσι μαχηταί,</l>
<l>σὴ δὲ βίη λέλυται, χαλεπὸν δέ σε γῆρας ὀπάζει,</l>
<l>ἠπεδανὸς δέ νύ τοι θεράπων, βραδέες δέ τοι ἵπποι.</l>
<l n="105">ἀλλ’ ἄγ’ ἐμῶν ὀχέων ἐπιβήσεο, ὄφρα ἴδηαι</l>
<l>οἷοι Τρώϊοι ἵπποι ἐπιστάμενοι πεδίοιο</l>
<l>κραιπνὰ μάλ’ ἔνθα καὶ ἔνθα διωκέμεν ἠδὲ φέβεσθαι,</l>
<l>οὕς ποτ’ ἀπ’ Αἰνείαν ἑλόμην μήστωρε φόβοιο.</l>
<l>τούτω μὲν θεράποντε κομείτων, τώδε δὲ νῶϊ</l>
<l n="110">Τρωσὶν ἐφ’ ἱπποδάμοις ἰθύνομεν, ὄφρα καὶ Ἕκτωρ</l>
<l>εἴσεται εἰ καὶ ἐμὸν δόρυ μαίνεται ἐν παλάμῃσιν.</l>
<milestone ed="p" n="112" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε Γερήνιος ἱππότα Νέστωρ.</l>
<l>Νεστορέας μὲν ἔπειθ’ ἵππους θεράποντε κομείτην</l>
<l>ἴφθιμοι Σθένελός τε καὶ Εὐρυμέδων ἀγαπήνωρ.</l>
<l n="115">τὼ δ’ εἰς ἀμφοτέρω Διομήδεος ἅρματα βήτην·</l>
<l>Νέστωρ δ’ ἐν χείρεσσι λάβ’ ἡνία σιγαλόεντα,</l>
<l>μάστιξεν δ’ ἵππους· τάχα δ’ Ἕκτορος ἄγχι γένοντο.</l>
<l>τοῦ δ’ ἰθὺς μεμαῶτος ἀκόντισε Τυδέος υἱός·</l>
<l>καὶ τοῦ μέν ῥ’ ἀφάμαρτεν, ὃ δ’ ἡνίοχον θεράποντα</l>
<l n="120">υἱὸν ὑπερθύμου Θηβαίου Ἠνιοπῆα</l>
<l>ἵππων ἡνί’ ἔχοντα βάλε στῆθος παρὰ μαζόν.</l>
<l>ἤριπε δ’ ἐξ ὀχέων, ὑπερώησαν δέ οἱ ἵπποι</l>
<l>ὠκύποδες· τοῦ δ’ αὖθι λύθη ψυχή τε μένος τε.</l>
<l>Ἕκτορα δ’ αἰνὸν ἄχος πύκασε φρένας ἡνιόχοιο·</l>
<l n="125">τὸν μὲν ἔπειτ’ εἴασε καὶ ἀχνύμενός περ ἑταίρου</l>
<l>κεῖσθαι, ὃ δ’ ἡνίοχον μέθεπε θρασύν· οὐδ’ ἄρ’ ἔτι δὴν</l>
<l>ἵππω δευέσθην σημάντορος· αἶψα γὰρ εὗρεν</l>
<l>Ἰφιτίδην Ἀρχεπτόλεμον θρασύν, ὅν ῥα τόθ’ ἵππων</l>
<l>ὠκυπόδων ἐπέβησε, δίδου δέ οἱ ἡνία χερσίν.</l>
</p><p><l n="130"><milestone ed="P" unit="para"/>ἔνθά κε λοιγὸς ἔην καὶ ἀμήχανα ἔργα γένοντο,</l>
<l>καί νύ κε σήκασθεν κατὰ Ἴλιον ἠύ̈τε ἄρνες,</l>
<l>εἰ μὴ ἄρ’ ὀξὺ νόησε πατὴρ ἀνδρῶν τε θεῶν τε·</l>
<l>βροντήσας δ’ ἄρα δεινὸν ἀφῆκ’ ἀργῆτα κεραυνόν,</l>
<l>κὰδ δὲ πρόσθ’ ἵππων Διομήδεος ἧκε χαμᾶζε·</l>
<l n="135">δεινὴ δὲ φλὸξ ὦρτο θεείου καιομένοιο,</l>
<l>τὼ δ’ ἵππω δείσαντε καταπτήτην ὑπ’ ὄχεσφι·</l>
<l>Νέστορα δ’ ἐκ χειρῶν φύγον ἡνία σιγαλόεντα,</l>
<l>δεῖσε δ’ ὅ γ’ ἐν θυμῷ, Διομήδεα δὲ προσέειπε·</l>
<l>Τυδεί̈δη ἄγε δ’ αὖτε φόβον δ’ ἔχε μώνυχας ἵππους.</l>
<l n="140">ἦ οὐ γιγνώσκεις ὅ τοι ἐκ Διὸς οὐχ ἕπετ’ ἀλκή;</l>
<l>νῦν μὲν γὰρ τούτῳ Κρονίδης Ζεὺς κῦδος ὀπάζει</l>
<l>σήμερον· ὕστερον αὖτε καὶ ἡμῖν, αἴ κ’ ἐθέλῃσι,</l>
<l>δώσει· ἀνὴρ δέ κεν οὔ τι Διὸς νόον εἰρύσσαιτο</l>
<l>οὐδὲ μάλ’ ἴφθιμος, ἐπεὶ ἦ πολὺ φέρτερός ἐστι.</l>
</p><p><l n="145"><milestone ed="P" unit="para"/>τὸν δ’ ἠμείβετ’ ἔπειτα βοὴν ἀγαθὸς Διομήδης·</l>
<l>ναὶ δὴ ταῦτά γε πάντα γέρον κατὰ μοῖραν ἔειπες·</l>
<l>ἀλλὰ τόδ’ αἰνὸν ἄχος κραδίην καὶ θυμὸν ἱκάνει·</l>
<l>Ἕκτωρ γάρ ποτε φήσει ἐνὶ Τρώεσς’ ἀγορεύων·</l>
<l>Τυδεί̈δης ὑπ’ ἐμεῖο φοβεύμενος ἵκετο νῆας.</l>
<l n="150">ὥς ποτ’ ἀπειλήσει· τότε μοι χάνοι εὐρεῖα χθών.</l>
<milestone ed="p" n="151" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>ὤ μοι Τυδέος υἱὲ δαί̈φρονος, οἷον ἔειπες.</l>
<l>εἴ περ γάρ ς’ Ἕκτωρ γε κακὸν καὶ ἀνάλκιδα φήσει,</l>
<l>ἀλλ’ οὐ πείσονται Τρῶες καὶ Δαρδανίωνες</l>
<l n="155">καὶ Τρώων ἄλοχοι μεγαθύμων ἀσπιστάων,</l>
<l>τάων ἐν κονίῃσι βάλες θαλεροὺς παρακοίτας.</l>
</p><p><l><milestone ed="P" unit="para"/>ὣς ἄρα φωνήσας φύγαδε τράπε μώνυχας ἵππους</l>
<l>αὖτις ἀν’ ἰωχμόν· ἐπὶ δὲ Τρῶές τε καὶ Ἕκτωρ</l>
<l>ἠχῇ θεσπεσίῃ βέλεα στονόεντα χέοντο.</l>
<l n="160">τῷ δ’ ἐπὶ μακρὸν ἄϋσε μέγας κορυθαίολος Ἕκτωρ·</l>
<l>Τυδεί̈δη περὶ μέν σε τίον Δαναοὶ ταχύπωλοι</l>
<l>ἕδρῃ τε κρέασίν τε ἰδὲ πλείοις δεπάεσσι·</l>
<l>νῦν δέ ς’ ἀτιμήσουσι· γυναικὸς ἄρ’ ἀντὶ τέτυξο.</l>
<l>ἔρρε κακὴ γλήνη, ἐπεὶ οὐκ εἴξαντος ἐμεῖο</l>
<l n="165">πύργων ἡμετέρων ἐπιβήσεαι, οὐδὲ γυναῖκας</l>
<l>ἄξεις ἐν νήεσσι· πάρος τοι δαίμονα δώσω.</l>
</p><p><l><milestone ed="P" unit="para"/>ὣς φάτο, Τυδεί̈δης δὲ διάνδιχα μερμήριξεν</l>
<l>ἵππους τε στρέψαι καὶ ἐναντίβιον μαχέσασθαι.</l>
<l>τρὶς μὲν μερμήριξε κατὰ φρένα καὶ κατὰ θυμόν,</l>
<l n="170">τρὶς δ’ ἄρ’ ἀπ’ Ἰδαίων ὀρέων κτύπε μητίετα Ζεὺς</l>
<l>σῆμα τιθεὶς Τρώεσσι μάχης ἑτεραλκέα νίκην.</l>
<l>Ἕκτωρ δὲ Τρώεσσιν ἐκέκλετο μακρὸν ἀύ̈σας·</l>
<l>Τρῶες καὶ Λύκιοι καὶ Δάρδανοι ἀγχιμαχηταὶ</l>
<l>ἀνέρες ἔστε φίλοι, μνήσασθε δὲ θούριδος ἀλκῆς.</l>
<l n="175">γιγνώσκω δ’ ὅτι μοι πρόφρων κατένευσε Κρονίων</l>
<l>νίκην καὶ μέγα κῦδος, ἀτὰρ Δαναοῖσί γε πῆμα·</l>
<l>νήπιοι οἳ ἄρα δὴ τάδε τείχεα μηχανόωντο</l>
<l>ἀβλήχρ’ οὐδενόσωρα· τὰ δ’ οὐ μένος ἁμὸν ἐρύξει·</l>
<l>ἵπποι δὲ ῥέα τάφρον ὑπερθορέονται ὀρυκτήν.</l>
<l n="180">ἀλλ’ ὅτε κεν δὴ νηυσὶν ἔπι γλαφυρῇσι γένωμαι,</l>
<l>μνημοσύνη τις ἔπειτα πυρὸς δηί̈οιο γενέσθω,</l>
<l>ὡς πυρὶ νῆας ἐνιπρήσω, κτείνω δὲ καὶ αὐτοὺς</l>
<l>Ἀργείους παρὰ νηυσὶν ἀτυζομένους ὑπὸ καπνοῦ.</l>
</p><p><l><milestone ed="P" unit="para"/>ὣς εἰπὼν ἵπποισιν ἐκέκλετο φώνησέν τε·</l>
<l n="185">Ξάνθέ τε καὶ σὺ Πόδαργε καὶ Αἴθων Λάμπέ τε δῖε</l>
<l>νῦν μοι τὴν κομιδὴν ἀποτίνετον, ἣν μάλα πολλὴν</l>
<l>Ἀνδρομάχη θυγάτηρ μεγαλήτορος Ἠετίωνος</l>
<l>ὑμῖν πὰρ προτέροισι μελίφρονα πυρὸν ἔθηκεν</l>
<l>οἶνόν τ’ ἐγκεράσασα πιεῖν, ὅτε θυμὸς ἀνώγοι,</l>
<l n="190">ἢ ἐμοί, ὅς πέρ οἱ θαλερὸς πόσις εὔχομαι εἶναι.</l>
<l>ἀλλ’ ἐφομαρτεῖτον καὶ σπεύδετον ὄφρα λάβωμεν</l>
<l>ἀσπίδα Νεστορέην, τῆς νῦν κλέος οὐρανὸν ἵκει</l>
<l>πᾶσαν χρυσείην ἔμεναι, κανόνας τε καὶ αὐτήν,</l>
<l>αὐτὰρ ἀπ’ ὤμοιιν Διομήδεος ἱπποδάμοιο</l>
<l n="195">δαιδάλεον θώρηκα, τὸν Ἥφαιστος κάμε τεύχων.</l>
<l>εἰ τούτω κε λάβοιμεν, ἐελποίμην κεν Ἀχαιοὺς</l>
<l>αὐτονυχὶ νηῶν ἐπιβησέμεν ὠκειάων.</l>
<milestone ed="p" n="198" unit="card"/>
</p><p><l><milestone ed="P" unit="para"/>ὣς ἔφατ’ εὐχόμενος, νεμέσησε δὲ πότνια Ἥρη,</l>
<l>σείσατο δ’ εἰνὶ θρόνῳ, ἐλέλιξε δὲ μακρὸν Ὄλυμπον,</l>
<l n="200">καί ῥα Ποσειδάωνα μέγαν θεὸν ἀντίον ηὔδα·</l>
<l>ὢ πόποι ἐννοσίγαι’ εὐρυσθενές, οὐδέ νυ σοί περ</l>
<l>ὀλλυμένων Δαναῶν ὀλοφύρεται ἐν φρεσὶ θυμός.</l>
<l>οἳ δέ τοι εἰς Ἑλίκην τε καὶ Αἰγὰς δῶρ’ ἀνάγουσι</l>
<l>πολλά τε καὶ χαρίεντα· σὺ δέ σφισι βούλεο νίκην.</l>
<l n="205">εἴ περ γάρ κ’ ἐθέλοιμεν, ὅσοι Δαναοῖσιν ἀρωγοί,</l>
<l>Τρῶας ἀπώσασθαι καὶ ἐρυκέμεν εὐρύοπα Ζῆν,</l>
<l>αὐτοῦ κ’ ἔνθ’ ἀκάχοιτο καθήμενος οἶος ἐν Ἴδῃ.</l>
</p><p><l><milestone ed="P" unit="para"/>τὴν δὲ μέγ’ ὀχθήσας προσέφη κρείων ἐνοσίχθων·</l>
<l>Ἥρη ἀπτοεπὲς ποῖον τὸν μῦθον ἔειπες.</l>
<l n="210">οὐκ ἂν ἔγωγ’ ἐθέλοιμι Διὶ Κρονίωνι μάχεσθαι</l>
<l>ἡμέας τοὺς ἄλλους, ἐπεὶ ἦ πολὺ φέρτερός ἐστιν.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον·</l>
<l>τῶν δ’ ὅσον ἐκ νηῶν ἀπὸ πύργου τάφρος ἔεργε</l>
<l>πλῆθεν ὁμῶς ἵππων τε καὶ ἀνδρῶν ἀσπιστάων</l>
<l n="215">εἰλομένων· εἴλει δὲ θοῷ ἀτάλαντος Ἄρηϊ</l>
<l>Ἕκτωρ Πριαμίδης, ὅτε οἱ Ζεὺς κῦδος ἔδωκε.</l>
<l>καί νύ κ’ ἐνέπρησεν πυρὶ κηλέῳ νῆας ἐί̈σας,</l>
<l>εἰ μὴ ἐπὶ φρεσὶ θῆκ’ Ἀγαμέμνονι πότνια Ἥρη</l>
<l>αὐτῷ ποιπνύσαντι θοῶς ὀτρῦναι Ἀχαιούς.</l>
<l n="220">βῆ δ’ ἰέναι παρά τε κλισίας καὶ νῆας Ἀχαιῶν</l>
<l>πορφύρεον μέγα φᾶρος ἔχων ἐν χειρὶ παχείῃ,</l>
<l>στῆ δ’ ἐπ’ Ὀδυσσῆος μεγακήτεϊ νηὶ̈ μελαίνῃ,</l>
<l>ἥ ῥ’ ἐν μεσσάτῳ ἔσκε γεγωνέμεν ἀμφοτέρωσε,</l>
<l>ἠμὲν ἐπ’ Αἴαντος κλισίας Τελαμωνιάδαο</l>
<l n="225">ἠδ’ ἐπ’ Ἀχιλλῆος, τοί ῥ’ ἔσχατα νῆας ἐί̈σας</l>
<l>εἴρυσαν, ἠνορέῃ πίσυνοι καὶ κάρτεϊ χειρῶν·</l>
<l>ἤϋσεν δὲ διαπρύσιον Δαναοῖσι γεγωνώς·</l>
<l>αἰδὼς Ἀργεῖοι, κάκ’ ἐλέγχεα, εἶδος ἀγητοί·</l>
<l>πῇ ἔβαν εὐχωλαί, ὅτε δὴ φάμεν εἶναι ἄριστοι,</l>
<l n="230">ἃς ὁπότ’ ἐν Λήμνῳ κενεαυχέες ἠγοράασθε,</l>
<l>ἔσθοντες κρέα πολλὰ βοῶν ὀρθοκραιράων</l>
<l>πίνοντες κρητῆρας ἐπιστεφέας οἴνοιο,</l>
<l>Τρώων ἄνθ’ ἑκατόν τε διηκοσίων τε ἕκαστος</l>
<l>στήσεσθ’ ἐν πολέμῳ· νῦν δ’ οὐδ’ ἑνὸς ἄξιοί εἰμεν</l>
<l n="235">Ἕκτορος, ὃς τάχα νῆας ἐνιπρήσει πυρὶ κηλέῳ.</l>
<l>Ζεῦ πάτερ, ἦ ῥά τιν’ ἤδη ὑπερμενέων βασιλήων</l>
<l>τῇδ’ ἄτῃ ἄασας καί μιν μέγα κῦδος ἀπηύρας;</l>
<l>οὐ μὲν δή ποτέ φημι τεὸν περικαλλέα βωμὸν</l>
<l>νηὶ̈ πολυκλήϊδι παρελθέμεν ἐνθάδε ἔρρων,</l>
<l n="240">ἀλλ’ ἐπὶ πᾶσι βοῶν δημὸν καὶ μηρί’ ἔκηα</l>
<l>ἱέμενος Τροίην εὐτείχεον ἐξαλαπάξαι.</l>
<l>ἀλλὰ Ζεῦ τόδε πέρ μοι ἐπικρήηνον ἐέλδωρ·</l>
<l>αὐτοὺς δή περ ἔασον ὑπεκφυγέειν καὶ ἀλύξαι,</l>
<l>μηδ’ οὕτω Τρώεσσιν ἔα δάμνασθαι Ἀχαιούς.</l>
<milestone ed="p" n="245" unit="card"/>
</p><p><l n="245"><milestone ed="P" unit="para"/>ὣς φάτο, τὸν δὲ πατὴρ ὀλοφύρατο δάκρυ χέοντα,</l>
<l>νεῦσε δέ οἱ λαὸν σόον ἔμμεναι οὐδ’ ἀπολέσθαι.</l>
<l>αὐτίκα δ’ αἰετὸν ἧκε τελειότατον πετεηνῶν,</l>
<l>νεβρὸν ἔχοντ’ ὀνύχεσσι τέκος ἐλάφοιο ταχείης·</l>
<l>πὰρ δὲ Διὸς βωμῷ περικαλλέϊ κάββαλε νεβρόν,</l>
<l n="250">ἔνθα πανομφαίῳ Ζηνὶ ῥέζεσκον Ἀχαιοί.</l>
<l>οἳ δ’ ὡς οὖν εἴδονθ’ ὅ τ’ ἄρ’ ἐκ Διὸς ἤλυθεν ὄρνις,</l>
<l>μᾶλλον ἐπὶ Τρώεσσι θόρον, μνήσαντο δὲ χάρμης.</l>
</p><p><l><milestone ed="P" unit="para"/>ἔνθ’ οὔ τις πρότερος Δαναῶν πολλῶν περ ἐόντων</l>
<l>εὔξατο Τυδεί̈δαο πάρος σχέμεν ὠκέας ἵππους</l>
<l n="255">τάφρου τ’ ἐξελάσαι καὶ ἐναντίβιον μαχέσασθαι,</l>
<l>ἀλλὰ πολὺ πρῶτος Τρώων ἕλεν ἄνδρα κορυστὴν</l>
<l>Φραδμονίδην Ἀγέλαον· ὃ μὲν φύγαδ’ ἔτραπεν ἵππους·</l>
<l>τῷ δὲ μεταστρεφθέντι μεταφρένῳ ἐν δόρυ πῆξεν</l>
<l>ὤμων μεσσηγύς, διὰ δὲ στήθεσφιν ἔλασσεν·</l>
<l n="260">ἤριπε δ’ ἐξ ὀχέων, ἀράβησε δὲ τεύχε’ ἐπ’ αὐτῷ.</l>
</p><p><l><milestone ed="P" unit="para"/>τὸν δὲ μετ’ Ἀτρεί̈δαι Ἀγαμέμνων καὶ Μενέλαος,</l>
<l>τοῖσι δ’ ἐπ’ Αἴαντες θοῦριν ἐπιειμένοι ἀλκήν,</l>
<l>τοῖσι δ’ ἐπ’ Ἰδομενεὺς καὶ ὀπάων Ἰδομενῆος</l>
<l>Μηριόνης ἀτάλαντος Ἐνυαλίῳ ἀνδρειφόντῃ,</l>
<l n="265">τοῖσι δ’ ἐπ’ Εὐρύπυλος Εὐαίμονος ἀγλαὸς υἱός·</l>
<l>Τεῦκρος δ’ εἴνατος ἦλθε παλίντονα τόξα τιταίνων,</l>
<l>στῆ δ’ ἄρ’ ὑπ’ Αἴαντος σάκεϊ Τελαμωνιάδαο.</l>
<l>ἔνθ’ Αἴας μὲν ὑπεξέφερεν σάκος· αὐτὰρ ὅ γ’ ἥρως</l>
<l>παπτήνας, ἐπεὶ ἄρ τιν’ ὀϊστεύσας ἐν ὁμίλῳ</l>
<l n="270">βεβλήκοι, ὃ μὲν αὖθι πεσὼν ἀπὸ θυμὸν ὄλεσσεν,</l>
<l>αὐτὰρ ὃ αὖτις ἰὼν πάϊς ὣς ὑπὸ μητέρα δύσκεν</l>
<l>εἰς Αἴανθ’· ὃ δέ μιν σάκεϊ κρύπτασκε φαεινῷ.</l>
</p><p><l><milestone ed="P" unit="para"/>ἔνθα τίνα πρῶτον Τρώων ἕλε Τεῦκρος ἀμύμων;</l>
<l>Ὀρσίλοχον μὲν πρῶτα καὶ Ὄρμενον ἠδ’ Ὀφελέστην</l>
<l n="275">Δαίτορά τε Χρομίον τε καὶ ἀντίθεον Λυκοφόντην</l>
<l>καὶ Πολυαιμονίδην Ἀμοπάονα καὶ Μελάνιππον,</l>
<l>πάντας ἐπασσυτέρους πέλασε χθονὶ πουλυβοτείρῃ.</l>
<l>τὸν δὲ ἰδὼν γήθησεν ἄναξ ἀνδρῶν Ἀγαμέμνων</l>
<l>τόξου ἄπο κρατεροῦ Τρώων ὀλέκοντα φάλαγγας·</l>
<l n="280">στῆ δὲ παρ’ αὐτὸν ἰὼν καί μιν πρὸς μῦθον ἔειπε·</l>
<l>Τεῦκρε φίλη κεφαλή, Τελαμώνιε κοίρανε λαῶν</l>
<l>βάλλ’ οὕτως, αἴ κέν τι φόως Δαναοῖσι γένηαι</l>
<l>πατρί τε σῷ Τελαμῶνι, ὅ ς’ ἔτρεφε τυτθὸν ἐόντα,</l>
<l>καί σε νόθον περ ἐόντα κομίσσατο ᾧ ἐνὶ οἴκῳ·</l>
<l n="285">τὸν καὶ τηλόθ’ ἐόντα ἐϋκλείης ἐπίβησον.</l>
<l>σοὶ δ’ ἐγὼ ἐξερέω ὡς καὶ τετελεσμένον ἔσται·</l>
<l>αἴ κέν μοι δώῃ Ζεύς τ’ αἰγίοχος καὶ Ἀθήνη</l>
<l>Ἰλίου ἐξαλαπάξαι ἐϋκτίμενον πτολίεθρον,</l>
<l>πρώτῳ τοι μετ’ ἐμὲ πρεσβήϊον ἐν χερὶ θήσω,</l>
<l n="290">ἢ τρίποδ’ ἠὲ δύω ἵππους αὐτοῖσιν ὄχεσφιν</l>
<l>ἠὲ γυναῖχ’, ἥ κέν τοι ὁμὸν λέχος εἰσαναβαίνοι.</l>
<milestone ed="p" n="292" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσεφώνεε Τεῦκρος ἀμύμων·</l>
<l>Ἀτρεί̈δη κύδιστε τί με σπεύδοντα καὶ αὐτὸν</l>
<l>ὀτρύνεις; οὐ μέν τοι ὅση δύναμίς γε πάρεστι</l>
<l n="295">παύομαι, ἀλλ’ ἐξ οὗ προτὶ Ἴλιον ὠσάμεθ’ αὐτοὺς</l>
<l>ἐκ τοῦ δὴ τόξοισι δεδεγμένος ἄνδρας ἐναίρω.</l>
<l>ὀκτὼ δὴ προέηκα τανυγλώχινας ὀϊστούς,</l>
<l>πάντες δ’ ἐν χροὶ̈ πῆχθεν ἀρηϊθόων αἰζηῶν·</l>
<l>τοῦτον δ’ οὐ δύναμαι βαλέειν κύνα λυσσητῆρα.</l>
</p><p><l n="300"><milestone ed="P" unit="para"/>ἦ ῥα καὶ ἄλλον ὀϊστὸν ἀπὸ νευρῆφιν ἴαλλεν</l>
<l>Ἕκτορος ἀντικρύ, βαλέειν δέ ἑ ἵετο θυμός·</l>
<l>καὶ τοῦ μέν ῥ’ ἀφάμαρθ’, ὃ δ’ ἀμύμονα Γοργυθίωνα</l>
<l>υἱὸν ἐὺ̈ν Πριάμοιο κατὰ στῆθος βάλεν ἰῷ,</l>
<l>τόν ῥ’ ἐξ Αἰσύμηθεν ὀπυιομένη τέκε μήτηρ</l>
<l n="305">καλὴ Καστιάνειρα δέμας ἐϊκυῖα θεῇσι.</l>
<l>μήκων δ’ ὡς ἑτέρωσε κάρη βάλεν, ἥ τ’ ἐνὶ κήπῳ</l>
<l>καρπῷ βριθομένη νοτίῃσί τε εἰαρινῇσιν,</l>
<l>ὣς ἑτέρως’ ἤμυσε κάρη πήληκι βαρυνθέν.</l>
</p><p><l><milestone ed="P" unit="para"/>Τεῦκρος δ’ ἄλλον ὀϊστὸν ἀπὸ νευρῆφιν ἴαλλεν</l>
<l n="310">Ἕκτορος ἀντικρύ, βαλέειν δέ ἑ ἵετο θυμός.</l>
<l>ἀλλ’ ὅ γε καὶ τόθ’ ἅμαρτε· παρέσφηλεν γὰρ Ἀπόλλων·</l>
<l>ἀλλ’ Ἀρχεπτόλεμον θρασὺν Ἕκτορος ἡνιοχῆα</l>
<l>ἱέμενον πόλεμον δὲ βάλε στῆθος παρὰ μαζόν·</l>
<l>ἤριπε δ’ ἐξ ὀχέων, ὑπερώησαν δέ οἱ ἵπποι</l>
<l n="315">ὠκύποδες· τοῦ δ’ αὖθι λύθη ψυχή τε μένος τε.</l>
<l>Ἕκτορα δ’ αἰνὸν ἄχος πύκασε φρένας ἡνιόχοιο·</l>
<l>τὸν μὲν ἔπειτ’ εἴασε καὶ ἀχνύμενός περ ἑταίρου,</l>
<l>Κεβριόνην δ’ ἐκέλευσεν ἀδελφεὸν ἐγγὺς ἐόντα</l>
<l>ἵππων ἡνί’ ἑλεῖν· ὃ δ’ ἄρ’ οὐκ ἀπίθησεν ἀκούσας.</l>
<l n="320">αὐτὸς δ’ ἐκ δίφροιο χαμαὶ θόρε παμφανόωντος</l>
<l>σμερδαλέα ἰάχων· ὃ δὲ χερμάδιον λάβε χειρί,</l>
<l>βῆ δ’ ἰθὺς Τεύκρου, βαλέειν δέ ἑ θυμὸς ἀνώγει.</l>
<l>ἤτοι ὃ μὲν φαρέτρης ἐξείλετο πικρὸν ὀϊστόν,</l>
<l>θῆκε δ’ ἐπὶ νευρῇ· τὸν δ’ αὖ κορυθαίολος Ἕκτωρ</l>
<l n="325">αὐερύοντα παρ’ ὦμον, ὅθι κληὶ̈ς ἀποέργει</l>
<l>αὐχένα τε στῆθός τε, μάλιστα δὲ καίριόν ἐστι,</l>
<l>τῇ ῥ’ ἐπὶ οἷ μεμαῶτα βάλεν λίθῳ ὀκριόεντι,</l>
<l>ῥῆξε δέ οἱ νευρήν· νάρκησε δὲ χεὶρ ἐπὶ καρπῷ,</l>
<l>στῆ δὲ γνὺξ ἐριπών, τόξον δέ οἱ ἔκπεσε χειρός.</l>
<l n="330">Αἴας δ’ οὐκ ἀμέλησε κασιγνήτοιο πεσόντος,</l>
<l>ἀλλὰ θέων περίβη καί οἱ σάκος ἀμφεκάλυψε.</l>
<l>τὸν μὲν ἔπειθ’ ὑποδύντε δύω ἐρίηρες ἑταῖροι</l>
<l>Μηκιστεὺς Ἐχίοιο πάϊς καὶ δῖος Ἀλάστωρ</l>
<l>νῆας ἔπι γλαφυρὰς φερέτην βαρέα στενάχοντα.</l>
<milestone ed="p" n="335" unit="card"/>
</p><p><l n="335"><milestone ed="P" unit="para"/>ἂψ δ’ αὖτις Τρώεσσιν Ὀλύμπιος ἐν μένος ὦρσεν·</l>
<l>οἳ δ’ ἰθὺς τάφροιο βαθείης ὦσαν Ἀχαιούς·</l>
<l>Ἕκτωρ δ’ ἐν πρώτοισι κίε σθένεϊ βλεμεαίνων.</l>
<l>ὡς δ’ ὅτε τίς τε κύων συὸς ἀγρίου ἠὲ λέοντος</l>
<l>ἅπτηται κατόπισθε ποσὶν ταχέεσσι διώκων</l>
<l n="340">ἰσχία τε γλουτούς τε, ἑλισσόμενόν τε δοκεύει,</l>
<l>ὣς Ἕκτωρ ὤπαζε κάρη κομόωντας Ἀχαιούς,</l>
<l>αἰὲν ἀποκτείνων τὸν ὀπίστατον· οἳ δὲ φέβοντο.</l>
<l>αὐτὰρ ἐπεὶ διά τε σκόλοπας καὶ τάφρον ἔβησαν</l>
<l>φεύγοντες, πολλοὶ δὲ δάμεν Τρώων ὑπὸ χερσίν,</l>
<l n="345">οἳ μὲν δὴ παρὰ νηυσὶν ἐρητύοντο μένοντες,</l>
<l>ἀλλήλοισί τε κεκλόμενοι καὶ πᾶσι θεοῖσι</l>
<l>χεῖρας ἀνίσχοντες μεγάλ’ εὐχετόωντο ἕκαστος·</l>
<l>Ἕκτωρ δ’ ἀμφιπεριστρώφα καλλίτριχας ἵππους</l>
<l>Γοργοῦς ὄμματ’ ἔχων ἠδὲ βροτολοιγοῦ Ἄρηος.</l>
</p><p><l n="350"><milestone ed="P" unit="para"/>τοὺς δὲ ἰδοῦς’ ἐλέησε θεὰ λευκώλενος Ἥρη,</l>
<l>αἶψα δ’ Ἀθηναίην ἔπεα πτερόεντα προσηύδα·</l>
<l>ὢ πόποι αἰγιόχοιο Διὸς τέκος οὐκέτι νῶϊ</l>
<l>ὀλλυμένων Δαναῶν κεκαδησόμεθ’ ὑστάτιόν περ;</l>
<l>οἵ κεν δὴ κακὸν οἶτον ἀναπλήσαντες ὄλωνται</l>
<l n="355">ἀνδρὸς ἑνὸς ῥιπῇ, ὃ δὲ μαίνεται οὐκέτ’ ἀνεκτῶς</l>
<l>Ἕκτωρ Πριαμίδης, καὶ δὴ κακὰ πολλὰ ἔοργε.</l>
</p><p><l><milestone ed="P" unit="para"/>τὴν δ’ αὖτε προσέειπε θεὰ γλαυκῶπις Ἀθήνη·</l>
<l>καὶ λίην οὗτός γε μένος θυμόν τ’ ὀλέσειε</l>
<l>χερσὶν ὑπ’ Ἀργείων φθίμενος ἐν πατρίδι γαίῃ·</l>
<l n="360">ἀλλὰ πατὴρ οὑμὸς φρεσὶ μαίνεται οὐκ ἀγαθῇσι</l>
<l>σχέτλιος, αἰὲν ἀλιτρός, ἐμῶν μενέων ἀπερωεύς·</l>
<l>οὐδέ τι τῶν μέμνηται, ὅ οἱ μάλα πολλάκις υἱὸν</l>
<l>τειρόμενον σώεσκον ὑπ’ Εὐρυσθῆος ἀέθλων.</l>
<l>ἤτοι ὃ μὲν κλαίεσκε πρὸς οὐρανόν, αὐτὰρ ἐμὲ Ζεὺς</l>
<l n="365">τῷ ἐπαλεξήσουσαν ἀπ’ οὐρανόθεν προί̈αλλεν.</l>
<l>εἰ γὰρ ἐγὼ τάδε ᾔδε’ ἐνὶ φρεσὶ πευκαλίμῃσιν</l>
<l>εὖτέ μιν εἰς Ἀί̈δαο πυλάρταο προὔπεμψεν</l>
<l>ἐξ Ἐρέβευς ἄξοντα κύνα στυγεροῦ Ἀί̈δαο,</l>
<l>οὐκ ἂν ὑπεξέφυγε Στυγὸς ὕδατος αἰπὰ ῥέεθρα.</l>
<l n="370">νῦν δ’ ἐμὲ μὲν στυγέει, Θέτιδος δ’ ἐξήνυσε βουλάς,</l>
<l>ἥ οἱ γούνατ’ ἔκυσσε καὶ ἔλλαβε χειρὶ γενείου,</l>
<l>λισσομένη τιμῆσαι Ἀχιλλῆα πτολίπορθον.</l>
<l>ἔσται μὰν ὅτ’ ἂν αὖτε φίλην γλαυκώπιδα εἴπῃ.</l>
<l>ἀλλὰ σὰ μὲν νῦν νῶϊν ἐπέντυε μώνυχας ἵππους,</l>
<l n="375">ὄφρ’ ἂν ἐγὼ καταδῦσα Διὸς δόμον αἰγιόχοιο</l>
<l>τεύχεσιν ἐς πόλεμον θωρήξομαι, ὄφρα ἴδωμαι</l>
<l>ἢ νῶϊ Πριάμοιο πάϊς κορυθαίολος Ἕκτωρ</l>
<l>γηθήσει προφανέντε ἀνὰ πτολέμοιο γεφύρας,</l>
<l>ἦ τις καὶ Τρώων κορέει κύνας ἠδ’ οἰωνοὺς</l>
<l n="380">δημῷ καὶ σάρκεσσι, πεσὼν ἐπὶ νηυσὶν Ἀχαιῶν.</l>
<milestone ed="p" n="381" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ λευκώλενος Ἥρη.</l>
<l>ἣ μὲν ἐποιχομένη χρυσάμπυκας ἔντυεν ἵππους</l>
<l>Ἥρη πρέσβα θεὰ θυγάτηρ μεγάλοιο Κρόνοιο·</l>
<l>αὐτὰρ Ἀθηναίη κούρη Διὸς αἰγιόχοιο</l>
<l n="385">πέπλον μὲν κατέχευεν ἑανὸν πατρὸς ἐπ’ οὔδει</l>
<l>ποικίλον, ὅν ῥ’ αὐτὴ ποιήσατο καὶ κάμε χερσίν,</l>
<l>ἣ δὲ χιτῶν’ ἐνδῦσα Διὸς νεφεληγερέταο</l>
<l>τεύχεσιν ἐς πόλεμον θωρήσσετο δακρυόεντα.</l>
<l>ἐς δ’ ὄχεα φλόγεα ποσὶ βήσετο, λάζετο δ’ ἔγχος</l>
<l n="390">βριθὺ μέγα στιβαρόν, τῷ δάμνησι στίχας ἀνδρῶν</l>
<l>ἡρώων, τοῖσίν τε κοτέσσεται ὀβριμοπάτρη.</l>
<l>Ἥρη δὲ μάστιγι θοῶς ἐπεμαίετ’ ἄρ’ ἵππους·</l>
<l>αὐτόμαται δὲ πύλαι μύκον οὐρανοῦ ἃς ἔχον Ὧραι,</l>
<l>τῇς ἐπιτέτραπται μέγας οὐρανὸς Οὔλυμπός τε</l>
<l n="395">ἠμὲν ἀνακλῖναι πυκινὸν νέφος ἠδ’ ἐπιθεῖναι.</l>
<l>τῇ ῥα δι’ αὐτάων κεντρηνεκέας ἔχον ἵππους.</l>
</p><p><l><milestone ed="P" unit="para"/>Ζεὺς δὲ πατὴρ Ἴδηθεν ἐπεὶ ἴδε χώσατ’ ἄρ’ αἰνῶς,</l>
<l>Ἶριν δ’ ὄτρυνε χρυσόπτερον ἀγγελέουσαν·</l>
<l>βάσκ’ ἴθι Ἶρι ταχεῖα, πάλιν τρέπε μηδ’ ἔα ἄντην</l>
<l n="400">ἔρχεσθ’· οὐ γὰρ καλὰ συνοισόμεθα πτόλεμον δέ.</l>
<l>ὧδε γὰρ ἐξερέω, τὸ δὲ καὶ τετελεσμένον ἔσται·</l>
<l>γυιώσω μέν σφωϊν ὑφ’ ἅρμασιν ὠκέας ἵππους,</l>
<l>αὐτὰς δ’ ἐκ δίφρου βαλέω κατά θ’ ἅρματα ἄξω·</l>
<l>οὐδέ κεν ἐς δεκάτους περιτελλομένους ἐνιαυτοὺς</l>
<l n="405">ἕλκε’ ἀπαλθήσεσθον, ἅ κεν μάρπτῃσι κεραυνός·</l>
<l>ὄφρα ἰδῇ γλαυκῶπις ὅτ’ ἂν ᾧ πατρὶ μάχηται.</l>
<l>Ἥρῃ δ’ οὔ τι τόσον νεμεσίζομαι οὐδὲ χολοῦμαι·</l>
<l>αἰεὶ γάρ μοι ἔωθεν ἐνικλᾶν ὅττί κεν εἴπω.</l>
</p><p><l><milestone ed="P" unit="para"/>ὣς ἔφατ’, ὦρτο δὲ Ἶρις ἀελλόπος ἀγγελέουσα,</l>
<l n="410">βῆ δ’ ἐξ Ἰδαίων ὀρέων ἐς μακρὸν Ὄλυμπον.</l>
<l>πρώτῃσιν δὲ πύλῃσι πολυπτύχου Οὐλύμποιο</l>
<l>ἀντομένη κατέρυκε, Διὸς δέ σφ’ ἔννεπε μῦθον·</l>
<l>πῇ μέματον; τί σφῶϊν ἐνὶ φρεσὶ μαίνεται ἦτορ;</l>
<l>οὐκ ἐάᾳ Κρονίδης ἐπαμυνέμεν Ἀργείοισιν.</l>
<l n="415">ὧδε γὰρ ἠπείλησε Κρόνου πάϊς, ᾗ τελέει περ,</l>
<l>γυιώσειν μὲν σφῶϊν ὑφ’ ἅρμασιν ὠκέας ἵππους,</l>
<l>αὐτὰς δ’ ἐκ δίφρου βαλέειν κατά θ’ ἅρματα ἄξειν·</l>
<l>οὐδέ κεν ἐς δεκάτους περιτελλομένους ἐνιαυτοὺς</l>
<l>ἕλκε’ ἀπαλθήσεσθον, ἅ κεν μάρπτῃσι κεραυνός·</l>
<l n="420">ὄφρα ἰδῇς γλαυκῶπι ὅτ’ ἂν σῷ πατρὶ μάχηαι.</l>
<l>Ἥρῃ δ’ οὔ τι τόσον νεμεσίζεται οὐδὲ χολοῦται·</l>
<l>αἰεὶ γάρ οἱ ἔωθεν ἐνικλᾶν ὅττι κεν εἴπῃ·</l>
<l>ἀλλὰ σύ γ’ αἰνοτάτη κύον ἀδεὲς εἰ ἐτεόν γε</l>
<l>τολμήσεις Διὸς ἄντα πελώριον ἔγχος ἀεῖραι.</l>
<milestone ed="p" n="425" unit="card"/>
</p><p><l n="425"><milestone ed="P" unit="para"/>ἣ μὲν ἄρ’ ὣς εἰποῦς’ ἀπέβη πόδας ὠκέα Ἶρις,</l>
<l>αὐτὰρ Ἀθηναίην Ἥρη πρὸς μῦθον ἔειπεν·</l>
<l>ὢ πόποι αἰγιόχοιο Διὸς τέκος, οὐκέτ’ ἔγωγε</l>
<l>νῶϊ ἐῶ Διὸς ἄντα βροτῶν ἕνεκα πτολεμίζειν·</l>
<l>τῶν ἄλλος μὲν ἀποφθίσθω, ἄλλος δὲ βιώτω,</l>
<l n="430">ὅς κε τύχῃ· κεῖνος δὲ τὰ ἃ φρονέων ἐνὶ θυμῷ</l>
<l>Τρωσί τε καὶ Δαναοῖσι δικαζέτω, ὡς ἐπιεικές.</l>
</p><p><l><milestone ed="P" unit="para"/>ὣς ἄρα φωνήσασα πάλιν τρέπε μώνυχας ἵππους·</l>
<l>τῇσιν δ’ Ὧραι μὲν λῦσαν καλλίτριχας ἵππους,</l>
<l>καὶ τοὺς μὲν κατέδησαν ἐπ’ ἀμβροσίῃσι κάπῃσιν,</l>
<l n="435">ἅρματα δ’ ἔκλιναν πρὸς ἐνώπια παμφανόωντα·</l>
<l>αὐταὶ δὲ χρυσέοισιν ἐπὶ κλισμοῖσι κάθιζον</l>
<l>μίγδ’ ἄλλοισι θεοῖσι, φίλον τετιημέναι ἦτορ.</l>
</p><p><l><milestone ed="P" unit="para"/>Ζεὺς δὲ πατὴρ Ἴδηθεν ἐύ̈τροχον ἅρμα καὶ ἵππους</l>
<l>Οὔλυμπον δὲ δίωκε, θεῶν δ’ ἐξίκετο θώκους.</l>
<l n="440">τῷ δὲ καὶ ἵππους μὲν λῦσε κλυτὸς ἐννοσίγαιος,</l>
<l>ἅρματα δ’ ἂμ βωμοῖσι τίθει κατὰ λῖτα πετάσσας·</l>
<l>αὐτὸς δὲ χρύσειον ἐπὶ θρόνον εὐρύοπα Ζεὺς</l>
<l>ἕζετο, τῷ δ’ ὑπὸ ποσσὶ μέγας πελεμίζετ’ Ὄλυμπος.</l>
<l>αἳ δ’ οἶαι Διὸς ἀμφὶς Ἀθηναίη τε καὶ Ἥρη</l>
<l n="445">ἥσθην, οὐδέ τί μιν προσεφώνεον οὐδ’ ἐρέοντο·</l>
<l>αὐτὰρ ὃ ἔγνω ᾗσιν ἐνὶ φρεσὶ φώνησέν τε·</l>
<l>τίφθ’ οὕτω τετίησθον Ἀθηναίη τε καὶ Ἥρη;</l>
<l>οὐ μέν θην κάμετόν γε μάχῃ ἔνι κυδιανείρῃ</l>
<l>ὀλλῦσαι Τρῶας, τοῖσιν κότον αἰνὸν ἔθεσθε.</l>
<l n="450">πάντως, οἷον ἐμόν γε μένος καὶ χεῖρες ἄαπτοι,</l>
<l>οὐκ ἄν με τρέψειαν ὅσοι θεοί εἰς’ ἐν Ὀλύμπῳ.</l>
<l>σφῶϊν δὲ πρίν περ τρόμος ἔλλαβε φαίδιμα γυῖα</l>
<l>πρὶν πόλεμόν τε ἰδεῖν πολέμοιό τε μέρμερα ἔργα.</l>
<l>ὧδε γὰρ ἐξερέω, τὸ δέ κεν τετελεσμένον ἦεν·</l>
<l n="455">οὐκ ἂν ἐφ’ ὑμετέρων ὀχέων πληγέντε κεραυνῷ</l>
<l>ἂψ ἐς Ὄλυμπον ἵκεσθον, ἵν’ ἀθανάτων ἕδος ἐστίν.</l>
</p><p><l><milestone ed="P" unit="para"/>ὣς ἔφαθ’, αἳ δ’ ἐπέμυξαν Ἀθηναίη τε καὶ Ἥρη·</l>
<l>πλησίαι αἵ γ’ ἥσθην, κακὰ δὲ Τρώεσσι μεδέσθην.</l>
<l>ἤτοι Ἀθηναίη ἀκέων ἦν οὐδέ τι εἶπε</l>
<l n="460">σκυζομένη Διὶ πατρί, χόλος δέ μιν ἄγριος ᾕρει·</l>
<l>Ἥρῃ δ’ οὐκ ἔχαδε στῆθος χόλον, ἀλλὰ προσηύδα·</l>
<l>αἰνότατε Κρονίδη ποῖον τὸν μῦθον ἔειπες.</l>
<l>εὖ νυ καὶ ἡμεῖς ἴδμεν ὅ τοι σθένος οὐκ ἀλαπαδνόν·</l>
<l>ἀλλ’ ἔμπης Δαναῶν ὀλοφυρόμεθ’ αἰχμητάων,</l>
<l n="465">οἵ κεν δὴ κακὸν οἶτον ἀναπλήσαντες ὄλωνται.</l>
<l>ἀλλ’ ἤτοι πολέμου μὲν ἀφεξόμεθ’, εἰ σὺ κελεύεις·</l>
<l>βουλὴν δ’ Ἀργείοις ὑποθησόμεθ’ ἥ τις ὀνήσει,</l>
<l>ὡς μὴ πάντες ὄλωνται ὀδυσσαμένοιο τεοῖο.</l>
<milestone ed="p" n="469" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l n="470">ἠοῦς δὴ καὶ μᾶλλον ὑπερμενέα Κρονίωνα</l>
<l>ὄψεαι, αἴ κ’ ἐθέλῃσθα, βοῶπις πότνια Ἥρη</l>
<l>ὀλλύντ’ Ἀργείων πουλὺν στρατὸν αἰχμητάων·</l>
<l>οὐ γὰρ πρὶν πολέμου ἀποπαύσεται ὄβριμος Ἕκτωρ</l>
<l>πρὶν ὄρθαι παρὰ ναῦφι ποδώκεα Πηλεί̈ωνα,</l>
<l n="475">ἤματι τῷ ὅτ’ ἂν οἳ μὲν ἐπὶ πρύμνῃσι μάχωνται</l>
<l>στείνει ἐν αἰνοτάτῳ περὶ Πατρόκλοιο θανόντος·</l>
<l>ὣς γὰρ θέσφατόν ἐστι· σέθεν δ’ ἐγὼ οὐκ ἀλεγίζω</l>
<l>χωομένης, οὐδ’ εἴ κε τὰ νείατα πείραθ’ ἵκηαι</l>
<l>γαίης καὶ πόντοιο, ἵν’ Ἰάπετός τε Κρόνος τε</l>
<l n="480">ἥμενοι οὔτ’ αὐγῇς Ὑπερίονος Ἠελίοιο</l>
<l>τέρποντ’ οὔτ’ ἀνέμοισι, βαθὺς δέ τε Τάρταρος ἀμφίς·</l>
<l>οὐδ’ ἢν ἔνθ’ ἀφίκηαι ἀλωμένη, οὔ σευ ἔγωγε</l>
<l>σκυζομένης ἀλέγω, ἐπεὶ οὐ σέο κύντερον ἄλλο.</l>
</p><p><l><milestone ed="P" unit="para"/>ὣς φάτο, τὸν δ’ οὔ τι προσέφη λευκώλενος Ἥρη.</l>
<l n="485">ἐν δ’ ἔπες’ Ὠκεανῷ λαμπρὸν φάος ἠελίοιο</l>
<l>ἕλκον νύκτα μέλαιναν ἐπὶ ζείδωρον ἄρουραν.</l>
<l>Τρωσὶν μέν ῥ’ ἀέκουσιν ἔδυ φάος, αὐτὰρ Ἀχαιοῖς</l>
<l>ἀσπασίη τρίλλιστος ἐπήλυθε νὺξ ἐρεβεννή.</l>
</p><p><l><milestone ed="P" unit="para"/>Τρώων αὖτ’ ἀγορὴν ποιήσατο φαίδιμος Ἕκτωρ</l>
<l n="490">νόσφι νεῶν ἀγαγὼν ποταμῷ ἔπι δινήεντι,</l>
<l>ἐν καθαρῷ ὅθι δὴ νεκύων διεφαίνετο χῶρος.</l>
<l>ἐξ ἵππων δ’ ἀποβάντες ἐπὶ χθόνα μῦθον ἄκουον</l>
<l>τόν ῥ’ Ἕκτωρ ἀγόρευε Διὶ̈ φίλος· ἐν δ’ ἄρα χειρὶ</l>
<l>ἔγχος ἔχ’ ἑνδεκάπηχυ· πάροιθε δὲ λάμπετο δουρὸς</l>
<l n="495">αἰχμὴ χαλκείη, περὶ δὲ χρύσεος θέε πόρκης,</l>
<l>τῷ ὅ γ’ ἐρεισάμενος ἔπεα Τρώεσσι μετηύδα·</l>
<l>κέκλυτέ μευ Τρῶες καὶ Δάρδανοι ἠδ’ ἐπίκουροι·</l>
<l>νῦν ἐφάμην νῆάς τ’ ὀλέσας καὶ πάντας Ἀχαιοὺς</l>
<l>ἂψ ἀπονοστήσειν προτὶ Ἴλιον ἠνεμόεσσαν·</l>
<l n="500">ἀλλὰ πρὶν κνέφας ἦλθε, τὸ νῦν ἐσάωσε μάλιστα</l>
<l>Ἀργείους καὶ νῆας ἐπὶ ῥηγμῖνι θαλάσσης.</l>
<l>ἀλλ’ ἤτοι νῦν μὲν πειθώμεθα νυκτὶ μελαίνῃ</l>
<l>δόρπά τ’ ἐφοπλισόμεσθα· ἀτὰρ καλλίτριχας ἵππους</l>
<l>λύσαθ’ ὑπὲξ ὀχέων, παρὰ δέ σφισι βάλλετ’ ἐδωδήν·</l>
<l n="505">ἐκ πόλιος δ’ ἄξεσθε βόας καὶ ἴφια μῆλα</l>
<l>καρπαλίμως, οἶνον δὲ μελίφρονα οἰνίζεσθε</l>
<l>σῖτόν τ’ ἐκ μεγάρων, ἐπὶ δὲ ξύλα πολλὰ λέγεσθε,</l>
<l>ὥς κεν παννύχιοι μέσφ’ ἠοῦς ἠριγενείης</l>
<l>καίωμεν πυρὰ πολλά, σέλας δ’ εἰς οὐρανὸν ἵκῃ,</l>
<l n="510">μή πως καὶ διὰ νύκτα κάρη κομόωντες Ἀχαιοὶ</l>
<l>φεύγειν ὁρμήσωνται ἐπ’ εὐρέα νῶτα θαλάσσης.</l>
<milestone ed="p" n="512" unit="card"/>
<l>μὴ μὰν ἀσπουδί γε νεῶν ἐπιβαῖεν ἕκηλοι,</l>
<l>ἀλλ’ ὥς τις τούτων γε βέλος καὶ οἴκοθι πέσσῃ</l>
<l>βλήμενος ἢ ἰῷ ἢ ἔγχεϊ ὀξυόεντι</l>
<l n="515">νηὸς ἐπιθρῴσκων, ἵνα τις στυγέῃσι καὶ ἄλλος</l>
<l>Τρωσὶν ἐφ’ ἱπποδάμοισι φέρειν πολύδακρυν Ἄρηα.</l>
<l>κήρυκες δ’ ἀνὰ ἄστυ Διὶ̈ φίλοι ἀγγελλόντων</l>
<l>παῖδας πρωθήβας πολιοκροτάφους τε γέροντας</l>
<l>λέξασθαι περὶ ἄστυ θεοδμήτων ἐπὶ πύργων·</l>
<l n="520">θηλύτεραι δὲ γυναῖκες ἐνὶ μεγάροισιν ἑκάστη</l>
<l>πῦρ μέγα καιόντων· φυλακὴ δέ τις ἔμπεδος ἔστω</l>
<l>μὴ λόχος εἰσέλθῃσι πόλιν λαῶν ἀπεόντων.</l>
<l>ὧδ’ ἔστω Τρῶες μεγαλήτορες ὡς ἀγορεύω·</l>
<l>μῦθος δ’ ὃς μὲν νῦν ὑγιὴς εἰρημένος ἔστω,</l>
<l n="525">τὸν δ’ ἠοῦς Τρώεσσι μεθ’ ἱπποδάμοις ἀγορεύσω.</l>
<l>ἔλπομαι εὐχόμενος Διί τ’ ἄλλοισίν τε θεοῖσιν</l>
<l>ἐξελάαν ἐνθένδε κύνας κηρεσσιφορήτους,</l>
<l>οὓς κῆρες φορέουσι μελαινάων ἐπὶ νηῶν.</l>
<l>ἀλλ’ ἤτοι ἐπὶ νυκτὶ φυλάξομεν ἡμέας αὐτούς,</l>
<l n="530">πρῶϊ δ’ ὑπηοῖοι σὺν τεύχεσι θωρηχθέντες</l>
<l>νηυσὶν ἔπι γλαφυρῇσιν ἐγείρομεν ὀξὺν Ἄρηα.</l>
<l>εἴσομαι εἴ κέ μ’ ὁ Τυδεί̈δης κρατερὸς Διομήδης</l>
<l>πὰρ νηῶν πρὸς τεῖχος ἀπώσεται, ἤ κεν ἐγὼ τὸν</l>
<l>χαλκῷ δῃώσας ἔναρα βροτόεντα φέρωμαι.</l>
<l n="535">αὔριον ἣν ἀρετὴν διαείσεται, εἴ κ’ ἐμὸν ἔγχος</l>
<l>μείνῃ ἐπερχόμενον· ἀλλ’ ἐν πρώτοισιν ὀί̈ω</l>
<l>κείσεται οὐτηθείς, πολέες δ’ ἀμφ’ αὐτὸν ἑταῖροι</l>
<l>ἠελίου ἀνιόντος ἐς αὔριον· εἰ γὰρ ἐγὼν ὣς</l>
<l>εἴην ἀθάνατος καὶ ἀγήρως ἤματα πάντα,</l>
<l n="540">τιοίμην δ’ ὡς τίετ’ Ἀθηναίη καὶ Ἀπόλλων,</l>
<l>ὡς νῦν ἡμέρη ἥδε κακὸν φέρει Ἀργείοισιν.</l>
</p><p><l><milestone ed="P" unit="para"/>ὣς Ἕκτωρ ἀγόρευ’, ἐπὶ δὲ Τρῶες κελάδησαν.</l>
<l>οἳ δ’ ἵππους μὲν λῦσαν ὑπὸ ζυγοῦ ἱδρώοντας,</l>
<l>δῆσαν δ’ ἱμάντεσσι παρ’ ἅρμασιν οἷσιν ἕκαστος·</l>
<l n="545">ἐκ πόλιος δ’ ἄξοντο βόας καὶ ἴφια μῆλα</l>
<l>καρπαλίμως, οἶνον δὲ μελίφρονα οἰνίζοντο,</l>
<l>σῖτόν τ’ ἐκ μεγάρων, ἐπὶ δὲ ξύλα πολλὰ λέγοντο.</l>
<l n="549">κνίσην δ’ ἐκ πεδίου ἄνεμοι φέρον οὐρανὸν εἴσω.</l>
<milestone ed="p" n="553" unit="card"/>
</p><p><l n="553"><milestone ed="P" unit="para"/>οἳ δὲ μέγα φρονέοντες ἐπὶ πτολέμοιο γεφύρας</l>
<l>εἴατο παννύχιοι, πυρὰ δέ σφισι καίετο πολλά.</l>
<l n="555">ὡς δ’ ὅτ’ ἐν οὐρανῷ ἄστρα φαεινὴν ἀμφὶ σελήνην</l>
<l>φαίνετ’ ἀριπρεπέα, ὅτε τ’ ἔπλετο νήνεμος αἰθήρ·</l>
<l>ἔκ τ’ ἔφανεν πᾶσαι σκοπιαὶ καὶ πρώονες ἄκροι</l>
<l>καὶ νάπαι· οὐρανόθεν δ’ ἄρ’ ὑπερράγη ἄσπετος αἰθήρ,</l>
<l>πάντα δὲ εἴδεται ἄστρα, γέγηθε δέ τε φρένα ποιμήν·</l>
<l n="560">τόσσα μεσηγὺ νεῶν ἠδὲ Ξάνθοιο ῥοάων</l>
<l>Τρώων καιόντων πυρὰ φαίνετο Ἰλιόθι πρό.</l>
<l>χίλι’ ἄρ’ ἐν πεδίῳ πυρὰ καίετο, πὰρ δὲ ἑκάστῳ</l>
<l>εἴατο πεντήκοντα σέλᾳ πυρὸς αἰθομένοιο.</l>
<l>ἵπποι δὲ κρῖ λευκὸν ἐρεπτόμενοι καὶ ὀλύρας</l>
<l n="565">ἑσταότες παρ’ ὄχεσφιν ἐύ̈θρονον Ἠῶ μίμνον.</l>
</p></div>
<div type="book" n="9">
<milestone ed="p" n="1" unit="card"/>
<p><l><milestone ed="P" unit="para"/>ὣς οἱ μὲν Τρῶες φυλακὰς ἔχον· αὐτὰρ Ἀχαιοὺς</l>
<l>θεσπεσίη ἔχε φύζα φόβου κρυόεντος ἑταίρη,</l>
<l>πένθεϊ δ’ ἀτλήτῳ βεβολήατο πάντες ἄριστοι.</l>
<l>ὡς δ’ ἄνεμοι δύο πόντον ὀρίνετον ἰχθυόεντα</l>
<l n="5">Βορέης καὶ Ζέφυρος, τώ τε Θρῄκηθεν ἄητον</l>
<l>ἐλθόντ’ ἐξαπίνης· ἄμυδις δέ τε κῦμα κελαινὸν</l>
<l>κορθύεται, πολλὸν δὲ παρὲξ ἅλα φῦκος ἔχευεν·</l>
<l>ὣς ἐδαί̈ζετο θυμὸς ἐνὶ στήθεσσιν Ἀχαιῶν.</l>
</p><p><l><milestone ed="P" unit="para"/>Ἀτρεί̈δης δ’ ἄχεϊ μεγάλῳ βεβολημένος ἦτορ</l>
<l n="10">φοίτα κηρύκεσσι λιγυφθόγγοισι κελεύων</l>
<l>κλήδην εἰς ἀγορὴν κικλήσκειν ἄνδρα ἕκαστον,</l>
<l>μὴ δὲ βοᾶν· αὐτὸς δὲ μετὰ πρώτοισι πονεῖτο.</l>
<l>ἷζον δ’ εἰν ἀγορῇ τετιηότες· ἂν δ’ Ἀγαμέμνων</l>
<l>ἵστατο δάκρυ χέων ὥς τε κρήνη μελάνυδρος</l>
<l n="15">ἥ τε κατ’ αἰγίλιπος πέτρης δνοφερὸν χέει ὕδωρ·</l>
<l>ὣς ὃ βαρὺ στενάχων ἔπε’ Ἀργείοισι μετηύδα·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>Ζεύς με μέγα Κρονίδης ἄτῃ ἐνέδησε βαρείῃ</l>
<l>σχέτλιος, ὃς τότε μέν μοι ὑπέσχετο καὶ κατένευσεν</l>
<l n="20">Ἴλιον ἐκπέρσαντ’ εὐτείχεον ἀπονέεσθαι,</l>
<l>νῦν δὲ κακὴν ἀπάτην βουλεύσατο, καί με κελεύει</l>
<l>δυσκλέα Ἄργος ἱκέσθαι, ἐπεὶ πολὺν ὤλεσα λαόν.</l>
<l>οὕτω που Διὶ μέλλει ὑπερμενέϊ φίλον εἶναι,</l>
<l>ὃς δὴ πολλάων πολίων κατέλυσε κάρηνα</l>
<l n="25">ἠδ’ ἔτι καὶ λύσει· τοῦ γὰρ κράτος ἐστὶ μέγιστον.</l>
<l>ἀλλ’ ἄγεθ’ ὡς ἂν ἐγὼ εἴπω πειθώμεθα πάντες·</l>
<l>φεύγωμεν σὺν νηυσὶ φίλην ἐς πατρίδα γαῖαν·</l>
<l>οὐ γὰρ ἔτι Τροίην αἱρήσομεν εὐρυάγυιαν.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ.</l>
<l n="30">δὴν δ’ ἄνεῳ ἦσαν τετιηότες υἷες Ἀχαιῶν·</l>
<l>ὀψὲ δὲ δὴ μετέειπε βοὴν ἀγαθὸς Διομήδης·</l>
<l>Ἀτρεί̈δη σοὶ πρῶτα μαχήσομαι ἀφραδέοντι,</l>
<l>ἣ θέμις ἐστὶν ἄναξ ἀγορῇ· σὺ δὲ μή τι χολωθῇς.</l>
<l>ἀλκὴν μέν μοι πρῶτον ὀνείδισας ἐν Δαναοῖσι</l>
<l n="35">φὰς ἔμεν ἀπτόλεμον καὶ ἀνάλκιδα· ταῦτα δὲ πάντα</l>
<l>ἴσας’ Ἀργείων ἠμὲν νέοι ἠδὲ γέροντες.</l>
<l>σοὶ δὲ διάνδιχα δῶκε Κρόνου πάϊς ἀγκυλομήτεω·</l>
<l>σκήπτρῳ μέν τοι δῶκε τετιμῆσθαι περὶ πάντων,</l>
<l>ἀλκὴν δ’ οὔ τοι δῶκεν, ὅ τε κράτος ἐστὶ μέγιστον.</l>
<l n="40">δαιμόνι’ οὕτω που μάλα ἔλπεαι υἷας Ἀχαιῶν</l>
<l>ἀπτολέμους τ’ ἔμεναι καὶ ἀνάλκιδας ὡς ἀγορεύεις;</l>
<l>εἰ δέ τοι αὐτῷ θυμὸς ἐπέσσυται ὥς τε νέεσθαι</l>
<l>ἔρχεο· πάρ τοι ὁδός, νῆες δέ τοι ἄγχι θαλάσσης</l>
<l>ἑστᾶς’, αἵ τοι ἕποντο Μυκήνηθεν μάλα πολλαί.</l>
<l n="45">ἀλλ’ ἄλλοι μενέουσι κάρη κομόωντες Ἀχαιοὶ</l>
<l>εἰς ὅ κέ περ Τροίην διαπέρσομεν. εἰ δὲ καὶ αὐτοὶ</l>
<l>φευγόντων σὺν νηυσὶ φίλην ἐς πατρίδα γαῖαν·</l>
<l>νῶϊ δ’ ἐγὼ Σθένελός τε μαχησόμεθ’ εἰς ὅ κε τέκμωρ</l>
<l>Ἰλίου εὕρωμεν· σὺν γὰρ θεῷ εἰλήλουθμεν.</l>
<milestone ed="p" n="50" unit="card"/>
</p><p><l n="50"><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπίαχον υἷες Ἀχαιῶν</l>
<l>μῦθον ἀγασσάμενοι Διομήδεος ἱπποδάμοιο.</l>
<l>τοῖσι δ’ ἀνιστάμενος μετεφώνεεν ἱππότα Νέστωρ·</l>
<l>Τυδεί̈δη περὶ μὲν πολέμῳ ἔνι καρτερός ἐσσι,</l>
<l>καὶ βουλῇ μετὰ πάντας ὁμήλικας ἔπλευ ἄριστος.</l>
<l n="55">οὔ τίς τοι τὸν μῦθον ὀνόσσεται ὅσσοι Ἀχαιοί,</l>
<l>οὐδὲ πάλιν ἐρέει· ἀτὰρ οὐ τέλος ἵκεο μύθων.</l>
<l>ἦ μὲν καὶ νέος ἐσσί, ἐμὸς δέ κε καὶ πάϊς εἴης</l>
<l>ὁπλότατος γενεῆφιν· ἀτὰρ πεπνυμένα βάζεις</l>
<l>Ἀργείων βασιλῆας, ἐπεὶ κατὰ μοῖραν ἔειπες.</l>
<l n="60">ἀλλ’ ἄγ’ ἐγών, ὃς σεῖο γεραίτερος εὔχομαι εἶναι,</l>
<l>ἐξείπω καὶ πάντα διίξομαι· οὐδέ κέ τίς μοι</l>
<l>μῦθον ἀτιμήσει’, οὐδὲ κρείων Ἀγαμέμνων.</l>
<l>ἀφρήτωρ ἀθέμιστος ἀνέστιός ἐστιν ἐκεῖνος</l>
<l>ὃς πολέμου ἔραται ἐπιδημίου ὀκρυόεντος.</l>
<l n="65">ἀλλ’ ἤτοι νῦν μὲν πειθώμεθα νυκτὶ μελαίνῃ</l>
<l>δόρπά τ’ ἐφοπλισόμεσθα· φυλακτῆρες δὲ ἕκαστοι</l>
<l>λεξάσθων παρὰ τάφρον ὀρυκτὴν τείχεος ἐκτός.</l>
<l>κούροισιν μὲν ταῦτ’ ἐπιτέλλομαι· αὐτὰρ ἔπειτα</l>
<l>Ἀτρεί̈δη σὺ μὲν ἄρχε· σὺ γὰρ βασιλεύτατός ἐσσι.</l>
<l n="70">δαίνυ δαῖτα γέρουσιν· ἔοικέ τοι, οὔ τοι ἀεικές.</l>
<l>πλεῖαί τοι οἴνου κλισίαι, τὸν νῆες Ἀχαιῶν</l>
<l>ἠμάτιαι Θρῄκηθεν ἐπ’ εὐρέα πόντον ἄγουσι·</l>
<l>πᾶσά τοί ἐσθ’ ὑποδεξίη, πολέεσσι δ’ ἀνάσσεις.</l>
<l>πολλῶν δ’ ἀγρομένων τῷ πείσεαι ὅς κεν ἀρίστην</l>
<l n="75">βουλὴν βουλεύσῃ· μάλα δὲ χρεὼ πάντας Ἀχαιοὺς</l>
<l>ἐσθλῆς καὶ πυκινῆς, ὅτι δήϊοι ἐγγύθι νηῶν</l>
<l>καίουσιν πυρὰ πολλά· τίς ἂν τάδε γηθήσειε;</l>
<l>νὺξ δ’ ἧδ’ ἠὲ διαρραίσει στρατὸν ἠὲ σαώσει.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο.</l>
<l n="80">ἐκ δὲ φυλακτῆρες σὺν τεύχεσιν ἐσσεύοντο</l>
<l>ἀμφί τε Νεστορίδην Θρασυμήδεα ποιμένα λαῶν,</l>
<l>ἠδ’ ἀμφ’ Ἀσκάλαφον καὶ Ἰάλμενον υἷας Ἄρηος</l>
<l>ἀμφί τε Μηριόνην Ἀφαρῆά τε Δηί̈πυρόν τε,</l>
<l>ἠδ’ ἀμφὶ Κρείοντος υἱὸν Λυκομήδεα δῖον.</l>
<l n="85">ἕπτ’ ἔσαν ἡγεμόνες φυλάκων, ἑκατὸν δὲ ἑκάστῳ</l>
<l>κοῦροι ἅμα στεῖχον δολίχ’ ἔγχεα χερσὶν ἔχοντες·</l>
<l>κὰδ δὲ μέσον τάφρου καὶ τείχεος ἷζον ἰόντες·</l>
<l>ἔνθα δὲ πῦρ κήαντο, τίθεντο δὲ δόρπα ἕκαστος.</l>
<milestone ed="p" n="89" unit="card"/>
</p><p><l><milestone ed="P" unit="para"/>Ἀτρεί̈δης δὲ γέροντας ἀολλέας ἦγεν Ἀχαιῶν</l>
<l n="90">ἐς κλισίην, παρὰ δέ σφι τίθει μενοεικέα δαῖτα.</l>
<l>οἳ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>τοῖς ὁ γέρων πάμπρωτος ὑφαίνειν ἤρχετο μῆτιν</l>
<l>Νέστωρ, οὗ καὶ πρόσθεν ἀρίστη φαίνετο βουλή·</l>
<l n="95">ὅ σφιν ἐϋφρονέων ἀγορήσατο καὶ μετέειπεν·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>ἐν σοὶ μὲν λήξω, σέο δ’ ἄρξομαι, οὕνεκα πολλῶν</l>
<l>λαῶν ἐσσι ἄναξ καί τοι Ζεὺς ἐγγυάλιξε</l>
<l>σκῆπτρόν τ’ ἠδὲ θέμιστας, ἵνά σφισι βουλεύῃσθα.</l>
<l n="100">τώ σε χρὴ περὶ μὲν φάσθαι ἔπος ἠδ’ ἐπακοῦσαι,</l>
<l>κρηῆναι δὲ καὶ ἄλλῳ, ὅτ’ ἄν τινα θυμὸς ἀνώγῃ</l>
<l>εἰπεῖν εἰς ἀγαθόν· σέο δ’ ἕξεται ὅττί κεν ἄρχῃ.</l>
<l>αὐτὰρ ἐγὼν ἐρέω ὥς μοι δοκεῖ εἶναι ἄριστα.</l>
<l>οὐ γάρ τις νόον ἄλλος ἀμείνονα τοῦδε νοήσει</l>
<l n="105">οἷον ἐγὼ νοέω ἠμὲν πάλαι ἠδ’ ἔτι καὶ νῦν</l>
<l>ἐξ ἔτι τοῦ ὅτε διογενὲς Βρισηί̈δα κούρην</l>
<l>χωομένου Ἀχιλῆος ἔβης κλισίηθεν ἀπούρας</l>
<l>οὔ τι καθ’ ἡμέτερόν γε νόον· μάλα γάρ τοι ἔγωγε</l>
<l>πόλλ’ ἀπεμυθεόμην· σὺ δὲ σῷ μεγαλήτορι θυμῷ</l>
<l n="110">εἴξας ἄνδρα φέριστον, ὃν ἀθάνατοί περ ἔτισαν,</l>
<l>ἠτίμησας, ἑλὼν γὰρ ἔχεις γέρας· ἀλλ’ ἔτι καὶ νῦν</l>
<l>φραζώμεσθ’ ὥς κέν μιν ἀρεσσάμενοι πεπίθωμεν</l>
<l>δώροισίν τ’ ἀγανοῖσιν ἔπεσσί τε μειλιχίοισι.</l>
<milestone ed="p" n="114" unit="card"/>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἀνδρῶν Ἀγαμέμνων·</l>
<l n="115">ὦ γέρον οὔ τι ψεῦδος ἐμὰς ἄτας κατέλεξας·</l>
<l>ἀασάμην, οὐδ’ αὐτὸς ἀναίνομαι. ἀντί νυ πολλῶν</l>
<l>λαῶν ἐστὶν ἀνὴρ ὅν τε Ζεὺς κῆρι φιλήσῃ,</l>
<l>ὡς νῦν τοῦτον ἔτισε, δάμασσε δὲ λαὸν Ἀχαιῶν.</l>
<l>ἀλλ’ ἐπεὶ ἀασάμην φρεσὶ λευγαλέῃσι πιθήσας,</l>
<l n="120">ἂψ ἐθέλω ἀρέσαι δόμεναί τ’ ἀπερείσι’ ἄποινα.</l>
<l>ὑμῖν δ’ ἐν πάντεσσι περικλυτὰ δῶρ’ ὀνομήνω</l>
<l>ἕπτ’ ἀπύρους τρίποδας, δέκα δὲ χρυσοῖο τάλαντα,</l>
<l>αἴθωνας δὲ λέβητας ἐείκοσι, δώδεκα δ’ ἵππους</l>
<l>πηγοὺς ἀθλοφόρους, οἳ ἀέθλια ποσσὶν ἄροντο.</l>
<l n="125">οὔ κεν ἀλήϊος εἴη ἀνὴρ ᾧ τόσσα γένοιτο,</l>
<l>οὐδέ κεν ἀκτήμων ἐριτίμοιο χρυσοῖο,</l>
<l>ὅσσά μοι ἠνείκαντο ἀέθλια μώνυχες ἵπποι.</l>
<l>δώσω δ’ ἑπτὰ γυναῖκας ἀμύμονα ἔργα ἰδυίας</l>
<l>Λεσβίδας, ἃς ὅτε Λέσβον ἐϋκτιμένην ἕλεν αὐτὸς</l>
<l n="130">ἐξελόμην, αἳ κάλλει ἐνίκων φῦλα γυναικῶν.</l>
<l>τὰς μέν οἱ δώσω, μετὰ δ’ ἔσσεται ἣν τότ’ ἀπηύρων</l>
<l>κούρη Βρισῆος· ἐπὶ δὲ μέγαν ὅρκον ὀμοῦμαι</l>
<l>μή ποτε τῆς εὐνῆς ἐπιβήμεναι ἠδὲ μιγῆναι,</l>
<l>ἣ θέμις ἀνθρώπων πέλει ἀνδρῶν ἠδὲ γυναικῶν.</l>
<l n="135">ταῦτα μὲν αὐτίκα πάντα παρέσσεται· εἰ δέ κεν αὖτε</l>
<l>ἄστυ μέγα Πριάμοιο θεοὶ δώως’ ἀλαπάξαι,</l>
<l>νῆα ἅλις χρυσοῦ καὶ χαλκοῦ νηησάσθω</l>
<l>εἰσελθών, ὅτε κεν δατεώμεθα ληί̈δ’ Ἀχαιοί,</l>
<l>Τρωϊάδας δὲ γυναῖκας ἐείκοσιν αὐτὸς ἑλέσθω,</l>
<l n="140">αἴ κε μετ’ Ἀργείην Ἑλένην κάλλισται ἔωσιν.</l>
<l>εἰ δέ κεν Ἄργος ἱκοίμεθ’ Ἀχαιϊκὸν οὖθαρ ἀρούρης</l>
<l>γαμβρός κέν μοι ἔοι· τίσω δέ μιν ἶσον Ὀρέστῃ,</l>
<l>ὅς μοι τηλύγετος τρέφεται θαλίῃ ἔνι πολλῇ.</l>
<l>τρεῖς δέ μοί εἰσι θύγατρες ἐνὶ μεγάρῳ εὐπήκτῳ</l>
<l n="145">Χρυσόθεμις καὶ Λαοδίκη καὶ Ἰφιάνασσα,</l>
<l>τάων ἥν κ’ ἐθέλῃσι φίλην ἀνάεδνον ἀγέσθω</l>
<l>πρὸς οἶκον Πηλῆος· ἐγὼ δ’ ἐπὶ μείλια δώσω</l>
<l>πολλὰ μάλ’, ὅσς’ οὔ πώ τις ἑῇ ἐπέδωκε θυγατρί·</l>
<l>ἑπτὰ δέ οἱ δώσω εὖ ναιόμενα πτολίεθρα</l>
<l n="150">Καρδαμύλην Ἐνόπην τε καὶ Ἱρὴν ποιήεσσαν</l>
<l>Φηράς τε ζαθέας ἠδ’ Ἄνθειαν βαθύλειμον</l>
<l>καλήν τ’ Αἴπειαν καὶ Πήδασον ἀμπελόεσσαν.</l>
<l>πᾶσαι δ’ ἐγγὺς ἁλός, νέαται Πύλου ἠμαθόεντος·</l>
<l>ἐν δ’ ἄνδρες ναίουσι πολύρρηνες πολυβοῦται,</l>
<l n="155">οἵ κέ ἑ δωτίνῃσι θεὸν ὣς τιμήσουσι</l>
<l>καί οἱ ὑπὸ σκήπτρῳ λιπαρὰς τελέουσι θέμιστας.</l>
<l>ταῦτά κέ οἱ τελέσαιμι μεταλήξαντι χόλοιο.</l>
<l>δμηθήτω· Ἀί̈δης τοι ἀμείλιχος ἠδ’ ἀδάμαστος,</l>
<l>τοὔνεκα καί τε βροτοῖσι θεῶν ἔχθιστος ἁπάντων·</l>
<l n="160">καί μοι ὑποστήτω ὅσσον βασιλεύτερός εἰμι</l>
<l>ἠδ’ ὅσσον γενεῇ προγενέστερος εὔχομαι εἶναι.</l>
<milestone ed="p" n="162" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>δῶρα μὲν οὐκέτ’ ὀνοστὰ διδοῖς Ἀχιλῆϊ ἄνακτι·</l>
<l n="165">ἀλλ’ ἄγετε κλητοὺς ὀτρύνομεν, οἵ κε τάχιστα</l>
<l>ἔλθως’ ἐς κλισίην Πηληϊάδεω Ἀχιλῆος.</l>
<l>εἰ δ’ ἄγε τοὺς ἂν ἐγὼ ἐπιόψομαι οἳ δὲ πιθέσθων.</l>
<l>Φοῖνιξ μὲν πρώτιστα Διὶ̈ φίλος ἡγησάσθω,</l>
<l>αὐτὰρ ἔπειτ’ Αἴας τε μέγας καὶ δῖος Ὀδυσσεύς·</l>
<l n="170">κηρύκων δ’ Ὀδίος τε καὶ Εὐρυβάτης ἅμ’ ἑπέσθων.</l>
<l>φέρτε δὲ χερσὶν ὕδωρ, εὐφημῆσαί τε κέλεσθε,</l>
<l>ὄφρα Διὶ Κρονίδῃ ἀρησόμεθ’, αἴ κ’ ἐλεήσῃ.</l>
</p><p><l><milestone ed="P" unit="para"/>ὣς φάτο, τοῖσι δὲ πᾶσιν ἑαδότα μῦθον ἔειπεν.</l>
<l>αὐτίκα κήρυκες μὲν ὕδωρ ἐπὶ χεῖρας ἔχευαν,</l>
<l n="175">κοῦροι δὲ κρητῆρας ἐπεστέψαντο ποτοῖο,</l>
<l>νώμησαν δ’ ἄρα πᾶσιν ἐπαρξάμενοι δεπάεσσιν.</l>
<l>αὐτὰρ ἐπεὶ σπεῖσάν τ’ ἔπιόν θ’ ὅσον ἤθελε θυμός,</l>
<l>ὁρμῶντ’ ἐκ κλισίης Ἀγαμέμνονος Ἀτρεί̈δαο.</l>
<l>τοῖσι δὲ πόλλ’ ἐπέτελλε Γερήνιος ἱππότα Νέστωρ</l>
<l n="180">δενδίλλων ἐς ἕκαστον, Ὀδυσσῆϊ δὲ μάλιστα,</l>
<l>πειρᾶν ὡς πεπίθοιεν ἀμύμονα Πηλεί̈ωνα.</l>
</p><p><l><milestone ed="P" unit="para"/>τὼ δὲ βάτην παρὰ θῖνα πολυφλοίσβοιο θαλάσσης</l>
<l>πολλὰ μάλ’ εὐχομένω γαιηόχῳ ἐννοσιγαίῳ</l>
<l>ῥηϊδίως πεπιθεῖν μεγάλας φρένας Αἰακίδαο.</l>
<l n="185">Μυρμιδόνων δ’ ἐπί τε κλισίας καὶ νῆας ἱκέσθην,</l>
<l>τὸν δ’ εὗρον φρένα τερπόμενον φόρμιγγι λιγείῃ</l>
<l>καλῇ δαιδαλέῃ, ἐπὶ δ’ ἀργύρεον ζυγὸν ἦεν,</l>
<l>τὴν ἄρετ’ ἐξ ἐνάρων πόλιν Ἠετίωνος ὀλέσσας·</l>
<l>τῇ ὅ γε θυμὸν ἔτερπεν, ἄειδε δ’ ἄρα κλέα ἀνδρῶν.</l>
<l n="190">Πάτροκλος δέ οἱ οἶος ἐναντίος ἧστο σιωπῇ,</l>
<l>δέγμενος Αἰακίδην ὁπότε λήξειεν ἀείδων,</l>
<l>τὼ δὲ βάτην προτέρω, ἡγεῖτο δὲ δῖος Ὀδυσσεύς,</l>
<l>στὰν δὲ πρόσθ’ αὐτοῖο· ταφὼν δ’ ἀνόρουσεν Ἀχιλλεὺς</l>
<l>αὐτῇ σὺν φόρμιγγι λιπὼν ἕδος ἔνθα θάασσεν.</l>
<l n="195">ὣς δ’ αὔτως Πάτροκλος, ἐπεὶ ἴδε φῶτας, ἀνέστη.</l>
<l>τὼ καὶ δεικνύμενος προσέφη πόδας ὠκὺς Ἀχιλλεύς·</l>
<l>χαίρετον· ἦ φίλοι ἄνδρες ἱκάνετον ἦ τι μάλα χρεώ,</l>
<l>οἵ μοι σκυζομένῳ περ Ἀχαιῶν φίλτατοί ἐστον.</l>
</p><p><l><milestone ed="P" unit="para"/>ὣς ἄρα φωνήσας προτέρω ἄγε δῖος Ἀχιλλεύς,</l>
<l n="200">εἷσεν δ’ ἐν κλισμοῖσι τάπησί τε πορφυρέοισιν.</l>
<l>αἶψα δὲ Πάτροκλον προσεφώνεεν ἐγγὺς ἐόντα·</l>
<l>μείζονα δὴ κρητῆρα Μενοιτίου υἱὲ καθίστα,</l>
<l>ζωρότερον δὲ κέραιε, δέπας δ’ ἔντυνον ἑκάστῳ·</l>
<l>οἳ γὰρ φίλτατοι ἄνδρες ἐμῷ ὑπέασι μελάθρῳ.</l>
<milestone ed="p" n="205" unit="card"/>
</p><p><l n="205"><milestone ed="P" unit="para"/>ὣς φάτο, Πάτροκλος δὲ φίλῳ ἐπεπείθεθ’ ἑταίρῳ.</l>
<l>αὐτὰρ ὅ γε κρεῖον μέγα κάββαλεν ἐν πυρὸς αὐγῇ,</l>
<l>ἐν δ’ ἄρα νῶτον ἔθηκ’ ὄϊος καὶ πίονος αἰγός,</l>
<l>ἐν δὲ συὸς σιάλοιο ῥάχιν τεθαλυῖαν ἀλοιφῇ.</l>
<l>τῷ δ’ ἔχεν Αὐτομέδων, τάμνεν δ’ ἄρα δῖος Ἀχιλλεύς.</l>
<l n="210">καὶ τὰ μὲν εὖ μίστυλλε καὶ ἀμφ’ ὀβελοῖσιν ἔπειρε,</l>
<l>πῦρ δὲ Μενοιτιάδης δαῖεν μέγα ἰσόθεος φώς.</l>
<l>αὐτὰρ ἐπεὶ κατὰ πῦρ ἐκάη καὶ φλὸξ ἐμαράνθη,</l>
<l>ἀνθρακιὴν στορέσας ὀβελοὺς ἐφύπερθε τάνυσσε,</l>
<l>πάσσε δ’ ἁλὸς θείοιο κρατευτάων ἐπαείρας.</l>
<l n="215">αὐτὰρ ἐπεί ῥ’ ὤπτησε καὶ εἰν ἐλεοῖσιν ἔχευε,</l>
<l>Πάτροκλος μὲν σῖτον ἑλὼν ἐπένειμε τραπέζῃ</l>
<l>καλοῖς ἐν κανέοισιν, ἀτὰρ κρέα νεῖμεν Ἀχιλλεύς.</l>
<l>αὐτὸς δ’ ἀντίον ἷζεν Ὀδυσσῆος θείοιο</l>
<l>τοίχου τοῦ ἑτέροιο, θεοῖσι δὲ θῦσαι ἀνώγει</l>
<l n="220">Πάτροκλον ὃν ἑταῖρον· ὃ δ’ ἐν πυρὶ βάλλε θυηλάς.</l>
<l>οἳ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>νεῦς’ Αἴας Φοίνικι· νόησε δὲ δῖος Ὀδυσσεύς,</l>
<l>πλησάμενος δ’ οἴνοιο δέπας δείδεκτ’ Ἀχιλῆα·</l>
<l n="225">χαῖρ’ Ἀχιλεῦ· δαιτὸς μὲν ἐί̈σης οὐκ ἐπιδευεῖς</l>
<l>ἠμὲν ἐνὶ κλισίῃ Ἀγαμέμνονος Ἀτρεί̈δαο</l>
<l>ἠδὲ καὶ ἐνθάδε νῦν, πάρα γὰρ μενοεικέα πολλὰ</l>
<l>δαίνυσθ’· ἀλλ’ οὐ δαιτὸς ἐπηράτου ἔργα μέμηλεν,</l>
<l>ἀλλὰ λίην μέγα πῆμα διοτρεφὲς εἰσορόωντες</l>
<l n="230">δείδιμεν· ἐν δοιῇ δὲ σαωσέμεν ἢ ἀπολέσθαι</l>
<l>νῆας ἐϋσσέλμους, εἰ μὴ σύ γε δύσεαι ἀλκήν.</l>
<l>ἐγγὺς γὰρ νηῶν καὶ τείχεος αὖλιν ἔθεντο</l>
<l>Τρῶες ὑπέρθυμοι τηλεκλειτοί τ’ ἐπίκουροι</l>
<l>κηάμενοι πυρὰ πολλὰ κατὰ στρατόν, οὐδ’ ἔτι φασὶ</l>
<l n="235">σχήσεσθ’, ἀλλ’ ἐν νηυσὶ μελαίνῃσιν πεσέεσθαι.</l>
<l>Ζεὺς δέ σφι Κρονίδης ἐνδέξια σήματα φαίνων</l>
<l>ἀστράπτει· Ἕκτωρ δὲ μέγα σθένεϊ βλεμεαίνων</l>
<l>μαίνεται ἐκπάγλως πίσυνος Διί, οὐδέ τι τίει</l>
<l>ἀνέρας οὐδὲ θεούς· κρατερὴ δέ ἑ λύσσα δέδυκεν.</l>
<l n="240">ἀρᾶται δὲ τάχιστα φανήμεναι Ἠῶ δῖαν·</l>
<l>στεῦται γὰρ νηῶν ἀποκόψειν ἄκρα κόρυμβα</l>
<l>αὐτάς τ’ ἐμπρήσειν μαλεροῦ πυρός, αὐτὰρ Ἀχαιοὺς</l>
<l>δῃώσειν παρὰ τῇσιν ὀρινομένους ὑπὸ καπνοῦ.</l>
<milestone ed="p" n="244" unit="card"/>
<l>ταῦτ’ αἰνῶς δείδοικα κατὰ φρένα, μή οἱ ἀπειλὰς</l>
<l n="245">ἐκτελέσωσι θεοί, ἡμῖν δὲ δὴ αἴσιμον εἴη</l>
<l>φθίσθαι ἐνὶ Τροίῃ ἑκὰς Ἄργεος ἱπποβότοιο.</l>
<l>ἀλλ’ ἄνα εἰ μέμονάς γε καὶ ὀψέ περ υἷας Ἀχαιῶν</l>
<l>τειρομένους ἐρύεσθαι ὑπὸ Τρώων ὀρυμαγδοῦ.</l>
<l>αὐτῷ τοι μετόπισθ’ ἄχος ἔσσεται, οὐδέ τι μῆχος</l>
<l n="250">ῥεχθέντος κακοῦ ἔστ’ ἄκος εὑρεῖν· ἀλλὰ πολὺ πρὶν</l>
<l>φράζευ ὅπως Δαναοῖσιν ἀλεξήσεις κακὸν ἦμαρ.</l>
<l>ὦ πέπον ἦ μὲν σοί γε πατὴρ ἐπετέλλετο Πηλεὺς</l>
<l>ἤματι τῷ ὅτε ς’ ἐκ Φθίης Ἀγαμέμνονι πέμπε·</l>
<l>τέκνον ἐμὸν κάρτος μὲν Ἀθηναίη τε καὶ Ἥρη</l>
<l n="255">δώσους’ αἴ κ’ ἐθέλωσι, σὺ δὲ μεγαλήτορα θυμὸν</l>
<l>ἴσχειν ἐν στήθεσσι· φιλοφροσύνη γὰρ ἀμείνων·</l>
<l>ληγέμεναι δ’ ἔριδος κακομηχάνου, ὄφρά σε μᾶλλον</l>
<l>τίως’ Ἀργείων ἠμὲν νέοι ἠδὲ γέροντες.</l>
<l>ὣς ἐπέτελλ’ ὃ γέρων, σὺ δὲ λήθεαι· ἀλλ’ ἔτι καὶ νῦν</l>
<l n="260">παύε’, ἔα δὲ χόλον θυμαλγέα· σοὶ δ’ Ἀγαμέμνων</l>
<l>ἄξια δῶρα δίδωσι μεταλήξαντι χόλοιο.</l>
<l>εἰ δὲ σὺ μέν μευ ἄκουσον, ἐγὼ δέ κέ τοι καταλέξω</l>
<l>ὅσσά τοι ἐν κλισίῃσιν ὑπέσχετο δῶρ’ Ἀγαμέμνων·</l>
<l>ἕπτ’ ἀπύρους τρίποδας, δέκα δὲ χρυσοῖο τάλαντα,</l>
<l n="265">αἴθωνας δὲ λέβητας ἐείκοσι, δώδεκα δ’ ἵππους</l>
<l>πηγοὺς ἀθλοφόρους, οἳ ἀέθλια ποσσὶν ἄροντο.</l>
<l>οὔ κεν ἀλήϊος εἴη ἀνὴρ ᾧ τόσσα γένοιτο</l>
<l>οὐδέ κεν ἀκτήμων ἐριτίμοιο χρυσοῖο,</l>
<l>ὅσς’ Ἀγαμέμνονος ἵπποι ἀέθλια ποσσὶν ἄροντο.</l>
<l n="270">δώσει δ’ ἑπτὰ γυναῖκας ἀμύμονα ἔργα ἰδυίας</l>
<l>Λεσβίδας, ἃς ὅτε Λέσβον ἐϋκτιμένην ἕλες αὐτὸς</l>
<l>ἐξέλεθ’, αἳ τότε κάλλει ἐνίκων φῦλα γυναικῶν.</l>
<l>τὰς μέν τοι δώσει, μετὰ δ’ ἔσσεται ἣν τότ’ ἀπηύρα</l>
<l>κούρη Βρισῆος· ἐπὶ δὲ μέγαν ὅρκον ὀμεῖται</l>
<l n="275">μή ποτε τῆς εὐνῆς ἐπιβήμεναι ἠδὲ μιγῆναι</l>
<l>ἣ θέμις ἐστὶν ἄναξ ἤτ’ ἀνδρῶν ἤτε γυναικῶν.</l>
<l>ταῦτα μὲν αὐτίκα πάντα παρέσσεται· εἰ δέ κεν αὖτε</l>
<l>ἄστυ μέγα Πριάμοιο θεοὶ δώως’ ἀλαπάξαι,</l>
<l>νῆα ἅλις χρυσοῦ καὶ χαλκοῦ νηήσασθαι</l>
<l n="280">εἰσελθών, ὅτε κεν δατεώμεθα ληί̈δ’ Ἀχαιοί,</l>
<l>Τρωϊάδας δὲ γυναῖκας ἐείκοσιν αὐτὸς ἑλέσθαι,</l>
<l>αἵ κε μετ’ Ἀργείην Ἑλένην κάλλισται ἔωσιν.</l>
<l>εἰ δέ κεν Ἄργος ἱκοίμεθ’ Ἀχαιϊκὸν οὖθαρ ἀρούρης</l>
<l>γαμβρός κέν οἱ ἔοις· τίσει δέ σε ἶσον Ὀρέστῃ,</l>
<l n="285">ὅς οἱ τηλύγετος τρέφεται θαλίῃ ἔνι πολλῇ.</l>
<milestone ed="p" n="286" unit="card"/>
<l>τρεῖς δέ οἵ εἰσι θύγατρες ἐνὶ μεγάρῳ εὐπήκτῳ</l>
<l>Χρυσόθεμις καὶ Λαοδίκη καὶ Ἰφιάνασσα,</l>
<l>τάων ἥν κ’ ἐθέλῃσθα φίλην ἀνάεδνον ἄγεσθαι</l>
<l>πρὸς οἶκον Πηλῆος· ὃ δ’ αὖτ’ ἐπὶ μείλια δώσει</l>
<l n="290">πολλὰ μάλ’, ὅσς’ οὔ πώ τις ἑῇ ἐπέδωκε θυγατρί·</l>
<l>ἑπτὰ δέ τοι δώσει εὖ ναιόμενα πτολίεθρα</l>
<l>Καρδαμύλην Ἐνόπην τε καὶ Ἱρὴν ποιήεσσαν</l>
<l>Φηράς τε ζαθέας ἠδ’ Ἄνθειαν βαθύλειμον</l>
<l>καλήν τ’ Αἴπειαν καὶ Πήδασον ἀμπελόεσσαν.</l>
<l n="295">πᾶσαι δ’ ἐγγὺς ἁλός, νέαται Πύλου ἠμαθόεντος·</l>
<l>ἐν δ’ ἄνδρες ναίουσι πολύρρηνες πολυβοῦται,</l>
<l>οἵ κέ σε δωτίνῃσι θεὸν ὣς τιμήσουσι</l>
<l>καί τοι ὑπὸ σκήπτρῳ λιπαρὰς τελέουσι θέμιστας.</l>
<l>ταῦτά κέ τοι τελέσειε μεταλήξαντι χόλοιο.</l>
<l n="300">εἰ δέ τοι Ἀτρεί̈δης μὲν ἀπήχθετο κηρόθι μᾶλλον</l>
<l>αὐτὸς καὶ τοῦ δῶρα, σὺ δ’ ἄλλους περ Παναχαιοὺς</l>
<l>τειρομένους ἐλέαιρε κατὰ στρατόν, οἵ σε θεὸν ὣς</l>
<l>τίσους’· ἦ γάρ κέ σφι μάλα μέγα κῦδος ἄροιο·</l>
<l>νῦν γάρ χ’ Ἕκτορ’ ἕλοις, ἐπεὶ ἂν μάλα τοι σχεδὸν ἔλθοι</l>
<l n="305">λύσσαν ἔχων ὀλοήν, ἐπεὶ οὔ τινά φησιν ὁμοῖον</l>
<l>οἷ ἔμεναι Δαναῶν οὓς ἐνθάδε νῆες ἔνεικαν.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l>χρὴ μὲν δὴ τὸν μῦθον ἀπηλεγέως ἀποειπεῖν,</l>
<l n="310">ᾗ περ δὴ φρονέω τε καὶ ὡς τετελεσμένον ἔσται,</l>
<l>ὡς μή μοι τρύζητε παρήμενοι ἄλλοθεν ἄλλος.</l>
<l>ἐχθρὸς γάρ μοι κεῖνος ὁμῶς Ἀί̈δαο πύλῃσιν</l>
<l>ὅς χ’ ἕτερον μὲν κεύθῃ ἐνὶ φρεσίν, ἄλλο δὲ εἴπῃ.</l>
<l>αὐτὰρ ἐγὼν ἐρέω ὥς μοι δοκεῖ εἶναι ἄριστα·</l>
<l n="315">οὔτ’ ἔμεγ’ Ἀτρεί̈δην Ἀγαμέμνονα πεισέμεν οἴω</l>
<l>οὔτ’ ἄλλους Δαναούς, ἐπεὶ οὐκ ἄρα τις χάρις ἦεν</l>
<l>μάρνασθαι δηί̈οισιν ἐπ’ ἀνδράσι νωλεμὲς αἰεί.</l>
<l>ἴση μοῖρα μένοντι καὶ εἰ μάλα τις πολεμίζοι·</l>
<l>ἐν δὲ ἰῇ τιμῇ ἠμὲν κακὸς ἠδὲ καὶ ἐσθλός·</l>
<l n="320">κάτθαν’ ὁμῶς ὅ τ’ ἀεργὸς ἀνὴρ ὅ τε πολλὰ ἐοργώς.</l>
<l>οὐδέ τί μοι περίκειται, ἐπεὶ πάθον ἄλγεα θυμῷ</l>
<l>αἰεὶ ἐμὴν ψυχὴν παραβαλλόμενος πολεμίζειν.</l>
<l>ὡς δ’ ὄρνις ἀπτῆσι νεοσσοῖσι προφέρῃσι</l>
<l>μάστακ’ ἐπεί κε λάβῃσι, κακῶς δ’ ἄρα οἱ πέλει αὐτῇ,</l>
<l n="325">ὣς καὶ ἐγὼ πολλὰς μὲν ἀύ̈πνους νύκτας ἴαυον,</l>
<l>ἤματα δ’ αἱματόεντα διέπρησσον πολεμίζων</l>
<l>ἀνδράσι μαρνάμενος ὀάρων ἕνεκα σφετεράων.</l>
<milestone ed="p" n="328" unit="card"/>
<l>δώδεκα δὴ σὺν νηυσὶ πόλεις ἀλάπαξ’ ἀνθρώπων,</l>
<l>πεζὸς δ’ ἕνδεκά φημι κατὰ Τροίην ἐρίβωλον·</l>
<l n="330">τάων ἐκ πασέων κειμήλια πολλὰ καὶ ἐσθλὰ</l>
<l>ἐξελόμην, καὶ πάντα φέρων Ἀγαμέμνονι δόσκον</l>
<l>Ἀτρεί̈δῃ· ὃ δ’ ὄπισθε μένων παρὰ νηυσὶ θοῇσι</l>
<l>δεξάμενος διὰ παῦρα δασάσκετο, πολλὰ δ’ ἔχεσκεν.</l>
<l>ἄλλα δ’ ἀριστήεσσι δίδου γέρα καὶ βασιλεῦσι·</l>
<l n="335">τοῖσι μὲν ἔμπεδα κεῖται, ἐμεῦ δ’ ἀπὸ μούνου Ἀχαιῶν</l>
<l>εἵλετ’, ἔχει δ’ ἄλοχον θυμαρέα· τῇ παριαύων</l>
<l>τερπέσθω. τί δὲ δεῖ πολεμιζέμεναι Τρώεσσιν</l>
<l>Ἀργείους; τί δὲ λαὸν ἀνήγαγεν ἐνθάδ’ ἀγείρας</l>
<l>Ἀτρεί̈δης; ἦ οὐχ Ἑλένης ἕνεκ’ ἠϋκόμοιο;</l>
<l n="340">ἦ μοῦνοι φιλέους’ ἀλόχους μερόπων ἀνθρώπων</l>
<l>Ἀτρεί̈δαι; ἐπεὶ ὅς τις ἀνὴρ ἀγαθὸς καὶ ἐχέφρων</l>
<l>τὴν αὐτοῦ φιλέει καὶ κήδεται, ὡς καὶ ἐγὼ τὴν</l>
<l>ἐκ θυμοῦ φίλεον δουρικτητήν περ ἐοῦσαν.</l>
<l>νῦν δ’ ἐπεὶ ἐκ χειρῶν γέρας εἵλετο καί μ’ ἀπάτησε</l>
<l n="345">μή μευ πειράτω εὖ εἰδότος· οὐδέ με πείσει.</l>
<l>ἀλλ’ Ὀδυσεῦ σὺν σοί τε καὶ ἄλλοισιν βασιλεῦσι</l>
<l>φραζέσθω νήεσσιν ἀλεξέμεναι δήϊον πῦρ.</l>
<l>ἦ μὲν δὴ μάλα πολλὰ πονήσατο νόσφιν ἐμεῖο,</l>
<l>καὶ δὴ τεῖχος ἔδειμε, καὶ ἤλασε τάφρον ἐπ’ αὐτῷ</l>
<l n="350">εὐρεῖαν μεγάλην, ἐν δὲ σκόλοπας κατέπηξεν·</l>
<l>ἀλλ’ οὐδ’ ὧς δύναται σθένος Ἕκτορος ἀνδροφόνοιο</l>
<l>ἴσχειν· ὄφρα δ’ ἐγὼ μετ’ Ἀχαιοῖσιν πολέμιζον</l>
<l>οὐκ ἐθέλεσκε μάχην ἀπὸ τείχεος ὀρνύμεν Ἕκτωρ,</l>
<l>ἀλλ’ ὅσον ἐς Σκαιάς τε πύλας καὶ φηγὸν ἵκανεν·</l>
<l n="355">ἔνθά ποτ’ οἶον ἔμιμνε, μόγις δέ μευ ἔκφυγεν ὁρμήν.</l>
<l>νῦν δ’ ἐπεὶ οὐκ ἐθέλω πολεμιζέμεν Ἕκτορι δίῳ</l>
<l>αὔριον ἱρὰ Διὶ ῥέξας καὶ πᾶσι θεοῖσι</l>
<l>νηήσας εὖ νῆας, ἐπὴν ἅλα δὲ προερύσσω,</l>
<l>ὄψεαι, αἴ κ’ ἐθέλῃσθα καὶ αἴ κέν τοι τὰ μεμήλῃ,</l>
<l n="360">ἦρι μάλ’ Ἑλλήσποντον ἐπ’ ἰχθυόεντα πλεούσας</l>
<l>νῆας ἐμάς, ἐν δ’ ἄνδρας ἐρεσσέμεναι μεμαῶτας·</l>
<l>εἰ δέ κεν εὐπλοίην δώῃ κλυτὸς ἐννοσίγαιος</l>
<l>ἤματί κε τριτάτῳ Φθίην ἐρίβωλον ἱκοίμην.</l>
<l>ἔστι δέ μοι μάλα πολλά, τὰ κάλλιπον ἐνθάδε ἔρρων·</l>
<l n="365">ἄλλον δ’ ἐνθένδε χρυσὸν καὶ χαλκὸν ἐρυθρὸν</l>
<l>ἠδὲ γυναῖκας ἐϋζώνους πολιόν τε σίδηρον</l>
<l>ἄξομαι, ἅσς’ ἔλαχόν γε· γέρας δέ μοι, ὅς περ ἔδωκεν,</l>
<l>αὖτις ἐφυβρίζων ἕλετο κρείων Ἀγαμέμνων</l>
<l>Ἀτρεί̈δης· τῷ πάντ’ ἀγορευέμεν ὡς ἐπιτέλλω</l>
<l n="370">ἀμφαδόν, ὄφρα καὶ ἄλλοι ἐπισκύζωνται Ἀχαιοὶ</l>
<l>εἴ τινά που Δαναῶν ἔτι ἔλπεται ἐξαπατήσειν</l>
<l>αἰὲν ἀναιδείην ἐπιειμένος· οὐδ’ ἂν ἔμοιγε</l>
<l>τετλαίη κύνεός περ ἐὼν εἰς ὦπα ἰδέσθαι·</l>
<milestone ed="p" n="374" unit="card"/>
<l>οὐδέ τί οἱ βουλὰς συμφράσσομαι, οὐδὲ μὲν ἔργον·</l>
<l n="375">ἐκ γὰρ δή μ’ ἀπάτησε καὶ ἤλιτεν· οὐδ’ ἂν ἔτ’ αὖτις</l>
<l>ἐξαπάφοιτ’ ἐπέεσσιν· ἅλις δέ οἱ· ἀλλὰ ἕκηλος</l>
<l>ἐρρέτω· ἐκ γάρ εὑ φρένας εἵλετο μητίετα Ζεύς.</l>
<l>ἐχθρὰ δέ μοι τοῦ δῶρα, τίω δέ μιν ἐν καρὸς αἴσῃ.</l>
<l>οὐδ’ εἴ μοι δεκάκις τε καὶ εἰκοσάκις τόσα δοίη</l>
<l n="380">ὅσσά τέ οἱ νῦν ἔστι, καὶ εἴ ποθεν ἄλλα γένοιτο,</l>
<l>οὐδ’ ὅς’ ἐς Ὀρχομενὸν ποτινίσεται, οὐδ’ ὅσα Θήβας</l>
<l>Αἰγυπτίας, ὅθι πλεῖστα δόμοις ἐν κτήματα κεῖται,</l>
<l>αἵ θ’ ἑκατόμπυλοί εἰσι, διηκόσιοι δ’ ἀν’ ἑκάστας</l>
<l>ἀνέρες ἐξοιχνεῦσι σὺν ἵπποισιν καὶ ὄχεσφιν·</l>
<l n="385">οὐδ’ εἴ μοι τόσα δοίη ὅσα ψάμαθός τε κόνις τε,</l>
<l>οὐδέ κεν ὧς ἔτι θυμὸν ἐμὸν πείσει’ Ἀγαμέμνων</l>
<l>πρίν γ’ ἀπὸ πᾶσαν ἐμοὶ δόμεναι θυμαλγέα λώβην.</l>
<l>κούρην δ’ οὐ γαμέω Ἀγαμέμνονος Ἀτρεί̈δαο,</l>
<l>οὐδ’ εἰ χρυσείῃ Ἀφροδίτῃ κάλλος ἐρίζοι,</l>
<l n="390">ἔργα δ’ Ἀθηναίῃ γλαυκώπιδι ἰσοφαρίζοι·</l>
<l>οὐδέ μιν ὧς γαμέω· ὃ δ’ Ἀχαιῶν ἄλλον ἑλέσθω,</l>
<l>ὅς τις οἷ τ’ ἐπέοικε καὶ ὃς βασιλεύτερός ἐστιν.</l>
<l>ἢν γὰρ δή με σαῶσι θεοὶ καὶ οἴκαδ’ ἵκωμαι,</l>
<l>Πηλεύς θήν μοι ἔπειτα γυναῖκά γε μάσσεται αὐτός.</l>
<l n="395">πολλαὶ Ἀχαιί̈δες εἰσὶν ἀν’ Ἑλλάδα τε Φθίην τε</l>
<l>κοῦραι ἀριστήων, οἵ τε πτολίεθρα ῥύονται,</l>
<l>τάων ἥν κ’ ἐθέλωμι φίλην ποιήσομ’ ἄκοιτιν.</l>
<l>ἔνθα δέ μοι μάλα πολλὸν ἐπέσσυτο θυμὸς ἀγήνωρ</l>
<l>γήμαντα μνηστὴν ἄλοχον ἐϊκυῖαν ἄκοιτιν</l>
<l n="400">κτήμασι τέρπεσθαι τὰ γέρων ἐκτήσατο Πηλεύς·</l>
<l>οὐ γὰρ ἐμοὶ ψυχῆς ἀντάξιον οὐδ’ ὅσα φασὶν</l>
<l>Ἴλιον ἐκτῆσθαι εὖ ναιόμενον πτολίεθρον</l>
<l>τὸ πρὶν ἐπ’ εἰρήνης, πρὶν ἐλθεῖν υἷας Ἀχαιῶν,</l>
<l>οὐδ’ ὅσα λάϊνος οὐδὸς ἀφήτορος ἐντὸς ἐέργει</l>
<l n="405">Φοίβου Ἀπόλλωνος Πυθοῖ ἔνι πετρηέσσῃ.</l>
<l>ληϊστοὶ μὲν γάρ τε βόες καὶ ἴφια μῆλα,</l>
<l>κτητοὶ δὲ τρίποδές τε καὶ ἵππων ξανθὰ κάρηνα,</l>
<l>ἀνδρὸς δὲ ψυχὴ πάλιν ἐλθεῖν οὔτε λεϊστὴ</l>
<l>οὔθ’ ἑλετή, ἐπεὶ ἄρ κεν ἀμείψεται ἕρκος ὀδόντων.</l>
<l n="410">μήτηρ γάρ τέ μέ φησι θεὰ Θέτις ἀργυρόπεζα</l>
<l>διχθαδίας κῆρας φερέμεν θανάτοιο τέλος δέ.</l>
<l>εἰ μέν κ’ αὖθι μένων Τρώων πόλιν ἀμφιμάχωμαι,</l>
<l>ὤλετο μέν μοι νόστος, ἀτὰρ κλέος ἄφθιτον ἔσται·</l>
<l>εἰ δέ κεν οἴκαδ’ ἵκωμι φίλην ἐς πατρίδα γαῖαν,</l>
<l n="415">ὤλετό μοι κλέος ἐσθλόν, ἐπὶ δηρὸν δέ μοι αἰὼν</l>
<l>ἔσσεται, οὐδέ κέ μ’ ὦκα τέλος θανάτοιο κιχείη.</l>
<milestone ed="p" n="417" unit="card"/>
<l>καὶ δ’ ἂν τοῖς ἄλλοισιν ἐγὼ παραμυθησαίμην</l>
<l>οἴκαδ’ ἀποπλείειν, ἐπεὶ οὐκέτι δήετε τέκμωρ</l>
<l>Ἰλίου αἰπεινῆς· μάλα γάρ ἑθεν εὐρύοπα Ζεὺς</l>
<l n="420">χεῖρα ἑὴν ὑπερέσχε, τεθαρσήκασι δὲ λαοί.</l>
<l>ἀλλ’ ὑμεῖς μὲν ἰόντες ἀριστήεσσιν Ἀχαιῶν</l>
<l>ἀγγελίην ἀπόφασθε· τὸ γὰρ γέρας ἐστὶ γερόντων·</l>
<l>ὄφρ’ ἄλλην φράζωνται ἐνὶ φρεσὶ μῆτιν ἀμείνω,</l>
<l>ἥ κέ σφιν νῆάς τε σαῷ καὶ λαὸν Ἀχαιῶν</l>
<l n="425">νηυσὶν ἔπι γλαφυρῇς, ἐπεὶ οὔ σφισιν ἥδέ γ’ ἑτοίμη</l>
<l>ἣν νῦν ἐφράσσαντο ἐμεῦ ἀπομηνίσαντος·</l>
<l>Φοῖνιξ δ’ αὖθι παρ’ ἄμμι μένων κατακοιμηθήτω,</l>
<l>ὄφρά μοι ἐν νήεσσι φίλην ἐς πατρίδ’ ἕπηται</l>
<l>αὔριον ἢν ἐθέλῃσιν· ἀνάγκῃ δ’ οὔ τί μιν ἄξω.</l>
</p><p><l n="430"><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ</l>
<l>μῦθον ἀγασσάμενοι· μάλα γὰρ κρατερῶς ἀπέειπεν·</l>
<l>ὀψὲ δὲ δὴ μετέειπε γέρων ἱππηλάτα Φοῖνιξ</l>
<l>δάκρυ’ ἀναπρήσας· περὶ γὰρ δίε νηυσὶν Ἀχαιῶν·</l>
<l>εἰ μὲν δὴ νόστόν γε μετὰ φρεσὶ φαίδιμ’ Ἀχιλλεῦ</l>
<l n="435">βάλλεαι, οὐδέ τι πάμπαν ἀμύνειν νηυσὶ θοῇσι</l>
<l>πῦρ ἐθέλεις ἀί̈δηλον, ἐπεὶ χόλος ἔμπεσε θυμῷ,</l>
<l>πῶς ἂν ἔπειτ’ ἀπὸ σεῖο φίλον τέκος αὖθι λιποίμην</l>
<l>οἶος; σοὶ δέ μ’ ἔπεμπε γέρων ἱππηλάτα Πηλεὺς</l>
<l>ἤματι τῷ ὅτε ς’ ἐκ Φθίης Ἀγαμέμνονι πέμπε</l>
<l n="440">νήπιον οὔ πω εἰδόθ’ ὁμοιί̈ου πολέμοιο</l>
<l>οὐδ’ ἀγορέων, ἵνα τ’ ἄνδρες ἀριπρεπέες τελέθουσι.</l>
<l>τοὔνεκά με προέηκε διδασκέμεναι τάδε πάντα,</l>
<l>μύθων τε ῥητῆρ’ ἔμεναι πρηκτῆρά τε ἔργων.</l>
<l>ὡς ἂν ἔπειτ’ ἀπὸ σεῖο φίλον τέκος οὐκ ἐθέλοιμι</l>
<l n="445">λείπεσθ’, οὐδ’ εἴ κέν μοι ὑποσταίη θεὸς αὐτὸς</l>
<l>γῆρας ἀποξύσας θήσειν νέον ἡβώοντα,</l>
<l>οἷον ὅτε πρῶτον λίπον Ἑλλάδα καλλιγύναικα</l>
<l>φεύγων νείκεα πατρὸς Ἀμύντορος Ὀρμενίδαο,</l>
<l>ὅς μοι παλλακίδος περιχώσατο καλλικόμοιο,</l>
<l n="450">τὴν αὐτὸς φιλέεσκεν, ἀτιμάζεσκε δ’ ἄκοιτιν</l>
<l>μητέρ’ ἐμήν· ἣ δ’ αἰὲν ἐμὲ λισσέσκετο γούνων</l>
<l>παλλακίδι προμιγῆναι, ἵν’ ἐχθήρειε γέροντα.</l>
<milestone ed="p" n="453" unit="card"/>
<l>τῇ πιθόμην καὶ ἔρεξα· πατὴρ δ’ ἐμὸς αὐτίκ’ ὀϊσθεὶς</l>
<l>πολλὰ κατηρᾶτο, στυγερὰς δ’ ἐπεκέκλετ’ Ἐρινῦς,</l>
<l n="455">μή ποτε γούνασιν οἷσιν ἐφέσσεσθαι φίλον υἱὸν</l>
<l>ἐξ ἐμέθεν γεγαῶτα· θεοὶ δ’ ἐτέλειον ἐπαρὰς</l>
<l>Ζεύς τε καταχθόνιος καὶ ἐπαινὴ Περσεφόνεια.</l>
<l n="462">ἔνθ’ ἐμοὶ οὐκέτι πάμπαν ἐρητύετ’ ἐν φρεσὶ θυμὸς</l>
<l>πατρὸς χωομένοιο κατὰ μέγαρα στρωφᾶσθαι.</l>
<l>ἦ μὲν πολλὰ ἔται καὶ ἀνεψιοὶ ἀμφὶς ἐόντες</l>
<l n="465">αὐτοῦ λισσόμενοι κατερήτυον ἐν μεγάροισι,</l>
<l>πολλὰ δὲ ἴφια μῆλα καὶ εἰλίποδας ἕλικας βοῦς</l>
<l>ἔσφαζον, πολλοὶ δὲ σύες θαλέθοντες ἀλοιφῇ</l>
<l>εὑόμενοι τανύοντο διὰ φλογὸς Ἡφαίστοιο,</l>
<l>πολλὸν δ’ ἐκ κεράμων μέθυ πίνετο τοῖο γέροντος.</l>
<l n="470">εἰνάνυχες δέ μοι ἀμφ’ αὐτῷ παρὰ νύκτας ἴαυον·</l>
<l>οἳ μὲν ἀμειβόμενοι φυλακὰς ἔχον, οὐδέ ποτ’ ἔσβη</l>
<l>πῦρ, ἕτερον μὲν ὑπ’ αἰθούσῃ εὐερκέος αὐλῆς,</l>
<l>ἄλλο δ’ ἐνὶ προδόμῳ, πρόσθεν θαλάμοιο θυράων.</l>
<l>ἀλλ’ ὅτε δὴ δεκάτη μοι ἐπήλυθε νὺξ ἐρεβεννή,</l>
<l n="475">καὶ τότ’ ἐγὼ θαλάμοιο θύρας πυκινῶς ἀραρυίας</l>
<l>ῥήξας ἐξῆλθον, καὶ ὑπέρθορον ἑρκίον αὐλῆς</l>
<l>ῥεῖα, λαθὼν φύλακάς τ’ ἄνδρας δμῳάς τε γυναῖκας.</l>
<l>φεῦγον ἔπειτ’ ἀπάνευθε δι’ Ἑλλάδος εὐρυχόροιο,</l>
<l>Φθίην δ’ ἐξικόμην ἐριβώλακα μητέρα μήλων</l>
<l n="480">ἐς Πηλῆα ἄναχθ’· ὃ δέ με πρόφρων ὑπέδεκτο,</l>
<l>καί μ’ ἐφίλης’ ὡς εἴ τε πατὴρ ὃν παῖδα φιλήσῃ</l>
<l>μοῦνον τηλύγετον πολλοῖσιν ἐπὶ κτεάτεσσι,</l>
<l>καί μ’ ἀφνειὸν ἔθηκε, πολὺν δέ μοι ὤπασε λαόν·</l>
<l>ναῖον δ’ ἐσχατιὴν Φθίης Δολόπεσσιν ἀνάσσων.</l>
<l n="485">καί σε τοσοῦτον ἔθηκα θεοῖς ἐπιείκελ’ Ἀχιλλεῦ,</l>
<l>ἐκ θυμοῦ φιλέων, ἐπεὶ οὐκ ἐθέλεσκες ἅμ’ ἄλλῳ</l>
<l>οὔτ’ ἐς δαῖτ’ ἰέναι οὔτ’ ἐν μεγάροισι πάσασθαι,</l>
<l>πρίν γ’ ὅτε δή ς’ ἐπ’ ἐμοῖσιν ἐγὼ γούνεσσι καθίσσας</l>
<l>ὄψου τ’ ἄσαιμι προταμὼν καὶ οἶνον ἐπισχών.</l>
<l n="490">πολλάκι μοι κατέδευσας ἐπὶ στήθεσσι χιτῶνα</l>
<l>οἴνου ἀποβλύζων ἐν νηπιέῃ ἀλεγεινῇ.</l>
<milestone ed="p" n="492" unit="card"/>
<l>ὣς ἐπὶ σοὶ μάλα πολλὰ πάθον καὶ πολλὰ μόγησα,</l>
<l>τὰ φρονέων ὅ μοι οὔ τι θεοὶ γόνον ἐξετέλειον</l>
<l>ἐξ ἐμεῦ· ἀλλὰ σὲ παῖδα θεοῖς ἐπιείκελ’ Ἀχιλλεῦ</l>
<l n="495">ποιεύμην, ἵνα μοί ποτ’ ἀεικέα λοιγὸν ἀμύνῃς.</l>
<l>ἀλλ’ Ἀχιλεῦ δάμασον θυμὸν μέγαν· οὐδέ τί σε χρὴ</l>
<l>νηλεὲς ἦτορ ἔχειν· στρεπτοὶ δέ τε καὶ θεοὶ αὐτοί,</l>
<l>τῶν περ καὶ μείζων ἀρετὴ τιμή τε βίη τε.</l>
<l>καὶ μὲν τοὺς θυέεσσι καὶ εὐχωλῇς ἀγανῇσι</l>
<l n="500">λοιβῇ τε κνίσῃ τε παρατρωπῶς’ ἄνθρωποι</l>
<l>λισσόμενοι, ὅτε κέν τις ὑπερβήῃ καὶ ἁμάρτῃ.</l>
<l>καὶ γάρ τε λιταί εἰσι Διὸς κοῦραι μεγάλοιο</l>
<l>χωλαί τε ῥυσαί τε παραβλῶπές τ’ ὀφθαλμώ,</l>
<l>αἵ ῥά τε καὶ μετόπισθ’ ἄτης ἀλέγουσι κιοῦσαι.</l>
<l n="505">ἣ δ’ ἄτη σθεναρή τε καὶ ἀρτίπος, οὕνεκα πάσας</l>
<l>πολλὸν ὑπεκπροθέει, φθάνει δέ τε πᾶσαν ἐπ’ αἶαν</l>
<l>βλάπτους’ ἀνθρώπους· αἳ δ’ ἐξακέονται ὀπίσσω.</l>
<l>ὃς μέν τ’ αἰδέσεται κούρας Διὸς ἆσσον ἰούσας,</l>
<l>τὸν δὲ μέγ’ ὤνησαν καί τ’ ἔκλυον εὐχομένοιο·</l>
<l n="510">ὃς δέ κ’ ἀνήνηται καί τε στερεῶς ἀποείπῃ,</l>
<l>λίσσονται δ’ ἄρα ταί γε Δία Κρονίωνα κιοῦσαι</l>
<l>τῷ ἄτην ἅμ’ ἕπεσθαι, ἵνα βλαφθεὶς ἀποτίσῃ.</l>
<l>ἀλλ’ Ἀχιλεῦ πόρε καὶ σὺ Διὸς κούρῃσιν ἕπεσθαι</l>
<l>τιμήν, ἥ τ’ ἄλλων περ ἐπιγνάμπτει νόον ἐσθλῶν.</l>
<l n="515">εἰ μὲν γὰρ μὴ δῶρα φέροι τὰ δ’ ὄπισθ’ ὀνομάζοι</l>
<l>Ἀτρεί̈δης, ἀλλ’ αἰὲν ἐπιζαφελῶς χαλεπαίνοι,</l>
<l>οὐκ ἂν ἔγωγέ σε μῆνιν ἀπορρίψαντα κελοίμην</l>
<l>Ἀργείοισιν ἀμυνέμεναι χατέουσί περ ἔμπης·</l>
<l>νῦν δ’ ἅμα τ’ αὐτίκα πολλὰ διδοῖ τὰ δ’ ὄπισθεν ὑπέστη,</l>
<l n="520">ἄνδρας δὲ λίσσεσθαι ἐπιπροέηκεν ἀρίστους</l>
<l>κρινάμενος κατὰ λαὸν Ἀχαιϊκόν, οἵ τε σοὶ αὐτῷ</l>
<l>φίλτατοι Ἀργείων· τῶν μὴ σύ γε μῦθον ἐλέγξῃς</l>
<l>μηδὲ πόδας· πρὶν δ’ οὔ τι νεμεσσητὸν κεχολῶσθαι.</l>
<l>οὕτω καὶ τῶν πρόσθεν ἐπευθόμεθα κλέα ἀνδρῶν</l>
<l n="525">ἡρώων, ὅτε κέν τιν’ ἐπιζάφελος χόλος ἵκοι·</l>
<l>δωρητοί τε πέλοντο παράρρητοί τ’ ἐπέεσσι.</l>
<l>μέμνημαι τόδε ἔργον ἐγὼ πάλαι οὔ τι νέον γε</l>
<l>ὡς ἦν· ἐν δ’ ὑμῖν ἐρέω πάντεσσι φίλοισι.</l>
<l>Κουρῆτές τ’ ἐμάχοντο καὶ Αἰτωλοὶ μενεχάρμαι</l>
<l n="530">ἀμφὶ πόλιν Καλυδῶνα καὶ ἀλλήλους ἐνάριζον,</l>
<l>Αἰτωλοὶ μὲν ἀμυνόμενοι Καλυδῶνος ἐραννῆς,</l>
<l>Κουρῆτες δὲ διαπραθέειν μεμαῶτες Ἄρηϊ.</l>
<l>καὶ γὰρ τοῖσι κακὸν χρυσόθρονος Ἄρτεμις ὦρσε</l>
<l>χωσαμένη ὅ οἱ οὔ τι θαλύσια γουνῷ ἀλωῆς</l>
<l n="535">Οἰνεὺς ῥέξ’· ἄλλοι δὲ θεοὶ δαίνυνθ’ ἑκατόμβας,</l>
<l>οἴῃ δ’ οὐκ ἔρρεξε Διὸς κούρῃ μεγάλοιο.</l>
<l>ἢ λάθετ’ ἢ οὐκ ἐνόησεν· ἀάσατο δὲ μέγα θυμῷ.</l>
<milestone ed="p" n="538" unit="card"/>
<l>ἣ δὲ χολωσαμένη δῖον γένος ἰοχέαιρα</l>
<l>ὦρσεν ἔπι χλούνην σῦν ἄγριον ἀργιόδοντα,</l>
<l n="540">ὃς κακὰ πόλλ’ ἕρδεσκεν ἔθων Οἰνῆος ἀλωήν·</l>
<l>πολλὰ δ’ ὅ γε προθέλυμνα χαμαὶ βάλε δένδρεα μακρὰ</l>
<l>αὐτῇσιν ῥίζῃσι καὶ αὐτοῖς ἄνθεσι μήλων.</l>
<l>τὸν δ’ υἱὸς Οἰνῆος ἀπέκτεινεν Μελέαγρος</l>
<l>πολλέων ἐκ πολίων θηρήτορας ἄνδρας ἀγείρας</l>
<l n="545">καὶ κύνας· οὐ μὲν γάρ κε δάμη παύροισι βροτοῖσι·</l>
<l>τόσσος ἔην, πολλοὺς δὲ πυρῆς ἐπέβης’ ἀλεγεινῆς.</l>
<l>ἣ δ’ ἀμφ’ αὐτῷ θῆκε πολὺν κέλαδον καὶ ἀϋτὴν</l>
<l>ἀμφὶ συὸς κεφαλῇ καὶ δέρματι λαχνήεντι,</l>
<l>Κουρήτων τε μεσηγὺ καὶ Αἰτωλῶν μεγαθύμων.</l>
<l n="550">ὄφρα μὲν οὖν Μελέαγρος ἄρηι φίλος πολέμιζε,</l>
<l>τόφρα δὲ Κουρήτεσσι κακῶς ἦν, οὐδὲ δύναντο</l>
<l>τείχεος ἔκτοσθεν μίμνειν πολέες περ ἐόντες·</l>
<l>ἀλλ’ ὅτε δὴ Μελέαγρον ἔδυ χόλος, ὅς τε καὶ ἄλλων</l>
<l>οἰδάνει ἐν στήθεσσι νόον πύκα περ φρονεόντων,</l>
<l n="555">ἤτοι ὃ μητρὶ φίλῃ Ἀλθαίῃ χωόμενος κῆρ</l>
<l>κεῖτο παρὰ μνηστῇ ἀλόχῳ καλῇ Κλεοπάτρῃ</l>
<l>κούρῃ Μαρπήσσης καλλισφύρου Εὐηνίνης</l>
<l>Ἴδεώ θ’, ὃς κάρτιστος ἐπιχθονίων γένετ’ ἀνδρῶν</l>
<l>τῶν τότε· καί ῥα ἄνακτος ἐναντίον εἵλετο τόξον</l>
<l n="560">Φοίβου Ἀπόλλωνος καλλισφύρου εἵνεκα νύμφης,</l>
<l>τὴν δὲ τότ’ ἐν μεγάροισι πατὴρ καὶ πότνια μήτηρ</l>
<l>Ἀλκυόνην καλέεσκον ἐπώνυμον, οὕνεκ’ ἄρ’ αὐτῆς</l>
<l>μήτηρ ἀλκυόνος πολυπενθέος οἶτον ἔχουσα</l>
<l>κλαῖεν ὅ μιν ἑκάεργος ἀνήρπασε Φοῖβος Ἀπόλλων·</l>
<l n="565">τῇ ὅ γε παρκατέλεκτο χόλον θυμαλγέα πέσσων</l>
<l>ἐξ ἀρέων μητρὸς κεχολωμένος, ἥ ῥα θεοῖσι</l>
<l>πόλλ’ ἀχέους’ ἠρᾶτο κασιγνήτοιο φόνοιο,</l>
<l>πολλὰ δὲ καὶ γαῖαν πολυφόρβην χερσὶν ἀλοία</l>
<l>κικλήσκους’ Ἀί̈δην καὶ ἐπαινὴν Περσεφόνειαν</l>
<l n="570">πρόχνυ καθεζομένη, δεύοντο δὲ δάκρυσι κόλποι,</l>
<l>παιδὶ δόμεν θάνατον· τῆς δ’ ἠεροφοῖτις Ἐρινὺς</l>
<l>ἔκλυεν ἐξ Ἐρέβεσφιν ἀμείλιχον ἦτορ ἔχουσα.</l>
<l>τῶν δὲ τάχ’ ἀμφὶ πύλας ὅμαδος καὶ δοῦπος ὀρώρει</l>
<l>πύργων βαλλομένων· τὸν δὲ λίσσοντο γέροντες</l>
<l n="575">Αἰτωλῶν, πέμπον δὲ θεῶν ἱερῆας ἀρίστους,</l>
<l>ἐξελθεῖν καὶ ἀμῦναι ὑποσχόμενοι μέγα δῶρον·</l>
<l>ὁππόθι πιότατον πεδίον Καλυδῶνος ἐραννῆς,</l>
<l>ἔνθά μιν ἤνωγον τέμενος περικαλλὲς ἑλέσθαι</l>
<l>πεντηκοντόγυον, τὸ μὲν ἥμισυ οἰνοπέδοιο,</l>
<l n="580">ἥμισυ δὲ ψιλὴν ἄροσιν πεδίοιο ταμέσθαι.</l>
<milestone ed="p" n="581" unit="card"/>
<l>πολλὰ δέ μιν λιτάνευε γέρων ἱππηλάτα Οἰνεὺς</l>
<l>οὐδοῦ ἐπεμβεβαὼς ὑψηρεφέος θαλάμοιο</l>
<l>σείων κολλητὰς σανίδας γουνούμενος υἱόν·</l>
<l>πολλὰ δὲ τόν γε κασίγνηται καὶ πότνια μήτηρ</l>
<l n="585">ἐλλίσσονθ’· ὃ δὲ μᾶλλον ἀναίνετο· πολλὰ δ’ ἑταῖροι,</l>
<l>οἵ οἱ κεδνότατοι καὶ φίλτατοι ἦσαν ἁπάντων·</l>
<l>ἀλλ’ οὐδ’ ὧς τοῦ θυμὸν ἐνὶ στήθεσσιν ἔπειθον,</l>
<l>πρίν γ’ ὅτε δὴ θάλαμος πύκ’ ἐβάλλετο, τοὶ δ’ ἐπὶ πύργων</l>
<l>βαῖνον Κουρῆτες καὶ ἐνέπρηθον μέγα ἄστυ.</l>
<l n="590">καὶ τότε δὴ Μελέαγρον ἐύ̈ζωνος παράκοιτις</l>
<l>λίσσετ’ ὀδυρομένη, καί οἱ κατέλεξεν ἅπαντα</l>
<l>κήδε’, ὅς’ ἀνθρώποισι πέλει τῶν ἄστυ ἁλώῃ·</l>
<l>ἄνδρας μὲν κτείνουσι, πόλιν δέ τε πῦρ ἀμαθύνει,</l>
<l>τέκνα δέ τ’ ἄλλοι ἄγουσι βαθυζώνους τε γυναῖκας.</l>
<l n="595">τοῦ δ’ ὠρίνετο θυμὸς ἀκούοντος κακὰ ἔργα,</l>
<l>βῆ δ’ ἰέναι, χροὶ̈ δ’ ἔντε’ ἐδύσετο παμφανόωντα.</l>
<l>ὣς ὃ μὲν Αἰτωλοῖσιν ἀπήμυνεν κακὸν ἦμαρ</l>
<l>εἴξας ᾧ θυμῷ· τῷ δ’ οὐκέτι δῶρα τέλεσσαν</l>
<l>πολλά τε καὶ χαρίεντα, κακὸν δ’ ἤμυνε καὶ αὔτως.</l>
<l n="600">ἀλλὰ σὺ μή μοι ταῦτα νόει φρεσί, μὴ δέ σε δαίμων</l>
<l>ἐνταῦθα τρέψειε φίλος· κάκιον δέ κεν εἴη</l>
<l>νηυσὶν καιομένῃσιν ἀμυνέμεν· ἀλλ’ ἐπὶ δώρων</l>
<l>ἔρχεο· ἶσον γάρ σε θεῷ τίσουσιν Ἀχαιοί.</l>
<l>εἰ δέ κ’ ἄτερ δώρων πόλεμον φθισήνορα δύῃς</l>
<l n="605">οὐκέθ’ ὁμῶς τιμῆς ἔσεαι πόλεμόν περ ἀλαλκών,</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>Φοῖνιξ ἄττα γεραιὲ διοτρεφὲς οὔ τί με ταύτης</l>
<l>χρεὼ τιμῆς· φρονέω δὲ τετιμῆσθαι Διὸς αἴσῃ,</l>
<l>ἥ μ’ ἕξει παρὰ νηυσὶ κορωνίσιν εἰς ὅ κ’ ἀϋτμὴ</l>
<l n="610">ἐν στήθεσσι μένῃ καί μοι φίλα γούνατ’ ὀρώρῃ.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσι·</l>
<l>μή μοι σύγχει θυμὸν ὀδυρόμενος καὶ ἀχεύων</l>
<l>Ἀτρεί̈δῃ ἥρωϊ φέρων χάριν· οὐδέ τί σε χρὴ</l>
<l>τὸν φιλέειν, ἵνα μή μοι ἀπέχθηαι φιλέοντι.</l>
<l n="615">καλόν τοι σὺν ἐμοὶ τὸν κήδειν ὅς κ’ ἐμὲ κήδῃ·</l>
<l>ἶσον ἐμοὶ βασίλευε καὶ ἥμισυ μείρεο τιμῆς.</l>
<l>οὗτοι δ’ ἀγγελέουσι, σὺ δ’ αὐτόθι λέξεο μίμνων</l>
<l>εὐνῇ ἔνι μαλακῇ· ἅμα δ’ ἠοῖ φαινομένηφι</l>
<l>φρασσόμεθ’ ἤ κε νεώμεθ’ ἐφ’ ἡμέτερ’ ἦ κε μένωμεν.</l>
<milestone ed="p" n="620" unit="card"/>
</p><p><l n="620"><milestone ed="P" unit="para"/>ἦ καὶ Πατρόκλῳ ὅ γ’ ἐπ’ ὀφρύσι νεῦσε σιωπῇ</l>
<l>Φοίνικι στορέσαι πυκινὸν λέχος, ὄφρα τάχιστα</l>
<l>ἐκ κλισίης νόστοιο μεδοίατο· τοῖσι δ’ ἄρ’ Αἴας</l>
<l>ἀντίθεος Τελαμωνιάδης μετὰ μῦθον ἔειπε·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l n="625">ἴομεν· οὐ γάρ μοι δοκέει μύθοιο τελευτὴ</l>
<l>τῇδέ γ’ ὁδῷ κρανέεσθαι· ἀπαγγεῖλαι δὲ τάχιστα</l>
<l>χρὴ μῦθον Δαναοῖσι καὶ οὐκ ἀγαθόν περ ἐόντα</l>
<l>οἵ που νῦν ἕαται ποτιδέγμενοι. αὐτάρ Ἀχιλλεὺς</l>
<l>ἄγριον ἐν στήθεσσι θέτο μεγαλήτορα θυμὸν</l>
<l n="630">σχέτλιος, οὐδὲ μετατρέπεται φιλότητος ἑταίρων</l>
<l>τῆς ᾗ μιν παρὰ νηυσὶν ἐτίομεν ἔξοχον ἄλλων</l>
<l>νηλής· καὶ μέν τίς τε κασιγνήτοιο φονῆος</l>
<l>ποινὴν ἢ οὗ παιδὸς ἐδέξατο τεθνηῶτος·</l>
<l>καί ῥ’ ὃ μὲν ἐν δήμῳ μένει αὐτοῦ πόλλ’ ἀποτίσας,</l>
<l n="635">τοῦ δέ τ’ ἐρητύεται κραδίη καὶ θυμὸς ἀγήνωρ</l>
<l>ποινὴν δεξαμένῳ· σοὶ δ’ ἄληκτόν τε κακόν τε</l>
<l>θυμὸν ἐνὶ στήθεσσι θεοὶ θέσαν εἵνεκα κούρης</l>
<l>οἴης· νῦν δέ τοι ἑπτὰ παρίσχομεν ἔξοχ’ ἀρίστας,</l>
<l>ἄλλά τε πόλλ’ ἐπὶ τῇσι· σὺ δ’ ἵλαον ἔνθεο θυμόν,</l>
<l n="640">αἴδεσσαι δὲ μέλαθρον· ὑπωρόφιοι δέ τοί εἰμεν</l>
<l>πληθύος ἐκ Δαναῶν, μέμαμεν δέ τοι ἔξοχον ἄλλων</l>
<l>κήδιστοί τ’ ἔμεναι καὶ φίλτατοι ὅσσοι Ἀχαιοί.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>Αἶαν διογενὲς Τελαμώνιε κοίρανε λαῶν</l>
<l n="645">πάντά τί μοι κατὰ θυμὸν ἐείσαο μυθήσασθαι·</l>
<l>ἀλλά μοι οἰδάνεται κραδίη χόλῳ ὁππότε κείνων</l>
<l>μνήσομαι ὥς μ’ ἀσύφηλον ἐν Ἀργείοισιν ἔρεξεν</l>
<l>Ἀτρεί̈δης ὡς εἴ τιν’ ἀτίμητον μετανάστην.</l>
<l>ἀλλ’ ὑμεῖς ἔρχεσθε καὶ ἀγγελίην ἀπόφασθε·</l>
<l n="650">οὐ γὰρ πρὶν πολέμοιο μεδήσομαι αἱματόεντος</l>
<l>πρίν γ’ υἱὸν Πριάμοιο δαί̈φρονος Ἕκτορα δῖον</l>
<l>Μυρμιδόνων ἐπί τε κλισίας καὶ νῆας ἱκέσθαι</l>
<l>κτείνοντ’ Ἀργείους, κατά τε σμῦξαι πυρὶ νῆας.</l>
<l>ἀμφὶ δέ τοι τῇ ἐμῇ κλισίῃ καὶ νηὶ̈ μελαίνῃ</l>
<l n="655">Ἕκτορα καὶ μεμαῶτα μάχης σχήσεσθαι ὀί̈ω.</l>
</p><p><l><milestone ed="P" unit="para"/>ὣς ἔφαθ’, οἳ δὲ ἕκαστος ἑλὼν δέπας ἀμφικύπελλον</l>
<l>σπείσαντες παρὰ νῆας ἴσαν πάλιν· ἦρχε δ’ Ὀδυσσεύς.</l>
<l>Πάτροκλος δ’ ἑτάροισιν ἰδὲ δμωῇσι κέλευσε</l>
<l>Φοίνικι στορέσαι πυκινὸν λέχος ὅττι τάχιστα.</l>
<l n="660">αἳ δ’ ἐπιπειθόμεναι στόρεσαν λέχος ὡς ἐκέλευσε</l>
<l>κώεά τε ῥῆγός τε λίνοιό τε λεπτὸν ἄωτον.</l>
<l>ἔνθ’ ὃ γέρων κατέλεκτο καὶ ἠῶ δῖαν ἔμιμνεν.</l>
<l>αὐτὰρ Ἀχιλλεὺς εὗδε μυχῷ κλισίης εὐπήκτου·</l>
<l>τῷ δ’ ἄρα παρκατέλεκτο γυνή, τὴν Λεσβόθεν ἦγε,</l>
<l n="665">Φόρβαντος θυγάτηρ Διομήδη καλλιπάρῃος.</l>
<l>Πάτροκλος δ’ ἑτέρωθεν ἐλέξατο· πὰρ δ’ ἄρα καὶ τῷ</l>
<l>Ἶφις ἐύ̈ζωνος, τήν οἱ πόρε δῖος Ἀχιλλεὺς</l>
<l>Σκῦρον ἑλὼν αἰπεῖαν Ἐνυῆος πτολίεθρον.</l>
<milestone ed="p" n="669" unit="card"/>
</p><p><l><milestone ed="P" unit="para"/>οἳ δ’ ὅτε δὴ κλισίῃσιν ἐν Ἀτρεί̈δαο γένοντο.</l>
<l n="670">τοὺς μὲν ἄρα χρυσέοισι κυπέλλοις υἷες Ἀχαιῶν</l>
<l>δειδέχατ’ ἄλλοθεν ἄλλος ἀνασταδόν, ἔκ τ’ ἐρέοντο·</l>
<l>πρῶτος δ’ ἐξερέεινεν ἄναξ ἀνδρῶν Ἀγαμέμνων·</l>
<l>εἴπ’ ἄγε μ’ ὦ πολύαιν’ Ὀδυσεῦ μέγα κῦδος Ἀχαιῶν</l>
<l>ἤ ῥ’ ἐθέλει νήεσσιν ἀλεξέμεναι δήϊον πῦρ,</l>
<l n="675">ἦ ἀπέειπε, χόλος δ’ ἔτ’ ἔχει μεγαλήτορα θυμόν;</l>
</p><p><l><milestone ed="P" unit="para"/>τὸν δ’ αὖτε προσέειπε πολύτλας δῖος Ὀδυσσεύς·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>κεῖνός γ’ οὐκ ἐθέλει σβέσσαι χόλον, ἀλλ’ ἔτι μᾶλλον</l>
<l>πιμπλάνεται μένεος, σὲ δ’ ἀναίνεται ἠδὲ σὰ δῶρα.</l>
<l n="680">αὐτόν σε φράζεσθαι ἐν Ἀργείοισιν ἄνωγεν</l>
<l>ὅππως κεν νῆάς τε σαῷς καὶ λαὸν Ἀχαιῶν·</l>
<l>αὐτὸς δ’ ἠπείλησεν ἅμ’ ἠοῖ φαινομένηφι</l>
<l>νῆας ἐϋσσέλμους ἅλαδ’ ἑλκέμεν ἀμφιελίσσας.</l>
<l>καὶ δ’ ἂν τοῖς ἄλλοισιν ἔφη παραμυθήσασθαι</l>
<l n="685">οἴκαδ’ ἀποπλείειν, ἐπεὶ οὐκέτι δήετε τέκμωρ</l>
<l>Ἰλίου αἰπεινῆς· μάλα γάρ ἑθεν εὐρύοπα Ζεὺς</l>
<l>χεῖρα ἑὴν ὑπερέσχε, τεθαρσήκασι δὲ λαοί.</l>
<l>ὣς ἔφατ’· εἰσὶ καὶ οἵδε τάδ’ εἰπέμεν, οἵ μοι ἕποντο,</l>
<l>Αἴας καὶ κήρυκε δύω πεπνυμένω ἄμφω.</l>
<l n="690">Φοῖνιξ δ’ αὖθ’ ὃ γέρων κατελέξατο, ὡς γὰρ ἀνώγει,</l>
<l>ὄφρά οἱ ἐν νήεσσι φίλην ἐς πατρίδ’ ἕπηται</l>
<l>αὔριον, ἢν ἐθέλῃσιν· ἀνάγκῃ δ’ οὔ τί μιν ἄξει.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ</l>
<l>μῦθον ἀγασσάμενοι· μάλα γὰρ κρατερῶς ἀγόρευσε.</l>
<l n="695">δὴν δ’ ἄνεῳ ἦσαν τετιηότες υἷες Ἀχαιῶν·</l>
<l>ὀψὲ δὲ δὴ μετέειπε βοὴν ἀγαθὸς Διομήδης·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>μὴ ὄφελες λίσσεσθαι ἀμύμονα Πηλεί̈ωνα</l>
<l>μυρία δῶρα διδούς· ὃ δ’ ἀγήνωρ ἐστὶ καὶ ἄλλως·</l>
<l n="700">νῦν αὖ μιν πολὺ μᾶλλον ἀγηνορίῃσιν ἐνῆκας.</l>
<l>ἀλλ’ ἤτοι κεῖνον μὲν ἐάσομεν ἤ κεν ἴῃσιν</l>
<l>ἦ κε μένῃ· τότε δ’ αὖτε μαχήσεται ὁππότε κέν μιν</l>
<l>θυμὸς ἐνὶ στήθεσσιν ἀνώγῃ καὶ θεὸς ὄρσῃ.</l>
<l>ἀλλ’ ἄγεθ’ ὡς ἂν ἐγὼ εἴπω πειθώμεθα πάντες·</l>
<l n="705">νῦν μὲν κοιμήσασθε τεταρπόμενοι φίλον ἦτορ</l>
<l>σίτου καὶ οἴνοιο· τὸ γὰρ μένος ἐστὶ καὶ ἀλκή·</l>
<l>αὐτὰρ ἐπεί κε φανῇ καλὴ ῥοδοδάκτυλος Ἠώς,</l>
<l>καρπαλίμως πρὸ νεῶν ἐχέμεν λαόν τε καὶ ἵππους</l>
<l>ὀτρύνων, καὶ δ’ αὐτὸς ἐνὶ πρώτοισι μάχεσθαι.</l>
</p><p><l n="710"><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπῄνησαν βασιλῆες</l>
<l>μῦθον ἀγασσάμενοι Διομήδεος ἱπποδάμοιο.</l>
<l>καὶ τότε δὴ σπείσαντες ἔβαν κλισίην δὲ ἕκαστος,</l>
<l>ἔνθα δὲ κοιμήσαντο καὶ ὕπνου δῶρον ἕλοντο.</l>
</p></div>
<div type="book" n="10">
<milestone ed="p" n="1" unit="card"/>
<p><l><milestone ed="P" unit="para"/>ἄλλοι μὲν παρὰ νηυσὶν ἀριστῆες Παναχαιῶν</l>
<l>εὗδον παννύχιοι μαλακῷ δεδμημένοι ὕπνῳ·</l>
<l>ἀλλ’ οὐκ Ἀτρεί̈δην Ἀγαμέμνονα ποιμένα λαῶν</l>
<l>ὕπνος ἔχε γλυκερὸς πολλὰ φρεσὶν ὁρμαίνοντα.</l>
<l n="5">ὡς δ’ ὅτ’ ἂν ἀστράπτῃ πόσις Ἥρης ἠϋκόμοιο</l>
<l>τεύχων ἢ πολὺν ὄμβρον ἀθέσφατον ἠὲ χάλαζαν</l>
<l>ἢ νιφετόν, ὅτε πέρ τε χιὼν ἐπάλυνεν ἀρούρας,</l>
<l>ἠέ ποθι πτολέμοιο μέγα στόμα πευκεδανοῖο,</l>
<l>ὣς πυκίν’ ἐν στήθεσσιν ἀνεστενάχιζ’ Ἀγαμέμνων</l>
<l n="10">νειόθεν ἐκ κραδίης, τρομέοντο δέ οἱ φρένες ἐντός.</l>
<l>ἤτοι ὅτ’ ἐς πεδίον τὸ Τρωϊκὸν ἀθρήσειε,</l>
<l>θαύμαζεν πυρὰ πολλὰ τὰ καίετο Ἰλιόθι πρὸ</l>
<l>αὐλῶν συρίγγων τ’ ἐνοπὴν ὅμαδόν τ’ ἀνθρώπων.</l>
<l>αὐτὰρ ὅτ’ ἐς νῆάς τε ἴδοι καὶ λαὸν Ἀχαιῶν,</l>
<l n="15">πολλὰς ἐκ κεφαλῆς προθελύμνους ἕλκετο χαίτας</l>
<l>ὑψόθ’ ἐόντι Διί, μέγα δ’ ἔστενε κυδάλιμον κῆρ.</l>
<l>ἥδε δέ οἱ κατὰ θυμὸν ἀρίστη φαίνετο βουλὴ</l>
<l>Νέστορ’ ἔπι πρῶτον Νηλήϊον ἐλθέμεν ἀνδρῶν,</l>
<l>εἴ τινά οἱ σὺν μῆτιν ἀμύμονα τεκτήναιτο,</l>
<l n="20">ἥ τις ἀλεξίκακος πᾶσιν Δαναοῖσι γένοιτο.</l>
<l>ὀρθωθεὶς δ’ ἔνδυνε περὶ στήθεσσι χιτῶνα,</l>
<l>ποσσὶ δ’ ὑπὸ λιπαροῖσιν ἐδήσατο καλὰ πέδιλα,</l>
<l>ἀμφὶ δ’ ἔπειτα δαφοινὸν ἑέσσατο δέρμα λέοντος</l>
<l>αἴθωνος μεγάλοιο ποδηνεκές, εἵλετο δ’ ἔγχος.</l>
</p><p><l n="25"><milestone ed="P" unit="para"/>ὣς δ’ αὔτως Μενέλαον ἔχε τρόμος· οὐδὲ γὰρ αὐτῷ</l>
<l>ὕπνος ἐπὶ βλεφάροισιν ἐφίζανε· μή τι πάθοιεν</l>
<l>Ἀργεῖοι, τοὶ δὴ ἕθεν εἵνεκα πουλὺν ἐφ’ ὑγρὴν</l>
<l>ἤλυθον ἐς Τροίην πόλεμον θρασὺν ὁρμαίνοντες.</l>
<l>παρδαλέῃ μὲν πρῶτα μετάφρενον εὐρὺ κάλυψε</l>
<l n="30">ποικίλῃ, αὐτὰρ ἐπὶ στεφάνην κεφαλῆφιν ἀείρας</l>
<l>θήκατο χαλκείην, δόρυ δ’ εἵλετο χειρὶ παχείῃ.</l>
<l>βῆ δ’ ἴμεν ἀνστήσων ὃν ἀδελφεόν, ὃς μέγα πάντων</l>
<l>Ἀργείων ἤνασσε, θεὸς δ’ ὣς τίετο δήμῳ.</l>
<l>τὸν δ’ εὗρ’ ἀμφ’ ὤμοισι τιθήμενον ἔντεα καλὰ</l>
<l n="35">νηὶ̈ πάρα πρύμνῃ· τῷ δ’ ἀσπάσιος γένετ’ ἐλθών.</l>
<l>τὸν πρότερος προσέειπε βοὴν ἀγαθὸς Μενέλαος·</l>
<l>τίφθ’ οὕτως ἠθεῖε κορύσσεαι; ἦ τιν’ ἑταίρων</l>
<l>ὀτρυνέεις Τρώεσσιν ἐπίσκοπον; ἀλλὰ μάλ’ αἰνῶς</l>
<l>δείδω μὴ οὔ τίς τοι ὑπόσχηται τόδε ἔργον</l>
<l n="40">ἄνδρας δυσμενέας σκοπιαζέμεν οἶος ἐπελθὼν</l>
<l>νύκτα δι’ ἀμβροσίην· μάλα τις θρασυκάρδιος ἔσται.</l>
<milestone ed="p" n="42" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσέφη κρείων Ἀγαμέμνων·</l>
<l>χρεὼ βουλῆς ἐμὲ καὶ σὲ διοτρεφὲς ὦ Μενέλαε</l>
<l>κερδαλέης, ἥ τίς κεν ἐρύσσεται ἠδὲ σαώσει</l>
<l n="45">Ἀργείους καὶ νῆας, ἐπεὶ Διὸς ἐτράπετο φρήν.</l>
<l>Ἑκτορέοις ἄρα μᾶλλον ἐπὶ φρένα θῆχ’ ἱεροῖσιν·</l>
<l>οὐ γάρ πω ἰδόμην, οὐδ’ ἔκλυον αὐδήσαντος</l>
<l>ἄνδρ’ ἕνα τοσσάδε μέρμερ’ ἐπ’ ἤματι μητίσασθαι,</l>
<l>ὅσς’ Ἕκτωρ ἔρρεξε Διὶ̈ φίλος υἷας Ἀχαιῶν</l>
<l n="50">αὔτως, οὔτε θεᾶς υἱὸς φίλος οὔτε θεοῖο.</l>
<l>ἔργα δ’ ἔρεξ’ ὅσα φημὶ μελησέμεν Ἀργείοισι</l>
<l>δηθά τε καὶ δολιχόν· τόσα γὰρ κακὰ μήσατ’ Ἀχαιούς.</l>
<l>ἀλλ’ ἴθι νῦν Αἴαντα καὶ Ἰδομενῆα κάλεσσον</l>
<l>ῥίμφα θέων παρὰ νῆας· ἐγὼ δ’ ἐπὶ Νέστορα δῖον</l>
<l n="55">εἶμι, καὶ ὀτρυνέω ἀνστήμεναι, αἴ κ’ ἐθέλῃσιν</l>
<l>ἐλθεῖν ἐς φυλάκων ἱερὸν τέλος ἠδ’ ἐπιτεῖλαι.</l>
<l>κείνῳ γάρ κε μάλιστα πιθοίατο· τοῖο γὰρ υἱὸς</l>
<l>σημαίνει φυλάκεσσι καὶ Ἰδομενῆος ὀπάων</l>
<l>Μηριόνης· τοῖσιν γὰρ ἐπετράπομέν γε μάλιστα.</l>
</p><p><l n="60"><milestone ed="P" unit="para"/>τὸν δ’ ἠμείβετ’ ἔπειτα βοὴν ἀγαθὸς Μενέλαος·</l>
<l>πῶς γάρ μοι μύθῳ ἐπιτέλλεαι ἠδὲ κελεύεις;</l>
<l>αὖθι μένω μετὰ τοῖσι δεδεγμένος εἰς ὅ κεν ἔλθῃς,</l>
<l>ἦε θέω μετὰ ς’ αὖτις, ἐπὴν εὖ τοῖς ἐπιτείλω;</l>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἀνδρῶν Ἀγαμέμνων,</l>
<l n="65">αὖθι μένειν, μή πως ἀβροτάξομεν ἀλλήλοιιν</l>
<l>ἐρχομένω· πολλαὶ γὰρ ἀνὰ στρατόν εἰσι κέλευθοι.</l>
<l>φθέγγεο δ’ ᾗ κεν ἴῃσθα καὶ ἐγρήγορθαι ἄνωχθι</l>
<l>πατρόθεν ἐκ γενεῆς ὀνομάζων ἄνδρα ἕκαστον</l>
<l>πάντας κυδαίνων· μηδὲ μεγαλίζεο θυμῷ,</l>
<l n="70">ἀλλὰ καὶ αὐτοί περ πονεώμεθα· ὧδέ που ἄμμι</l>
<l>Ζεὺς ἐπὶ γιγνομένοισιν ἵει κακότητα βαρεῖαν.</l>
</p><p><l><milestone ed="P" unit="para"/>ὣς εἰπὼν ἀπέπεμπεν ἀδελφεὸν εὖ ἐπιτείλας·</l>
<l>αὐτὰρ ὃ βῆ ῥ’ ἰέναι μετὰ Νέστορα ποιμένα λαῶν·</l>
<l>τὸν δ’ εὗρεν παρά τε κλισίῃ καὶ νηὶ̈ μελαίνῃ</l>
<l n="75">εὐνῇ ἔνι μαλακῇ· παρὰ δ’ ἔντεα ποικίλ’ ἔκειτο</l>
<l>ἀσπὶς καὶ δύο δοῦρε φαεινή τε τρυφάλεια.</l>
<l>πὰρ δὲ ζωστὴρ κεῖτο παναίολος, ᾧ ῥ’ ὁ γεραιὸς</l>
<l>ζώννυθ’ ὅτ’ ἐς πόλεμον φθισήνορα θωρήσσοιτο</l>
<l>λαὸν ἄγων, ἐπεὶ οὐ μὲν ἐπέτρεπε γήραϊ λυγρῷ.</l>
<l n="80">ὀρθωθεὶς δ’ ἄρ’ ἐπ’ ἀγκῶνος κεφαλὴν ἐπαείρας</l>
<l>Ἀτρεί̈δην προσέειπε καὶ ἐξερεείνετο μύθῳ·</l>
<l>τίς δ’ οὗτος κατὰ νῆας ἀνὰ στρατὸν ἔρχεαι οἶος</l>
<l>νύκτα δι’ ὀρφναίην, ὅτε θ’ εὕδουσι βροτοὶ ἄλλοι,</l>
<l>ἠέ τιν’ οὐρήων διζήμενος, ἤ τιν’ ἑταίρων;</l>
<l n="85">φθέγγεο, μηδ’ ἀκέων ἐπ’ ἔμ’ ἔρχεο· τίπτε δέ σε χρεώ;</l>
<milestone ed="p" n="86" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα ἄναξ ἀνδρῶν Ἀγαμέμνων·</l>
<l>ὦ Νέστορ Νηληϊάδη μέγα κῦδος Ἀχαιῶν</l>
<l>γνώσεαι Ἀτρεί̈δην Ἀγαμέμνονα, τὸν περὶ πάντων</l>
<l>Ζεὺς ἐνέηκε πόνοισι διαμπερὲς εἰς ὅ κ’ ἀϋτμὴ</l>
<l n="90">ἐν στήθεσσι μένῃ καί μοι φίλα γούνατ’ ὀρώρῃ.</l>
<l>πλάζομαι ὧδ’ ἐπεὶ οὔ μοι ἐπ’ ὄμμασι νήδυμος ὕπνος</l>
<l>ἱζάνει, ἀλλὰ μέλει πόλεμος καὶ κήδε’ Ἀχαιῶν.</l>
<l>αἰνῶς γὰρ Δαναῶν περιδείδια, οὐδέ μοι ἦτορ</l>
<l>ἔμπεδον, ἀλλ’ ἀλαλύκτημαι, κραδίη δέ μοι ἔξω</l>
<l n="95">στηθέων ἐκθρῴσκει, τρομέει δ’ ὑπὸ φαίδιμα γυῖα.</l>
<l>ἀλλ’ εἴ τι δραίνεις, ἐπεὶ οὐδὲ σέ γ’ ὕπνος ἱκάνει,</l>
<l>δεῦρ’ ἐς τοὺς φύλακας καταβήομεν, ὄφρα ἴδωμεν</l>
<l>μὴ τοὶ μὲν καμάτῳ ἀδηκότες ἠδὲ καὶ ὕπνῳ</l>
<l>κοιμήσωνται, ἀτὰρ φυλακῆς ἐπὶ πάγχυ λάθωνται.</l>
<l n="100">δυσμενέες δ’ ἄνδρες σχεδὸν εἵαται· οὐδέ τι ἴδμεν</l>
<l>μή πως καὶ διὰ νύκτα μενοινήσωσι μάχεσθαι.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>οὔ θην Ἕκτορι πάντα νοήματα μητίετα Ζεὺς</l>
<l n="105">ἐκτελέει, ὅσα πού νυν ἐέλπεται· ἀλλά μιν οἴω</l>
<l>κήδεσι μοχθήσειν καὶ πλείοσιν, εἴ κεν Ἀχιλλεὺς</l>
<l>ἐκ χόλου ἀργαλέοιο μεταστρέψῃ φίλον ἦτορ.</l>
<l>σοὶ δὲ μάλ’ ἕψομ’ ἐγώ· ποτὶ δ’ αὖ καὶ ἐγείρομεν ἄλλους</l>
<l>ἠμὲν Τυδεί̈δην δουρὶ κλυτὸν ἠδ’ Ὀδυσῆα</l>
<l n="110">ἠδ’ Αἴαντα ταχὺν καὶ Φυλέος ἄλκιμον υἱόν.</l>
<l>ἀλλ’ εἴ τις καὶ τούσδε μετοιχόμενος καλέσειεν</l>
<l>ἀντίθεόν τ’ Αἴαντα καὶ Ἰδομενῆα ἄνακτα·</l>
<l>τῶν γὰρ νῆες ἔασιν ἑκαστάτω, οὐδὲ μάλ’ ἐγγύς.</l>
<l>ἀλλὰ φίλον περ ἐόντα καὶ αἰδοῖον Μενέλαον</l>
<l n="115">νεικέσω, εἴ πέρ μοι νεμεσήσεαι, οὐδ’ ἐπικεύσω</l>
<l>ὡς εὕδει, σοὶ δ’ οἴῳ ἐπέτρεψεν πονέεσθαι.</l>
<l>νῦν ὄφελεν κατὰ πάντας ἀριστῆας πονέεσθαι</l>
<l>λισσόμενος· χρειὼ γὰρ ἱκάνεται οὐκέτ’ ἀνεκτός.</l>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἀνδρῶν Ἀγαμέμνων·</l>
<l n="120">ὦ γέρον ἄλλοτε μέν σε καὶ αἰτιάασθαι ἄνωγα·</l>
<l>πολλάκι γὰρ μεθιεῖ τε καὶ οὐκ ἐθέλει πονέεσθαι</l>
<l>οὔτ’ ὄκνῳ εἴκων οὔτ’ ἀφραδίῃσι νόοιο,</l>
<l>ἀλλ’ ἐμέ τ’ εἰσορόων καὶ ἐμὴν ποτιδέγμενος ὁρμήν.</l>
<l>νῦν δ’ ἐμέο πρότερος μάλ’ ἐπέγρετο καί μοι ἐπέστη·</l>
<l n="125">τὸν μὲν ἐγὼ προέηκα καλήμεναι οὓς σὺ μεταλλᾷς.</l>
<l>ἀλλ’ ἴομεν· κείνους δὲ κιχησόμεθα πρὸ πυλάων</l>
<l>ἐν φυλάκεσς’, ἵνα γάρ σφιν ἐπέφραδον ἠγερέθεσθαι.</l>
<milestone ed="p" n="128" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>οὕτως οὔ τίς οἱ νεμεσήσεται οὐδ’ ἀπιθήσει</l>
<l n="130">Ἀργείων, ὅτε κέν τιν’ ἐποτρύνῃ καὶ ἀνώγῃ.</l>
</p><p><l><milestone ed="P" unit="para"/>ὣς εἰπὼν ἔνδυνε περὶ στήθεσσι χιτῶνα,</l>
<l>ποσσὶ δ’ ὑπὸ λιπαροῖσιν ἐδήσατο καλὰ πέδιλα,</l>
<l>ἀμφὶ δ’ ἄρα χλαῖναν περονήσατο φοινικόεσσαν</l>
<l>διπλῆν ἐκταδίην, οὔλη δ’ ἐπενήνοθε λάχνη.</l>
<l n="135">εἵλετο δ’ ἄλκιμον ἔγχος ἀκαχμένον ὀξέϊ χαλκῷ,</l>
<l>βῆ δ’ ἰέναι κατὰ νῆας Ἀχαιῶν χαλκοχιτώνων.</l>
<l>πρῶτον ἔπειτ’ Ὀδυσῆα Διὶ μῆτιν ἀτάλαντον</l>
<l>ἐξ ὕπνου ἀνέγειρε Γερήνιος ἱππότα Νέστωρ</l>
<l>φθεγξάμενος· τὸν δ’ αἶψα περὶ φρένας ἤλυθ’ ἰωή,</l>
<l n="140">ἐκ δ’ ἦλθε κλισίης καί σφεας πρὸς μῦθον ἔειπε·</l>
<l>τίφθ’ οὕτω κατὰ νῆας ἀνὰ στρατὸν οἶοι ἀλᾶσθε</l>
<l>νύκτα δι’ ἀμβροσίην, ὅ τι δὴ χρειὼ τόσον ἵκει;</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l n="145">μὴ νεμέσα· τοῖον γὰρ ἄχος βεβίηκεν Ἀχαιούς.</l>
<l>ἀλλ’ ἕπε’, ὄφρα καὶ ἄλλον ἐγείρομεν ὅν τ’ ἐπέοικε</l>
<l>βουλὰς βουλεύειν, ἢ φευγέμεν ἠὲ μάχεσθαι.</l>
</p><p><l><milestone ed="P" unit="para"/>ὣς φάθ’, ὃ δὲ κλισίην δὲ κιὼν πολύμητις Ὀδυσσεὺς</l>
<l>ποικίλον ἀμφ’ ὤμοισι σάκος θέτο, βῆ δὲ μετ’ αὐτούς.</l>
<l n="150">βὰν δ’ ἐπὶ Τυδεί̈δην Διομήδεα· τὸν δὲ κίχανον</l>
<l>ἐκτὸς ἀπὸ κλισίης σὺν τεύχεσιν· ἀμφὶ δ’ ἑταῖροι</l>
<l>εὗδον, ὑπὸ κρασὶν δ’ ἔχον ἀσπίδας· ἔγχεα δέ σφιν</l>
<l>ὄρθ’ ἐπὶ σαυρωτῆρος ἐλήλατο, τῆλε δὲ χαλκὸς</l>
<l>λάμφ’ ὥς τε στεροπὴ πατρὸς Διός· αὐτὰρ ὅ γ’ ἥρως</l>
<l n="155">εὗδ’, ὑπὸ δ’ ἔστρωτο ῥινὸν βοὸς ἀγραύλοιο,</l>
<l>αὐτὰρ ὑπὸ κράτεσφι τάπης τετάνυστο φαεινός.</l>
<l>τὸν παρστὰς ἀνέγειρε Γερήνιος ἱππότα Νέστωρ,</l>
<l>λὰξ ποδὶ κινήσας, ὄτρυνέ τε νείκεσέ τ’ ἄντην·</l>
<l>ἔγρεο Τυδέος υἱέ· τί πάννυχον ὕπνον ἀωτεῖς;</l>
<l n="160">οὐκ ἀί̈εις ὡς Τρῶες ἐπὶ θρωσμῷ πεδίοιο</l>
<l>εἵαται ἄγχι νεῶν, ὀλίγος δ’ ἔτι χῶρος ἐρύκει;</l>
</p><p><l><milestone ed="P" unit="para"/>ὣς φάθ’, ὃ δ’ ἐξ ὕπνοιο μάλα κραιπνῶς ἀνόρουσε,</l>
<l>καί μιν φωνήσας ἔπεα πτερόεντα προσηύδα·</l>
<l>σχέτλιός ἐσσι γεραιέ· σὺ μὲν πόνου οὔ ποτε λήγεις.</l>
<l n="165">οὔ νυ καὶ ἄλλοι ἔασι νεώτεροι υἷες Ἀχαιῶν</l>
<l>οἵ κεν ἔπειτα ἕκαστον ἐγείρειαν βασιλήων</l>
<l>πάντῃ ἐποιχόμενοι; σὺ δ’ ἀμήχανός ἐσσι γεραιέ.</l>
<milestone ed="p" n="168" unit="card"/>
</p><p><l><milestone ed="P" unit="para"/>τὸν δ’ αὖτε προσέειπε Γερήνιος ἱππότα Νέστωρ·</l>
<l>ναὶ δὴ ταῦτά γε πάντα φίλος κατὰ μοῖραν ἔειπες.</l>
<l n="170">εἰσὶν μέν μοι παῖδες ἀμύμονες, εἰσὶ δὲ λαοὶ</l>
<l>καὶ πολέες, τῶν κέν τις ἐποιχόμενος καλέσειεν·</l>
<l>ἀλλὰ μάλα μεγάλη χρειὼ βεβίηκεν Ἀχαιούς.</l>
<l>νῦν γὰρ δὴ πάντεσσιν ἐπὶ ξυροῦ ἵσταται ἀκμῆς</l>
<l>ἢ μάλα λυγρὸς ὄλεθρος Ἀχαιοῖς ἠὲ βιῶναι.</l>
<l n="175">ἀλλ’ ἴθι νῦν Αἴαντα ταχὺν καὶ Φυλέος υἱὸν</l>
<l>ἄνστησον· σὺ γάρ ἐσσι νεώτερος· εἴ μ’ ἐλεαίρεις.</l>
</p><p><l><milestone ed="P" unit="para"/>ὣς φάθ’, ὃ δ’ ἀμφ’ ὤμοισιν ἑέσσατο δέρμα λέοντος</l>
<l>αἴθωνος μεγάλοιο ποδηνεκές, εἵλετο δ’ ἔγχος.</l>
<l>βῆ δ’ ἰέναι, τοὺς δ’ ἔνθεν ἀναστήσας ἄγεν ἥρως.</l>
</p><p><l n="180"><milestone ed="P" unit="para"/>οἳ δ’ ὅτε δὴ φυλάκεσσιν ἐν ἀγρομένοισιν ἔμιχθεν,</l>
<l>οὐδὲ μὲν εὕδοντας φυλάκων ἡγήτορας εὗρον,</l>
<l>ἀλλ’ ἐγρηγορτὶ σὺν τεύχεσιν εἵατο πάντες.</l>
<l>ὡς δὲ κύνες περὶ μῆλα δυσωρήσωνται ἐν αὐλῇ</l>
<l>θηρὸς ἀκούσαντες κρατερόφρονος, ὅς τε καθ’ ὕλην</l>
<l n="185">ἔρχηται δι’ ὄρεσφι· πολὺς δ’ ὀρυμαγδὸς ἐπ’ αὐτῷ</l>
<l>ἀνδρῶν ἠδὲ κυνῶν, ἀπό τέ σφισιν ὕπνος ὄλωλεν·</l>
<l>ὣς τῶν νήδυμος ὕπνος ἀπὸ βλεφάροιιν ὀλώλει</l>
<l>νύκτα φυλασσομένοισι κακήν· πεδίον δὲ γὰρ αἰεὶ</l>
<l>τετράφαθ’, ὁππότ’ ἐπὶ Τρώων ἀί̈οιεν ἰόντων.</l>
<l n="190">τοὺς δ’ ὃ γέρων γήθησεν ἰδὼν θάρσυνέ τε μύθῳ</l>
<l>καί σφεας φωνήσας ἔπεα πτερόεντα προσηύδα·</l>
<l>οὕτω νῦν φίλα τέκνα φυλάσσετε· μηδέ τιν’ ὕπνος</l>
<l>αἱρείτω, μὴ χάρμα γενώμεθα δυσμενέεσσιν.</l>
</p><p><l><milestone ed="P" unit="para"/>ὣς εἰπὼν τάφροιο διέσσυτο· τοὶ δ’ ἅμ’ ἕποντο</l>
<l n="195">Ἀργείων βασιλῆες ὅσοι κεκλήατο βουλήν.</l>
<l>τοῖς δ’ ἅμα Μηριόνης καὶ Νέστορος ἀγλαὸς υἱὸς</l>
<l>ἤϊσαν· αὐτοὶ γὰρ κάλεον συμμητιάασθαι.</l>
<l>τάφρον δ’ ἐκδιαβάντες ὀρυκτὴν ἑδριόωντο</l>
<l>ἐν καθαρῷ, ὅθι δὴ νεκύων διεφαίνετο χῶρος</l>
<l n="200">πιπτόντων· ὅθεν αὖτις ἀπετράπετ’ ὄβριμος Ἕκτωρ</l>
<l>ὀλλὺς Ἀργείους, ὅτε δὴ περὶ νὺξ ἐκάλυψεν.</l>
<l>ἔνθα καθεζόμενοι ἔπε’ ἀλλήλοισι πίφαυσκον·</l>
<l>τοῖσι δὲ μύθων ἦρχε Γερήνιος ἱππότα Νέστωρ·</l>
<l>ὦ φίλοι οὐκ ἂν δή τις ἀνὴρ πεπίθοιθ’ ἑῷ αὐτοῦ</l>
<l n="205">θυμῷ τολμήεντι μετὰ Τρῶας μεγαθύμους</l>
<l>ἐλθεῖν, εἴ τινά που δηί̈ων ἕλοι ἐσχατόωντα,</l>
<l>ἤ τινά που καὶ φῆμιν ἐνὶ Τρώεσσι πύθοιτο,</l>
<l>ἅσσά τε μητιόωσι μετὰ σφίσιν, ἢ μεμάασιν</l>
<l>αὖθι μένειν παρὰ νηυσὶν ἀπόπροθεν, ἦε πόλιν δὲ</l>
<l n="210">ἂψ ἀναχωρήσουσιν, ἐπεὶ δαμάσαντό γ’ Ἀχαιούς.</l>
<l>ταῦτά κε πάντα πύθοιτο, καὶ ἂψ εἰς ἡμέας ἔλθοι</l>
<l>ἀσκηθής· μέγα κέν οἱ ὑπουράνιον κλέος εἴη</l>
<l>πάντας ἐπ’ ἀνθρώπους, καί οἱ δόσις ἔσσεται ἐσθλή·</l>
<l>ὅσσοι γὰρ νήεσσιν ἐπικρατέουσιν ἄριστοι</l>
<l n="215">τῶν πάντων οἱ ἕκαστος ὄϊν δώσουσι μέλαιναν</l>
<l>θῆλυν ὑπόρρηνον· τῇ μὲν κτέρας οὐδὲν ὁμοῖον,</l>
<l>αἰεὶ δ’ ἐν δαίτῃσι καὶ εἰλαπίνῃσι παρέσται.</l>
<milestone ed="p" n="218" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ.</l>
<l>τοῖσι δὲ καὶ μετέειπε βοὴν ἀγαθὸς Διομήδης·</l>
<l n="220">Νέστορ ἔμ’ ὀτρύνει κραδίη καὶ θυμὸς ἀγήνωρ</l>
<l>ἀνδρῶν δυσμενέων δῦναι στρατὸν ἐγγὺς ἐόντων</l>
<l>Τρώων· ἀλλ’ εἴ τίς μοι ἀνὴρ ἅμ’ ἕποιτο καὶ ἄλλος</l>
<l>μᾶλλον θαλπωρὴ καὶ θαρσαλεώτερον ἔσται.</l>
<l>σύν τε δύ’ ἐρχομένω καί τε πρὸ ὃ τοῦ ἐνόησεν</l>
<l n="225">ὅππως κέρδος ἔῃ· μοῦνος δ’ εἴ πέρ τε νοήσῃ</l>
<l>ἀλλά τέ οἱ βράσσων τε νόος, λεπτὴ δέ τε μῆτις.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἔθελον Διομήδεϊ πολλοὶ ἕπεσθαι.</l>
<l>ἠθελέτην Αἴαντε δύω θεράποντες Ἄρηος,</l>
<l>ἤθελε Μηριόνης, μάλα δ’ ἤθελε Νέστορος υἱός,</l>
<l n="230">ἤθελε δ’ Ἀτρεί̈δης δουρικλειτὸς Μενέλαος,</l>
<l>ἤθελε δ’ ὁ τλήμων Ὀδυσεὺς καταδῦναι ὅμιλον</l>
<l>Τρώων· αἰεὶ γάρ οἱ ἐνὶ φρεσὶ θυμὸς ἐτόλμα.</l>
<l>τοῖσι δὲ καὶ μετέειπεν ἄναξ ἀνδρῶν Ἀγαμέμνων·</l>
<l>Τυδεί̈δη Διόμηδες ἐμῷ κεχαρισμένε θυμῷ</l>
<l n="235">τὸν μὲν δὴ ἕταρόν γ’ αἱρήσεαι ὅν κ’ ἐθέλῃσθα,</l>
<l>φαινομένων τὸν ἄριστον, ἐπεὶ μεμάασί γε πολλοί.</l>
<l>μηδὲ σύ γ’ αἰδόμενος σῇσι φρεσὶ τὸν μὲν ἀρείω</l>
<l>καλλείπειν, σὺ δὲ χείρον’ ὀπάσσεαι αἰδοῖ εἴκων</l>
<l>ἐς γενεὴν ὁρόων, μηδ’ εἰ βασιλεύτερός ἐστιν.</l>
</p><p><l n="240"><milestone ed="P" unit="para"/>ὣς ἔφατ’, ἔδεισεν δὲ περὶ ξανθῷ Μενελάῳ.</l>
<l>τοῖς δ’ αὖτις μετέειπε βοὴν ἀγαθὸς Διομήδης·</l>
<l>εἰ μὲν δὴ ἕταρόν γε κελεύετέ μ’ αὐτὸν ἑλέσθαι,</l>
<l>πῶς ἂν ἔπειτ’ Ὀδυσῆος ἐγὼ θείοιο λαθοίμην,</l>
<l>οὗ πέρι μὲν πρόφρων κραδίη καὶ θυμὸς ἀγήνωρ</l>
<l n="245">ἐν πάντεσσι πόνοισι, φιλεῖ δέ ἑ Παλλὰς Ἀθήνη.</l>
<l>τούτου γ’ ἑσπομένοιο καὶ ἐκ πυρὸς αἰθομένοιο</l>
<l>ἄμφω νοστήσαιμεν, ἐπεὶ περίοιδε νοῆσαι.</l>
</p><p><l><milestone ed="P" unit="para"/>τὸν δ’ αὖτε προσέειπε πολύτλας δῖος Ὀδυσσεύς·</l>
<l>Τυδεί̈δη μήτ’ ἄρ με μάλ’ αἴνεε μήτέ τι νείκει·</l>
<l n="250">εἰδόσι γάρ τοι ταῦτα μετ’ Ἀργείοις ἀγορεύεις.</l>
<l>ἀλλ’ ἴομεν· μάλα γὰρ νὺξ ἄνεται, ἐγγύθι δ’ ἠώς,</l>
<l>ἄστρα δὲ δὴ προβέβηκε, παροίχωκεν δὲ πλέων νὺξ</l>
<l>τῶν δύο μοιράων, τριτάτη δ’ ἔτι μοῖρα λέλειπται.</l>
<milestone ed="p" n="254" unit="card"/>
</p><p><l><milestone ed="P" unit="para"/>ὣς εἰπόνθ’ ὅπλοισιν ἔνι δεινοῖσιν ἐδύτην.</l>
<l n="255">Τυδεί̈δῃ μὲν δῶκε μενεπτόλεμος Θρασυμήδης</l>
<l>φάσγανον ἄμφηκες· τὸ δ’ ἑὸν παρὰ νηὶ̈ λέλειπτο·</l>
<l>καὶ σάκος· ἀμφὶ δέ οἱ κυνέην κεφαλῆφιν ἔθηκε</l>
<l>ταυρείην, ἄφαλόν τε καὶ ἄλλοφον, ἥ τε καταῖτυξ</l>
<l>κέκληται, ῥύεται δὲ κάρη θαλερῶν αἰζηῶν.</l>
<l n="260">Μηριόνης δ’ Ὀδυσῆϊ δίδου βιὸν ἠδὲ φαρέτρην</l>
<l>καὶ ξίφος, ἀμφὶ δέ οἱ κυνέην κεφαλῆφιν ἔθηκε</l>
<l>ῥινοῦ ποιητήν· πολέσιν δ’ ἔντοσθεν ἱμᾶσιν</l>
<l>ἐντέτατο στερεῶς· ἔκτοσθε δὲ λευκοὶ ὀδόντες</l>
<l>ἀργιόδοντος ὑὸς θαμέες ἔχον ἔνθα καὶ ἔνθα</l>
<l n="265">εὖ καὶ ἐπισταμένως· μέσσῃ δ’ ἐνὶ πῖλος ἀρήρει.</l>
<l>τήν ῥά ποτ’ ἐξ Ἐλεῶνος Ἀμύντορος Ὀρμενίδαο</l>
<l>ἐξέλετ’ Αὐτόλυκος πυκινὸν δόμον ἀντιτορήσας,</l>
<l>Σκάνδειαν δ’ ἄρα δῶκε Κυθηρίῳ Ἀμφιδάμαντι·</l>
<l>Ἀμφιδάμας δὲ Μόλῳ δῶκε ξεινήϊον εἶναι,</l>
<l n="270">αὐτὰρ ὃ Μηριόνῃ δῶκεν ᾧ παιδὶ φορῆναι·</l>
<l>δὴ τότ’ Ὀδυσσῆος πύκασεν κάρη ἀμφιτεθεῖσα.</l>
</p><p><l><milestone ed="P" unit="para"/>τὼ δ’ ἐπεὶ οὖν ὅπλοισιν ἔνι δεινοῖσιν ἐδύτην,</l>
<l>βάν ῥ’ ἰέναι, λιπέτην δὲ κατ’ αὐτόθι πάντας ἀρίστους.</l>
<l>τοῖσι δὲ δεξιὸν ἧκεν ἐρῳδιὸν ἐγγὺς ὁδοῖο</l>
<l n="275">Παλλὰς Ἀθηναίη· τοὶ δ’ οὐκ ἴδον ὀφθαλμοῖσι</l>
<l>νύκτα δι’ ὀρφναίην, ἀλλὰ κλάγξαντος ἄκουσαν.</l>
<l>χαῖρε δὲ τῷ ὄρνιθ’ Ὀδυσεύς, ἠρᾶτο δ’ Ἀθήνῃ·</l>
<l>κλῦθί μευ αἰγιόχοιο Διὸς τέκος, ἥ τέ μοι αἰεὶ</l>
<l>ἐν πάντεσσι πόνοισι παρίστασαι, οὐδέ σε λήθω</l>
<l n="280">κινύμενος· νῦν αὖτε μάλιστά με φῖλαι Ἀθήνη,</l>
<l>δὸς δὲ πάλιν ἐπὶ νῆας ἐϋκλεῖας ἀφικέσθαι</l>
<l>ῥέξαντας μέγα ἔργον, ὅ κε Τρώεσσι μελήσῃ.</l>
</p><p><l><milestone ed="P" unit="para"/>δεύτερος αὖτ’ ἠρᾶτο βοὴν ἀγαθὸς Διομήδης·</l>
<l>κέκλυθι νῦν καὶ ἐμεῖο Διὸς τέκος Ἀτρυτώνη·</l>
<l n="285">σπεῖό μοι ὡς ὅτε πατρὶ ἅμ’ ἕσπεο Τυδέϊ δίῳ</l>
<l>ἐς Θήβας, ὅτε τε πρὸ Ἀχαιῶν ἄγγελος ᾔει.</l>
<l>τοὺς δ’ ἄρ’ ἐπ’ Ἀσωπῷ λίπε χαλκοχίτωνας Ἀχαιούς,</l>
<l>αὐτὰρ ὃ μειλίχιον μῦθον φέρε Καδμείοισι</l>
<l>κεῖς’· ἀτὰρ ἂψ ἀπιὼν μάλα μέρμερα μήσατο ἔργα</l>
<l n="290">σὺν σοὶ δῖα θεά, ὅτε οἱ πρόφρασσα παρέστης.</l>
<l>ὣς νῦν μοι ἐθέλουσα παρίσταο καί με φύλασσε.</l>
<l>σοὶ δ’ αὖ ἐγὼ ῥέξω βοῦν ἦνιν εὐρυμέτωπον</l>
<l>ἀδμήτην, ἣν οὔ πω ὑπὸ ζυγὸν ἤγαγεν ἀνήρ·</l>
<l>τήν τοι ἐγὼ ῥέξω χρυσὸν κέρασιν περιχεύας.</l>
<milestone ed="p" n="295" unit="card"/>
</p><p><l n="295"><milestone ed="P" unit="para"/>ὣς ἔφαν εὐχόμενοι, τῶν δ’ ἔκλυε Παλλὰς Ἀθήνη.</l>
<l>οἳ δ’ ἐπεὶ ἠρήσαντο Διὸς κούρῃ μεγάλοιο,</l>
<l>βάν ῥ’ ἴμεν ὥς τε λέοντε δύω διὰ νύκτα μέλαιναν</l>
<l>ἂμ φόνον, ἂν νέκυας, διά τ’ ἔντεα καὶ μέλαν αἷμα.</l>
</p><p><l><milestone ed="P" unit="para"/>οὐδὲ μὲν οὐδὲ Τρῶας ἀγήνορας εἴασεν Ἕκτωρ</l>
<l n="300">εὕδειν, ἀλλ’ ἄμυδις κικλήσκετο πάντας ἀρίστους,</l>
<l>ὅσσοι ἔσαν Τρώων ἡγήτορες ἠδὲ μέδοντες·</l>
<l>τοὺς ὅ γε συγκαλέσας πυκινὴν ἀρτύνετο βουλήν·</l>
<l>τίς κέν μοι τόδε ἔργον ὑποσχόμενος τελέσειε</l>
<l>δώρῳ ἔπι μεγάλῳ; μισθὸς δέ οἱ ἄρκιος ἔσται.</l>
<l n="305">δώσω γὰρ δίφρόν τε δύω τ’ ἐριαύχενας ἵππους</l>
<l>οἵ κεν ἄριστοι ἔωσι θοῇς ἐπὶ νηυσὶν Ἀχαιῶν</l>
<l>ὅς τίς κε τλαίη, οἷ τ’ αὐτῷ κῦδος ἄροιτο,</l>
<l>νηῶν ὠκυπόρων σχεδὸν ἐλθέμεν, ἔκ τε πυθέσθαι</l>
<l>ἠέ φυλάσσονται νῆες θοαὶ ὡς τὸ πάρος περ,</l>
<l n="310">ἦ ἤδη χείρεσσιν ὑφ’ ἡμετέρῃσι δαμέντες</l>
<l>φύξιν βουλεύουσι μετὰ σφίσιν, οὐδ’ ἐθέλουσι</l>
<l>νύκτα φυλασσέμεναι, καμάτῳ ἀδηκότες αἰνῷ.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ.</l>
<l>ἦν δέ τις ἐν Τρώεσσι Δόλων Εὐμήδεος υἱὸς</l>
<l n="315">κήρυκος θείοιο πολύχρυσος πολύχαλκος,</l>
<l>ὃς δή τοι εἶδος μὲν ἔην κακός, ἀλλὰ ποδώκης·</l>
<l>αὐτὰρ ὃ μοῦνος ἔην μετὰ πέντε κασιγνήτῃσιν.</l>
<l>ὅς ῥα τότε Τρωσίν τε καὶ Ἕκτορι μῦθον ἔειπεν·</l>
<l>Ἕκτορ ἔμ’ ὀτρύνει κραδίη καὶ θυμὸς ἀγήνωρ</l>
<l n="320">νηῶν ὠκυπόρων σχεδὸν ἐλθέμεν ἔκ τε πυθέσθαι.</l>
<l>ἀλλ’ ἄγε μοι τὸ σκῆπτρον ἀνάσχεο, καί μοι ὄμοσσον</l>
<l>ἦ μὲν τοὺς ἵππους τε καὶ ἅρματα ποικίλα χαλκῷ</l>
<l>δωσέμεν, οἳ φορέουσιν ἀμύμονα Πηλεί̈ωνα,</l>
<l>σοὶ δ’ ἐγὼ οὐχ ἅλιος σκοπὸς ἔσσομαι οὐδ’ ἀπὸ δόξης·</l>
<l n="325">τόφρα γὰρ ἐς στρατὸν εἶμι διαμπερὲς ὄφρ’ ἂν ἵκωμαι</l>
<l>νῆ’ Ἀγαμεμνονέην, ὅθι που μέλλουσιν ἄριστοι</l>
<l>βουλὰς βουλεύειν ἢ φευγέμεν ἠὲ μάχεσθαι.</l>
</p><p><l><milestone ed="P" unit="para"/>ὣς φάθ’, ὃ δ’ ἐν χερσὶ σκῆπτρον λάβε καί οἱ ὄμοσσεν·</l>
<l>ἴστω νῦν Ζεὺς αὐτὸς ἐρίγδουπος πόσις Ἥρης</l>
<l n="330">μὴ μὲν τοῖς ἵπποισιν ἀνὴρ ἐποχήσεται ἄλλος</l>
<l>Τρώων, ἀλλά σέ φημι διαμπερὲς ἀγλαϊεῖσθαι.</l>
<milestone ed="p" n="332" unit="card"/>
</p><p><l><milestone ed="P" unit="para"/>ὣς φάτο καί ῥ’ ἐπίορκον ἐπώμοσε, τὸν δ’ ὀρόθυνεν·</l>
<l>αὐτίκα δ’ ἀμφ’ ὤμοισιν ἐβάλλετο καμπύλα τόξα,</l>
<l>ἕσσατο δ’ ἔκτοσθεν ῥινὸν πολιοῖο λύκοιο,</l>
<l n="335">κρατὶ δ’ ἐπὶ κτιδέην κυνέην, ἕλε δ’ ὀξὺν ἄκοντα,</l>
<l>βῆ δ’ ἰέναι προτὶ νῆας ἀπὸ στρατοῦ· οὐδ’ ἄρ’ ἔμελλεν</l>
<l>ἐλθὼν ἐκ νηῶν ἂψ Ἕκτορι μῦθον ἀποίσειν.</l>
<l>ἀλλ’ ὅτε δή ῥ’ ἵππων τε καὶ ἀνδρῶν κάλλιφ’ ὅμιλον,</l>
<l>βῆ ῥ’ ἀν’ ὁδὸν μεμαώς· τὸν δὲ φράσατο προσιόντα</l>
<l n="340">διογενὴς Ὀδυσεύς, Διομήδεα δὲ προσέειπεν·</l>
<l>οὗτός τις Διόμηδες ἀπὸ στρατοῦ ἔρχεται ἀνήρ,</l>
<l>οὐκ οἶδ’ ἢ νήεσσιν ἐπίσκοπος ἡμετέρῃσιν,</l>
<l>ἦ τινα συλήσων νεκύων κατατεθνηώτων.</l>
<l>ἀλλ’ ἐῶμέν μιν πρῶτα παρεξελθεῖν πεδίοιο</l>
<l n="345">τυτθόν· ἔπειτα δέ κ’ αὐτὸν ἐπαί̈ξαντες ἕλοιμεν</l>
<l>καρπαλίμως· εἰ δ’ ἄμμε παραφθαίησι πόδεσσιν,</l>
<l>αἰεί μιν ἐπὶ νῆας ἀπὸ στρατόφι προτιειλεῖν</l>
<l>ἔγχει ἐπαί̈σσων, μή πως προτὶ ἄστυ ἀλύξῃ.</l>
</p><p><l><milestone ed="P" unit="para"/>ὣς ἄρα φωνήσαντε παρὲξ ὁδοῦ ἐν νεκύεσσι</l>
<l n="350">κλινθήτην· ὃ δ’ ἄρ’ ὦκα παρέδραμεν ἀφραδίῃσιν.</l>
<l>ἀλλ’ ὅτε δή ῥ’ ἀπέην ὅσσόν τ’ ἐπὶ οὖρα πέλονται</l>
<l>ἡμιόνων· αἱ γάρ τε βοῶν προφερέστεραί εἰσιν</l>
<l>ἑλκέμεναι νειοῖο βαθείης πηκτὸν ἄροτρον·</l>
<l>τὼ μὲν ἐπεδραμέτην, ὃ δ’ ἄρ’ ἔστη δοῦπον ἀκούσας.</l>
<l n="355">ἔλπετο γὰρ κατὰ θυμὸν ἀποστρέψοντας ἑταίρους</l>
<l>ἐκ Τρώων ἰέναι πάλιν Ἕκτορος ὀτρύναντος.</l>
<l>ἀλλ’ ὅτε δή ῥ’ ἄπεσαν δουρηνεκὲς ἢ καὶ ἔλασσον,</l>
<l>γνῶ ῥ’ ἄνδρας δηί̈ους, λαιψηρὰ δὲ γούνατ’ ἐνώμα</l>
<l>φευγέμεναι· τοὶ δ’ αἶψα διώκειν ὁρμήθησαν.</l>
<l n="360">ὡς δ’ ὅτε καρχαρόδοντε δύω κύνε εἰδότε θήρης</l>
<l>ἢ κεμάδ’ ἠὲ λαγωὸν ἐπείγετον ἐμμενὲς αἰεὶ</l>
<l>χῶρον ἀν’ ὑλήενθ’, ὃ δέ τε προθέῃσι μεμηκώς,</l>
<l>ὣς τὸν Τυδεί̈δης ἠδ’ ὃ πτολίπορθος Ὀδυσσεὺς</l>
<l>λαοῦ ἀποτμήξαντε διώκετον ἐμμενὲς αἰεί.</l>
<l n="365">ἀλλ’ ὅτε δὴ τάχ’ ἔμελλε μιγήσεσθαι φυλάκεσσι</l>
<l>φεύγων ἐς νῆας, τότε δὴ μένος ἔμβαλ’ Ἀθήνη</l>
<l>Τυδεί̈δῃ, ἵνα μή τις Ἀχαιῶν χαλκοχιτώνων</l>
<l>φθαίη ἐπευξάμενος βαλέειν, ὃ δὲ δεύτερος ἔλθοι.</l>
<l>δουρὶ δ’ ἐπαί̈σσων προσέφη κρατερὸς Διομήδης·</l>
<l n="370">ἠὲ μέν’ ἠέ σε δουρὶ κιχήσομαι, οὐδέ σέ φημι</l>
<l>δηρὸν ἐμῆς ἀπὸ χειρὸς ἀλύξειν αἰπὺν ὄλεθρον.</l>
<milestone ed="p" n="372" unit="card"/>
</p><p><l><milestone ed="P" unit="para"/>ἦ ῥα καὶ ἔγχος ἀφῆκεν, ἑκὼν δ’ ἡμάρτανε φωτός·</l>
<l>δεξιτερὸν δ’ ὑπὲρ ὦμον ἐύ̈ξου δουρὸς ἀκωκὴ</l>
<l>ἐν γαίῃ ἐπάγη· ὃ δ’ ἄρ’ ἔστη τάρβησέν τε</l>
<l n="375">βαμβαίνων· ἄραβος δὲ διὰ στόμα γίγνετ’ ὀδόντων·</l>
<l>χλωρὸς ὑπαὶ δείους· τὼ δ’ ἀσθμαίνοντε κιχήτην,</l>
<l>χειρῶν δ’ ἁψάσθην· ὃ δὲ δακρύσας ἔπος ηὔδα·</l>
<l>ζωγρεῖτ’, αὐτὰρ ἐγὼν ἐμὲ λύσομαι· ἔστι γὰρ ἔνδον</l>
<l>χαλκός τε χρυσός τε πολύκμητός τε σίδηρος,</l>
<l n="380">τῶν κ’ ὔμμιν χαρίσαιτο πατὴρ ἀπερείσι’ ἄποινα</l>
<l>εἴ κεν ἐμὲ ζωὸν πεπύθοιτ’ ἐπὶ νηυσὶν Ἀχαιῶν.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πολύμητις Ὀδυσσεύς·</l>
<l>θάρσει, μηδέ τί τοι θάνατος καταθύμιος ἔστω.</l>
<l>ἀλλ’ ἄγε μοι τόδε εἰπὲ καὶ ἀτρεκέως κατάλεξον·</l>
<l n="385">πῇ δὴ οὕτως ἐπὶ νῆας ἀπὸ στρατοῦ ἔρχεαι οἷος</l>
<l>νύκτα δι’ ὀρφναίην, ὅτε θ’ εὕδουσι βροτοὶ ἄλλοι;</l>
<l>ἤ τινα συλήσων νεκύων κατατεθνηώτων;</l>
<l>ἦ ς’ Ἕκτωρ προέηκε διασκοπιᾶσθαι ἕκαστα</l>
<l>νῆας ἔπι γλαφυράς; ἦ ς’ αὐτὸν θυμὸς ἀνῆκε;</l>
</p><p><l n="390"><milestone ed="P" unit="para"/>τὸν δ’ ἠμείβετ’ ἔπειτα Δόλων, ὑπὸ δ’ ἔτρεμε γυῖα·</l>
<l>πολλῇσίν μ’ ἄτῃσι παρὲκ νόον ἤγαγεν Ἕκτωρ,</l>
<l>ὅς μοι Πηλεί̈ωνος ἀγαυοῦ μώνυχας ἵππους</l>
<l>δωσέμεναι κατένευσε καὶ ἅρματα ποικίλα χαλκῷ,</l>
<l>ἠνώγει δέ μ’ ἰόντα θοὴν διὰ νύκτα μέλαιναν</l>
<l n="395">ἀνδρῶν δυσμενέων σχεδὸν ἐλθέμεν, ἔκ τε πυθέσθαι</l>
<l>ἠὲ φυλάσσονται νῆες θοαὶ ὡς τὸ πάρος περ,</l>
<l>ἦ ἤδη χείρεσσιν ὑφ’ ἡμετέρῃσι δαμέντες</l>
<l>φύξιν βουλεύουσι μετὰ σφίσιν, οὐδ’ ἐθέλουσι</l>
<l>νύκτα φυλασσέμεναι, καμάτῳ ἀδηκότες αἰνῷ.</l>
</p><p><l n="400"><milestone ed="P" unit="para"/>τὸν δ’ ἐπιμειδήσας προσέφη πολύμητις Ὀδυσσεύς·</l>
<l>ἦ ῥά νύ τοι μεγάλων δώρων ἐπεμαίετο θυμὸς</l>
<l>ἵππων Αἰακίδαο δαί̈φρονος· οἳ δ’ ἀλεγεινοὶ</l>
<l>ἀνδράσι γε θνητοῖσι δαμήμεναι ἠδ’ ὀχέεσθαι</l>
<l>ἄλλῳ γ’ ἢ Ἀχιλῆϊ, τὸν ἀθανάτη τέκε μήτηρ.</l>
<l n="405">ἀλλ’ ἄγε μοι τόδε εἰπὲ καὶ ἀτρεκέως κατάλεξον·</l>
<l>ποῦ νῦν δεῦρο κιὼν λίπες Ἕκτορα ποιμένα λαῶν;</l>
<l>ποῦ δέ οἱ ἔντεα κεῖται ἀρήϊα, ποῦ δέ οἱ ἵπποι;</l>
<l>πῶς δαὶ τῶν ἄλλων Τρώων φυλακαί τε καὶ εὐναί;</l>
<l>ἅσσά τε μητιόωσι μετὰ σφίσιν, ἢ μεμάασιν</l>
<l n="410">αὖθι μένειν παρὰ νηυσὶν ἀπόπροθεν, ἦε πόλιν δὲ</l>
<l>ἂψ ἀναχωρήσουσιν, ἐπεὶ δαμάσαντό γ’ Ἀχαιούς.</l>
<milestone ed="p" n="412" unit="card"/>
</p><p><l><milestone ed="P" unit="para"/>τὸν δ’ αὖτε προσέειπε Δόλων Εὐμήδεος υἱός·</l>
<l>τοὶ γὰρ ἐγώ τοι ταῦτα μάλ’ ἀτρεκέως καταλέξω.</l>
<l>Ἕκτωρ μὲν μετὰ τοῖσιν, ὅσοι βουληφόροι εἰσί,</l>
<l n="415">βουλὰς βουλεύει θείου παρὰ σήματι Ἴλου</l>
<l>νόσφιν ἀπὸ φλοίσβου· φυλακὰς δ’ ἃς εἴρεαι ἥρως</l>
<l>οὔ τις κεκριμένη ῥύεται στρατὸν οὐδὲ φυλάσσει.</l>
<l>ὅσσαι μὲν Τρώων πυρὸς ἐσχάραι, οἷσιν ἀνάγκη</l>
<l>οἷ δ’ ἐγρηγόρθασι φυλασσέμεναί τε κέλονται</l>
<l n="420">ἀλλήλοις· ἀτὰρ αὖτε πολύκλητοι ἐπίκουροι</l>
<l>εὕδουσι· Τρωσὶν γὰρ ἐπιτραπέουσι φυλάσσειν·</l>
<l>οὐ γάρ σφιν παῖδες σχεδὸν εἵαται οὐδὲ γυναῖκες.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πολύμητις Ὀδυσσεύς·</l>
<l>πῶς γὰρ νῦν Τρώεσσι μεμιγμένοι ἱπποδάμοισιν</l>
<l n="425">εὕδους’ ἦ ἀπάνευθε; δίειπέ μοι ὄφρα δαείω.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Δόλων Εὐμήδεος υἱός·</l>
<l>τοὶ γὰρ ἐγὼ καὶ ταῦτα μάλ’ ἀτρεκέως καταλέξω.</l>
<l>πρὸς μὲν ἁλὸς Κᾶρες καὶ Παίονες ἀγκυλότοξοι</l>
<l>καὶ Λέλεγες καὶ Καύκωνες δῖοί τε Πελασγοί,</l>
<l n="430">πρὸς Θύμβρης δ’ ἔλαχον Λύκιοι Μυσοί τ’ ἀγέρωχοι</l>
<l>καὶ Φρύγες ἱππόμαχοι καὶ Μῄονες ἱπποκορυσταί.</l>
<l>ἀλλὰ τί ἢ ἐμὲ ταῦτα διεξερέεσθε ἕκαστα;</l>
<l>εἰ γὰρ δὴ μέματον Τρώων καταδῦναι ὅμιλον</l>
<l>Θρήϊκες οἷδ’ ἀπάνευθε νεήλυδες ἔσχατοι ἄλλων·</l>
<l n="435">ἐν δέ σφιν rῆσος βασιλεὺς πάϊς Ἠϊονῆος.</l>
<l>τοῦ δὴ καλλίστους ἵππους ἴδον ἠδὲ μεγίστους·</l>
<l>λευκότεροι χιόνος, θείειν δ’ ἀνέμοισιν ὁμοῖοι·</l>
<l>ἅρμα δέ οἱ χρυσῷ τε καὶ ἀργύρῳ εὖ ἤσκηται·</l>
<l>τεύχεα δὲ χρύσεια πελώρια θαῦμα ἰδέσθαι</l>
<l n="440">ἤλυθ’ ἔχων· τὰ μὲν οὔ τι καταθνητοῖσιν ἔοικεν</l>
<l>ἄνδρεσσιν φορέειν, ἀλλ’ ἀθανάτοισι θεοῖσιν.</l>
<l>ἀλλ’ ἐμὲ μὲν νῦν νηυσὶ πελάσσετον ὠκυπόροισιν,</l>
<l>ἠέ με δήσαντες λίπετ’ αὐτόθι νηλέϊ δεσμῷ,</l>
<l>ὄφρά κεν ἔλθητον καὶ πειρηθῆτον ἐμεῖο</l>
<l n="445">ἠὲ κατ’ αἶσαν ἔειπον ἐν ὑμῖν, ἦε καὶ οὐκί.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κρατερὸς Διομήδης·</l>
<l>μὴ δή μοι φύξίν γε Δόλων ἐμβάλλεο θυμῷ·</l>
<l>ἐσθλά περ ἀγγείλας, ἐπεὶ ἵκεο χεῖρας ἐς ἁμάς.</l>
<l>εἰ μὲν γάρ κέ σε νῦν ἀπολύσομεν ἠὲ μεθῶμεν,</l>
<l n="450">ἦ τε καὶ ὕστερον εἶσθα θοὰς ἐπὶ νῆας Ἀχαιῶν</l>
<l>ἠὲ διοπτεύσων ἢ ἐναντίβιον πολεμίξων·</l>
<l>εἰ δέ κ’ ἐμῇς ὑπὸ χερσὶ δαμεὶς ἀπὸ θυμὸν ὀλέσσῃς,</l>
<l>οὐκέτ’ ἔπειτα σὺ πῆμά ποτ’ ἔσσεαι Ἀργείοισιν.</l>
<milestone ed="p" n="454" unit="card"/>
</p><p><l><milestone ed="P" unit="para"/>ἦ, καὶ ὃ μέν μιν ἔμελλε γενείου χειρὶ παχείῃ</l>
<l n="455">ἁψάμενος λίσσεσθαι, ὃ δ’ αὐχένα μέσσον ἔλασσε</l>
<l>φασγάνῳ ἀί̈ξας, ἀπὸ δ’ ἄμφω κέρσε τένοντε·</l>
<l>φθεγγομένου δ’ ἄρα τοῦ γε κάρη κονίῃσιν ἐμίχθη.</l>
<l>τοῦ δ’ ἀπὸ μὲν κτιδέην κυνέην κεφαλῆφιν ἕλοντο</l>
<l>καὶ λυκέην καὶ τόξα παλίντονα καὶ δόρυ μακρόν·</l>
<l n="460">καὶ τά γ’ Ἀθηναίῃ ληί̈τιδι δῖος Ὀδυσσεὺς</l>
<l>ὑψός’ ἀνέσχεθε χειρὶ καὶ εὐχόμενος ἔπος ηὔδα·</l>
<l>χαῖρε θεὰ τοῖσδεσσι· σὲ γὰρ πρώτην ἐν Ὀλύμπῳ</l>
<l>πάντων ἀθανάτων ἐπιδωσόμεθ’· ἀλλὰ καὶ αὖτις</l>
<l>πέμψον ἐπὶ Θρῃκῶν ἀνδρῶν ἵππους τε καὶ εὐνάς.</l>
</p><p><l n="465"><milestone ed="P" unit="para"/>ὣς ἄρ’ ἐφώνησεν, καὶ ἀπὸ ἕθεν ὑψός’ ἀείρας</l>
<l>θῆκεν ἀνὰ μυρίκην· δέελον δ’ ἐπὶ σῆμά τ’ ἔθηκε</l>
<l>συμμάρψας δόνακας μυρίκης τ’ ἐριθηλέας ὄζους,</l>
<l>μὴ λάθοι αὖτις ἰόντε θοὴν διὰ νύκτα μέλαιναν.</l>
<l>τὼ δὲ βάτην προτέρω διά τ’ ἔντεα καὶ μέλαν αἷμα,</l>
<l n="470">αἶψα δ’ ἐπὶ Θρῃκῶν ἀνδρῶν τέλος ἷξον ἰόντες.</l>
<l>οἳ δ’ εὗδον καμάτῳ ἀδηκότες, ἔντεα δέ σφιν</l>
<l>καλὰ παρ’ αὐτοῖσι χθονὶ κέκλιτο εὖ κατὰ κόσμον</l>
<l>τριστοιχί· παρὰ δέ σφιν ἑκάστῳ δίζυγες ἵπποι.</l>
<l>rῆσος δ’ ἐν μέσῳ εὗδε, παρ’ αὐτῷ δ’ ὠκέες ἵπποι</l>
<l n="475">ἐξ ἐπιδιφριάδος πυμάτης ἱμᾶσι δέδεντο.</l>
<l>τὸν δ’ Ὀδυσεὺς προπάροιθεν ἰδὼν Διομήδεϊ δεῖξεν·</l>
<l>οὗτός τοι Διόμηδες ἀνήρ, οὗτοι δέ τοι ἵπποι,</l>
<l>οὓς νῶϊν πίφαυσκε Δόλων ὃν ἐπέφνομεν ἡμεῖς.</l>
<l>ἀλλ’ ἄγε δὴ πρόφερε κρατερὸν μένος· οὐδέ τί σε χρὴ</l>
<l n="480">ἑστάμεναι μέλεον σὺν τεύχεσιν, ἀλλὰ λύ’ ἵππους·</l>
<l>ἠὲ σύ γ’ ἄνδρας ἔναιρε, μελήσουσιν δ’ ἐμοὶ ἵπποι.</l>
</p><p><l><milestone ed="P" unit="para"/>ὣς φάτο, τῷ δ’ ἔμπνευσε μένος γλαυκῶπις Ἀθήνη,</l>
<l>κτεῖνε δ’ ἐπιστροφάδην· τῶν δὲ στόνος ὄρνυτ’ ἀεικὴς</l>
<l>ἄορι θεινομένων, ἐρυθαίνετο δ’ αἵματι γαῖα.</l>
<l n="485">ὡς δὲ λέων μήλοισιν ἀσημάντοισιν ἐπελθὼν</l>
<l>αἴγεσιν ἢ ὀί̈εσσι κακὰ φρονέων ἐνορούσῃ,</l>
<l>ὣς μὲν Θρήϊκας ἄνδρας ἐπῴχετο Τυδέος υἱὸς</l>
<l>ὄφρα δυώδεκ’ ἔπεφνεν· ἀτὰρ πολύμητις Ὀδυσσεὺς</l>
<l>ὅν τινα Τυδεί̈δης ἄορι πλήξειε παραστὰς</l>
<l n="490">τὸν δ’ Ὀδυσεὺς μετόπισθε λαβὼν ποδὸς ἐξερύσασκε,</l>
<l>τὰ φρονέων κατὰ θυμὸν ὅπως καλλίτριχες ἵπποι</l>
<l>ῥεῖα διέλθοιεν μηδὲ τρομεοίατο θυμῷ</l>
<l>νεκροῖς ἀμβαίνοντες· ἀήθεσσον γὰρ ἔτ’ αὐτῶν.</l>
<l>ἀλλ’ ὅτε δὴ βασιλῆα κιχήσατο Τυδέος υἱός,</l>
<l n="495">τὸν τρισκαιδέκατον μελιηδέα θυμὸν ἀπηύρα</l>
<l>ἀσθμαίνοντα· κακὸν γὰρ ὄναρ κεφαλῆφιν ἐπέστη</l>
<l>τὴν νύκτ’ Οἰνεί̈δαο πάϊς διὰ μῆτιν Ἀθήνης.</l>
<l>τόφρα δ’ ἄρ’ ὃ τλήμων Ὀδυσεὺς λύε μώνυχας ἵππους,</l>
<l>σὺν δ’ ἤειρεν ἱμᾶσι καὶ ἐξήλαυνεν ὁμίλου</l>
<l n="500">τόξῳ ἐπιπλήσσων, ἐπεὶ οὐ μάστιγα φαεινὴν</l>
<l>ποικίλου ἐκ δίφροιο νοήσατο χερσὶν ἑλέσθαι·</l>
<l>ῥοίζησεν δ’ ἄρα πιφαύσκων Διομήδεϊ δίῳ.</l>
<milestone ed="p" n="503" unit="card"/>
</p><p><l><milestone ed="P" unit="para"/>αὐτὰρ ὃ μερμήριζε μένων ὅ τι κύντατον ἕρδοι,</l>
<l>ἢ ὅ γε δίφρον ἑλών, ὅθι ποικίλα τεύχε’ ἔκειτο,</l>
<l n="505">ῥυμοῦ ἐξερύοι ἢ ἐκφέροι ὑψός’ ἀείρας,</l>
<l>ἦ ἔτι τῶν πλεόνων Θρῃκῶν ἀπὸ θυμὸν ἕλοιτο.</l>
<l>εἷος ὃ ταῦθ’ ὥρμαινε κατὰ φρένα, τόφρα δ’ Ἀθήνη</l>
<l>ἐγγύθεν ἱσταμένη προσέφη Διομήδεα δῖον·</l>
<l>νόστου δὴ μνῆσαι μεγαθύμου Τυδέος υἱὲ</l>
<l n="510">νῆας ἔπι γλαφυράς, μὴ καὶ πεφοβημένος ἔλθῃς,</l>
<l>μή πού τις καὶ Τρῶας ἐγείρῃσιν θεὸς ἄλλος.</l>
</p><p><l><milestone ed="P" unit="para"/>ὣς φάθ’, ὃ δὲ ξυνέηκε θεᾶς ὄπα φωνησάσης,</l>
<l>καρπαλίμως δ’ ἵππων ἐπεβήσετο· κόψε δ’ Ὀδυσσεὺς</l>
<l>τόξῳ· τοὶ δ’ ἐπέτοντο θοὰς ἐπὶ νῆας Ἀχαιῶν.</l>
</p><p><l n="515"><milestone ed="P" unit="para"/>οὐδ’ ἀλαοσκοπιὴν εἶχ’ ἀργυρότοξος Ἀπόλλων</l>
<l>ὡς ἴδ’ Ἀθηναίην μετὰ Τυδέος υἱὸν ἕπουσαν·</l>
<l>τῇ κοτέων Τρώων κατεδύσετο πουλὺν ὅμιλον,</l>
<l>ὦρσεν δὲ Θρῃκῶν βουληφόρον Ἱπποκόωντα</l>
<l>rήσου ἀνεψιὸν ἐσθλόν· ὃ δ’ ἐξ ὕπνου ἀνορούσας</l>
<l n="520">ὡς ἴδε χῶρον ἐρῆμον, ὅθ’ ἕστασαν ὠκέες ἵπποι,</l>
<l>ἄνδράς τ’ ἀσπαίροντας ἐν ἀργαλέῃσι φονῇσιν,</l>
<l>ᾤμωξέν τ’ ἄρ’ ἔπειτα φίλον τ’ ὀνόμηνεν ἑταῖρον.</l>
<l>Τρώων δὲ κλαγγή τε καὶ ἄσπετος ὦρτο κυδοιμὸς</l>
<l>θυνόντων ἄμυδις· θηεῦντο δὲ μέρμερα ἔργα</l>
<l n="525">ὅσς’ ἄνδρες ῥέξαντες ἔβαν κοίλας ἐπὶ νῆας.</l>
</p><p><l><milestone ed="P" unit="para"/>οἳ δ’ ὅτε δή ῥ’ ἵκανον ὅθι σκοπὸν Ἕκτορος ἔκταν,</l>
<l>ἔνθ’ Ὀδυσεὺς μὲν ἔρυξε Διὶ̈ φίλος ὠκέας ἵππους,</l>
<l>Τυδεί̈δης δὲ χαμᾶζε θορὼν ἔναρα βροτόεντα</l>
<l>ἐν χείρεσς’ Ὀδυσῆϊ τίθει, ἐπεβήσετο δ’ ἵππων·</l>
<l n="530">μάστιξεν δ’ ἵππους, τὼ δ’ οὐκ ἀέκοντε πετέσθην</l>
<l>νῆας ἔπι γλαφυράς· τῇ γὰρ φίλον ἔπλετο θυμῷ.</l>
<l>Νέστωρ δὲ πρῶτος κτύπον ἄϊε φώνησέν τε·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>ψεύσομαι, ἦ ἔτυμον ἐρέω; κέλεται δέ με θυμός.</l>
<l n="535">ἵππων μ’ ὠκυπόδων ἀμφὶ κτύπος οὔατα βάλλει.</l>
<l>αἲ γὰρ δὴ Ὀδυσεύς τε καὶ ὃ κρατερὸς Διομήδης</l>
<l>ὧδ’ ἄφαρ ἐκ Τρώων ἐλασαίατο μώνυχας ἵππους·</l>
<l>ἀλλ’ αἰνῶς δείδοικα κατὰ φρένα μή τι πάθωσιν</l>
<l>Ἀργείων οἳ ἄριστοι ὑπὸ Τρώων ὀρυμαγδοῦ.</l>
<milestone ed="p" n="540" unit="card"/>
</p><p><l n="540"><milestone ed="P" unit="para"/>οὔ πω πᾶν εἴρητο ἔπος ὅτ’ ἄρ’ ἤλυθον αὐτοί.</l>
<l>καί ῥ’ οἳ μὲν κατέβησαν ἐπὶ χθόνα, τοὶ δὲ χαρέντες</l>
<l>δεξιῇ ἠσπάζοντο ἔπεσσί τε μειλιχίοισι·</l>
<l>πρῶτος δ’ ἐξερέεινε Γερήνιος ἱππότα Νέστωρ·</l>
<l>εἴπ’ ἄγε μ’ ὦ πολύαιν’ Ὀδυσεῦ μέγα κῦδος Ἀχαιῶν</l>
<l n="545">ὅππως τοῦσδ’ ἵππους λάβετον καταδύντες ὅμιλον</l>
<l>Τρώων, ἦ τίς σφωε πόρεν θεὸς ἀντιβολήσας.</l>
<l>αἰνῶς ἀκτίνεσσιν ἐοικότες ἠελίοιο.</l>
<l>αἰεὶ μὲν Τρώεσς’ ἐπιμίσγομαι, οὐδέ τί φημι</l>
<l>μιμνάζειν παρὰ νηυσὶ γέρων περ ἐὼν πολεμιστής·</l>
<l n="550">ἀλλ’ οὔ πω τοίους ἵππους ἴδον οὐδὲ νόησα.</l>
<l>ἀλλά τιν’ ὔμμ’ ὀί̈ω δόμεναι θεὸν ἀντιάσαντα·</l>
<l>ἀμφοτέρω γὰρ σφῶϊ φιλεῖ νεφεληγερέτα Ζεὺς</l>
<l>κούρη τ’ αἰγιόχοιο Διὸς γλαυκῶπις Ἀθήνη.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πολύμητις Ὀδυσσεύς·</l>
<l n="555">ὦ Νέστορ Νηληϊάδη μέγα κῦδος Ἀχαιῶν</l>
<l>ῥεῖα θεός γ’ ἐθέλων καὶ ἀμείνονας ἠέ περ οἵδε</l>
<l>ἵππους δωρήσαιτ’, ἐπεὶ ἢ πολὺ φέρτεροί εἰσιν.</l>
<l>ἵπποι δ’ οἵδε γεραιὲ νεήλυδες οὓς ἐρεείνεις</l>
<l>Θρηί̈κιοι· τὸν δέ σφιν ἄνακτ’ ἀγαθὸς Διομήδης</l>
<l n="560">ἔκτανε, πὰρ δ’ ἑτάρους δυοκαίδεκα πάντας ἀρίστους.</l>
<l>τὸν τρισκαιδέκατον σκοπὸν εἵλομεν ἐγγύθι νηῶν,</l>
<l>τόν ῥα διοπτῆρα στρατοῦ ἔμμεναι ἡμετέροιο</l>
<l>Ἕκτωρ τε προέηκε καὶ ἄλλοι Τρῶες ἀγαυοί.</l>
</p><p><l><milestone ed="P" unit="para"/>ὣς εἰπὼν τάφροιο διήλασε μώνυχας ἵππους</l>
<l n="565">καγχαλόων· ἅμα δ’ ἄλλοι ἴσαν χαίροντες Ἀχαιοί.</l>
<l>οἳ δ’ ὅτε Τυδεί̈δεω κλισίην εὔτυκτον ἵκοντο,</l>
<l>ἵππους μὲν κατέδησαν ἐϋτμήτοισιν ἱμᾶσι</l>
<l>φάτνῃ ἐφ’ ἱππείῃ, ὅθι περ Διομήδεος ἵπποι</l>
<l>ἕστασαν ὠκύποδες μελιηδέα πυρὸν ἔδοντες·</l>
<l n="570">νηὶ̈ δ’ ἐνὶ πρυμνῇ ἔναρα βροτόεντα Δόλωνος</l>
<l>θῆκ’ Ὀδυσεύς, ὄφρ’ ἱρὸν ἑτοιμασσαίατ’ Ἀθήνῃ.</l>
<l>αὐτοὶ δ’ ἱδρῶ πολλὸν ἀπενίζοντο θαλάσσῃ</l>
<l>ἐσβάντες κνήμας τε ἰδὲ λόφον ἀμφί τε μηρούς.</l>
<l>αὐτὰρ ἐπεί σφιν κῦμα θαλάσσης ἱδρῶ πολλὸν</l>
<l n="575">νίψεν ἀπὸ χρωτὸς καὶ ἀνέψυχθεν φίλον ἦτορ,</l>
<l>ἔς ῥ’ ἀσαμίνθους βάντες ἐϋξέστας λούσαντο.</l>
<l>τὼ δὲ λοεσσαμένω καὶ ἀλειψαμένω λίπ’ ἐλαίῳ</l>
<l>δείπνῳ ἐφιζανέτην, ἀπὸ δὲ κρητῆρος Ἀθήνῃ</l>
<l>πλείου ἀφυσσόμενοι λεῖβον μελιηδέα οἶνον.</l>
</p></div>
<div type="book" n="11">
<milestone ed="p" n="1" unit="card"/>
<p><l><milestone ed="P" unit="para"/>ἠὼς δ’ ἐκ λεχέων παρ’ ἀγαυοῦ Τιθωνοῖο</l>
<l>ὄρνυθ’, ἵν’ ἀθανάτοισι φόως φέροι ἠδὲ βροτοῖσι·</l>
<l>Ζεὺς δ’ Ἔριδα προί̈αλλε θοὰς ἐπὶ νῆας Ἀχαιῶν</l>
<l>ἀργαλέην, πολέμοιο τέρας μετὰ χερσὶν ἔχουσαν.</l>
<l n="5">στῆ δ’ ἐπ’ Ὀδυσσῆος μεγακήτεϊ νηὶ̈ μελαίνῃ,</l>
<l>ἥ ῥ’ ἐν μεσσάτῳ ἔσκε γεγωνέμεν ἀμφοτέρωσε,</l>
<l>ἠμὲν ἐπ’ Αἴαντος κλισίας Τελαμωνιάδαο</l>
<l>ἠδ’ ἐπ’ Ἀχιλλῆος, τοί ῥ’ ἔσχατα νῆας ἐί̈σας</l>
<l>εἴρυσαν ἠνορέῃ πίσυνοι καὶ κάρτεϊ χειρῶν</l>
<l n="10">ἔνθα στᾶς’ ἤϋσε θεὰ μέγα τε δεινόν τε</l>
<l>ὄρθι’, Ἀχαιοῖσιν δὲ μέγα σθένος ἔμβαλ’ ἑκάστῳ</l>
<l>καρδίῃ ἄληκτον πολεμίζειν ἠδὲ μάχεσθαι.</l>
<l>τοῖσι δ’ ἄφαρ πόλεμος γλυκίων γένετ’ ἠὲ νέεσθαι</l>
<l>ἐν νηυσὶ γλαφυρῇσι φίλην ἐς πατρίδα γαῖαν.</l>
</p><p><l n="15"><milestone ed="P" unit="para"/>Ἀτρεί̈δης δ’ ἐβόησεν ἰδὲ ζώννυσθαι ἄνωγεν</l>
<l>Ἀργείους· ἐν δ’ αὐτὸς ἐδύσετο νώροπα χαλκόν.</l>
<l>κνημῖδας μὲν πρῶτα περὶ κνήμῃσιν ἔθηκε</l>
<l>καλὰς ἀργυρέοισιν ἐπισφυρίοις ἀραρυίας·</l>
<l>δεύτερον αὖ θώρηκα περὶ στήθεσσιν ἔδυνε,</l>
<l n="20">τόν ποτέ οἱ Κινύρης δῶκε ξεινήϊον εἶναι.</l>
<l>πεύθετο γὰρ Κύπρον δὲ μέγα κλέος οὕνεκ’ Ἀχαιοὶ</l>
<l>ἐς Τροίην νήεσσιν ἀναπλεύσεσθαι ἔμελλον·</l>
<l>τοὔνεκά οἱ τὸν δῶκε χαριζόμενος βασιλῆϊ.</l>
<l>τοῦ δ’ ἤτοι δέκα οἶμοι ἔσαν μέλανος κυάνοιο,</l>
<l n="25">δώδεκα δὲ χρυσοῖο καὶ εἴκοσι κασσιτέροιο·</l>
<l>κυάνεοι δὲ δράκοντες ὀρωρέχατο προτὶ δειρὴν</l>
<l>τρεῖς ἑκάτερθ’ ἴρισσιν ἐοικότες, ἅς τε Κρονίων</l>
<l>ἐν νέφεϊ στήριξε, τέρας μερόπων ἀνθρώπων.</l>
<l>ἀμφὶ δ’ ἄρ’ ὤμοισιν βάλετο ξίφος· ἐν δέ οἱ ἧλοι</l>
<l n="30">χρύσειοι πάμφαινον, ἀτὰρ περὶ κουλεὸν ἦεν</l>
<l>ἀργύρεον χρυσέοισιν ἀορτήρεσσιν ἀρηρός.</l>
<l>ἂν δ’ ἕλετ’ ἀμφιβρότην πολυδαίδαλον ἀσπίδα θοῦριν</l>
<l>καλήν, ἣν πέρι μὲν κύκλοι δέκα χάλκεοι ἦσαν,</l>
<l>ἐν δέ οἱ ὀμφαλοὶ ἦσαν ἐείκοσι κασσιτέροιο</l>
<l n="35">λευκοί, ἐν δὲ μέσοισιν ἔην μέλανος κυάνοιο.</l>
<l>τῇ δ’ ἐπὶ μὲν Γοργὼ βλοσυρῶπις ἐστεφάνωτο</l>
<l>δεινὸν δερκομένη, περὶ δὲ Δεῖμός τε Φόβος τε.</l>
<l>τῆς δ’ ἐξ ἀργύρεος τελαμὼν ἦν· αὐτὰρ ἐπ’ αὐτοῦ</l>
<l>κυάνεος ἐλέλικτο δράκων, κεφαλαὶ δέ οἱ ἦσαν</l>
<l n="40">τρεῖς ἀμφιστρεφέες ἑνὸς αὐχένος ἐκπεφυυῖαι.</l>
<l>κρατὶ δ’ ἐπ’ ἀμφίφαλον κυνέην θέτο τετραφάληρον</l>
<l>ἵππουριν· δεινὸν δὲ λόφος καθύπερθεν ἔνευεν.</l>
<l>εἵλετο δ’ ἄλκιμα δοῦρε δύω κεκορυθμένα χαλκῷ</l>
<l>ὀξέα· τῆλε δὲ χαλκὸς ἀπ’ αὐτόφιν οὐρανὸν εἴσω</l>
<l n="45">λάμπ’· ἐπὶ δ’ ἐγδούπησαν Ἀθηναίη τε καὶ Ἥρη</l>
<l>τιμῶσαι βασιλῆα πολυχρύσοιο Μυκήνης.</l>
<milestone ed="p" n="47" unit="card"/>
</p><p><l><milestone ed="P" unit="para"/>ἡνιόχῳ μὲν ἔπειτα ἑῷ ἐπέτελλεν ἕκαστος</l>
<l>ἵππους εὖ κατὰ κόσμον ἐρυκέμεν αὖθ’ ἐπὶ τάφρῳ,</l>
<l>αὐτοὶ δὲ πρυλέες σὺν τεύχεσι θωρηχθέντες</l>
<l n="50">ῥώοντ’· ἄσβεστος δὲ βοὴ γένετ’ ἠῶθι πρό.</l>
<l>φθὰν δὲ μέγ’ ἱππήων ἐπὶ τάφρῳ κοσμηθέντες,</l>
<l>ἱππῆες δ’ ὀλίγον μετεκίαθον· ἐν δὲ κυδοιμὸν</l>
<l>ὦρσε κακὸν Κρονίδης, κατὰ δ’ ὑψόθεν ἧκεν ἐέρσας</l>
<l>αἵματι μυδαλέας ἐξ αἰθέρος, οὕνεκ’ ἔμελλε</l>
<l n="55">πολλὰς ἰφθίμους κεφαλὰς Ἄϊδι προϊάψειν.</l>
</p><p><l><milestone ed="P" unit="para"/>Τρῶες δ’ αὖθ’ ἑτέρωθεν ἐπὶ θρωσμῷ πεδίοιο</l>
<l>Ἕκτορά τ’ ἀμφὶ μέγαν καὶ ἀμύμονα Πουλυδάμαντα</l>
<l>Αἰνείαν θ’, ὃς Τρωσὶ θεὸς ὣς τίετο δήμῳ,</l>
<l>τρεῖς τ’ Ἀντηνορίδας Πόλυβον καὶ Ἀγήνορα δῖον</l>
<l n="60">ἠί̈θεόν τ’ Ἀκάμαντ’ ἐπιείκελον ἀθανάτοισιν.</l>
<l>Ἕκτωρ δ’ ἐν πρώτοισι φέρ’ ἀσπίδα πάντος’ ἐί̈σην,</l>
<l>οἷος δ’ ἐκ νεφέων ἀναφαίνεται οὔλιος ἀστὴρ</l>
<l>παμφαίνων, τοτὲ δ’ αὖτις ἔδυ νέφεα σκιόεντα,</l>
<l>ὣς Ἕκτωρ ὁτὲ μέν τε μετὰ πρώτοισι φάνεσκεν,</l>
<l n="65">ἄλλοτε δ’ ἐν πυμάτοισι κελεύων· πᾶς δ’ ἄρα χαλκῷ</l>
<l>λάμφ’ ὥς τε στεροπὴ πατρὸς Διὸς αἰγιόχοιο.</l>
</p><p><l><milestone ed="P" unit="para"/>οἳ δ’, ὥς τ’ ἀμητῆρες ἐναντίοι ἀλλήλοισιν</l>
<l>ὄγμον ἐλαύνωσιν ἀνδρὸς μάκαρος κατ’ ἄρουραν</l>
<l>πυρῶν ἢ κριθῶν· τὰ δὲ δράγματα ταρφέα πίπτει·</l>
<l n="70">ὣς Τρῶες καὶ Ἀχαιοὶ ἐπ’ ἀλλήλοισι θορόντες</l>
<l>δῄουν, οὐδ’ ἕτεροι μνώοντ’ ὀλοοῖο φόβοιο.</l>
<l>ἴσας δ’ ὑσμίνη κεφαλὰς ἔχεν, οἳ δὲ λύκοι ὣς</l>
<l>θῦνον· Ἔρις δ’ ἄρ’ ἔχαιρε πολύστονος εἰσορόωσα·</l>
<l>οἴη γάρ ῥα θεῶν παρετύγχανε μαρναμένοισιν,</l>
<l n="75">οἳ δ’ ἄλλοι οὔ σφιν πάρεσαν θεοί, ἀλλὰ ἕκηλοι</l>
<l>σφοῖσιν ἐνὶ μεγάροισι καθήατο, ἧχι ἑκάστῳ</l>
<l>δώματα καλὰ τέτυκτο κατὰ πτύχας Οὐλύμποιο.</l>
<l>πάντες δ’ ᾐτιόωντο κελαινεφέα Κρονίωνα</l>
<l>οὕνεκ’ ἄρα Τρώεσσιν ἐβούλετο κῦδος ὀρέξαι.</l>
<l n="80">τῶν μὲν ἄρ’ οὐκ ἀλέγιζε πατήρ· ὃ δὲ νόσφι λιασθεὶς</l>
<l>τῶν ἄλλων ἀπάνευθε καθέζετο κύδεϊ γαίων</l>
<l>εἰσορόων Τρώων τε πόλιν καὶ νῆας Ἀχαιῶν</l>
<l>χαλκοῦ τε στεροπήν, ὀλλύντάς τ’ ὀλλυμένους τε.</l>
</p><p><l><milestone ed="P" unit="para"/>ὄφρα μὲν ἠὼς ἦν καὶ ἀέξετο ἱερὸν ἦμαρ,</l>
<milestone ed="p" n="84" unit="card"/>
<l n="85">τόφρα μάλ’ ἀμφοτέρων βέλε’ ἥπτετο, πῖπτε δὲ λαός·</l>
<l>ἦμος δὲ δρυτόμος περ ἀνὴρ ὁπλίσσατο δεῖπνον</l>
<l>οὔρεος ἐν βήσσῃσιν, ἐπεί τ’ ἐκορέσσατο χεῖρας</l>
<l>τάμνων δένδρεα μακρά, ἅδος τέ μιν ἵκετο θυμόν,</l>
<l>σίτου τε γλυκεροῖο περὶ φρένας ἵμερος αἱρεῖ,</l>
<l n="90">τῆμος σφῇ ἀρετῇ Δαναοὶ ῥήξαντο φάλαγγας</l>
<l>κεκλόμενοι ἑτάροισι κατὰ στίχας· ἐν δ’ Ἀγαμέμνων</l>
<l>πρῶτος ὄρους’, ἕλε δ’ ἄνδρα Βιάνορα ποιμένα λαῶν</l>
<l>αὐτόν, ἔπειτα δ’ ἑταῖρον Ὀϊλῆα πλήξιππον.</l>
<l>ἤτοι ὅ γ’ ἐξ ἵππων κατεπάλμενος ἀντίος ἔστη·</l>
<l n="95">τὸν δ’ ἰθὺς μεμαῶτα μετώπιον ὀξέϊ δουρὶ</l>
<l>νύξ’, οὐδὲ στεφάνη δόρυ οἱ σχέθε χαλκοβάρεια,</l>
<l>ἀλλὰ δι’ αὐτῆς ἦλθε καὶ ὀστέου, ἐγκέφαλος δὲ</l>
<l>ἔνδον ἅπας πεπάλακτο· δάμασσε δέ μιν μεμαῶτα.</l>
<l>καὶ τοὺς μὲν λίπεν αὖθι ἄναξ ἀνδρῶν Ἀγαμέμνων</l>
<l n="100">στήθεσι παμφαίνοντας, ἐπεὶ περίδυσε χιτῶνας·</l>
<l>αὐτὰρ ὃ βῆ Ἶσόν τε καὶ Ἄντιφον ἐξεναρίξων</l>
<l>υἷε δύω Πριάμοιο νόθον καὶ γνήσιον ἄμφω</l>
<l>εἰν ἑνὶ δίφρῳ ἐόντας· ὃ μὲν νόθος ἡνιόχευεν,</l>
<l>Ἄντιφος αὖ παρέβασκε περικλυτός· ὥ ποτ’ Ἀχιλλεὺς</l>
<l n="105">Ἴδης ἐν κνημοῖσι δίδη μόσχοισι λύγοισι,</l>
<l>ποιμαίνοντ’ ἐπ’ ὄεσσι λαβών, καὶ ἔλυσεν ἀποίνων.</l>
<l>δὴ τότε γ’ Ἀτρεί̈δης εὐρὺ κρείων Ἀγαμέμνων</l>
<l>τὸν μὲν ὑπὲρ μαζοῖο κατὰ στῆθος βάλε δουρί,</l>
<l>Ἄντιφον αὖ παρὰ οὖς ἔλασε ξίφει, ἐκ δ’ ἔβαλ’ ἵππων.</l>
<l n="110">σπερχόμενος δ’ ἀπὸ τοῖιν ἐσύλα τεύχεα καλὰ</l>
<l>γιγνώσκων· καὶ γάρ σφε πάρος παρὰ νηυσὶ θοῇσιν</l>
<l>εἶδεν, ὅτ’ ἐξ Ἴδης ἄγαγεν πόδας ὠκὺς Ἀχιλλεύς.</l>
<l>ὡς δὲ λέων ἐλάφοιο ταχείης νήπια τέκνα</l>
<l>ῥηϊδίως συνέαξε λαβὼν κρατεροῖσιν ὀδοῦσιν</l>
<l n="115">ἐλθὼν εἰς εὐνήν, ἁπαλόν τέ σφ’ ἦτορ ἀπηύρα·</l>
<l>ἣ δ’ εἴ πέρ τε τύχῃσι μάλα σχεδόν, οὐ δύναταί σφι</l>
<l>χραισμεῖν· αὐτὴν γάρ μιν ὑπὸ τρόμος αἰνὸς ἱκάνει·</l>
<l>καρπαλίμως δ’ ἤϊξε διὰ δρυμὰ πυκνὰ καὶ ὕλην</l>
<l>σπεύδους’ ἱδρώουσα κραταιοῦ θηρὸς ὑφ’ ὁρμῆς·</l>
<l n="120">ὣς ἄρα τοῖς οὔ τις δύνατο χραισμῆσαι ὄλεθρον</l>
<l>Τρώων, ἀλλὰ καὶ αὐτοὶ ὑπ’ Ἀργείοισι φέβοντο.</l>
<milestone ed="p" n="122" unit="card"/>
</p><p><l><milestone ed="P" unit="para"/>αὐτὰρ ὃ Πείσανδρόν τε καὶ Ἱππόλοχον μενεχάρμην</l>
<l>υἱέας Ἀντιμάχοιο δαί̈φρονος, ὅς ῥα μάλιστα</l>
<l>χρυσὸν Ἀλεξάνδροιο δεδεγμένος ἀγλαὰ δῶρα</l>
<l n="125">οὐκ εἴασχ’ Ἑλένην δόμεναι ξανθῷ Μενελάῳ,</l>
<l>τοῦ περ δὴ δύο παῖδε λάβε κρείων Ἀγαμέμνων</l>
<l>εἰν ἑνὶ δίφρῳ ἐόντας, ὁμοῦ δ’ ἔχον ὠκέας ἵππους·</l>
<l>ἐκ γάρ σφεας χειρῶν φύγον ἡνία σιγαλόεντα,</l>
<l>τὼ δὲ κυκηθήτην· ὃ δ’ ἐναντίον ὦρτο λέων ὣς</l>
<l n="130">Ἀτρεί̈δης· τὼ δ’ αὖτ’ ἐκ δίφρου γουναζέσθην·</l>
<l>ζώγρει Ἀτρέος υἱέ, σὺ δ’ ἄξια δέξαι ἄποινα·</l>
<l>πολλὰ δ’ ἐν Ἀντιμάχοιο δόμοις κειμήλια κεῖται</l>
<l>χαλκός τε χρυσός τε πολύκμητός τε σίδηρος,</l>
<l>τῶν κέν τοι χαρίσαιτο πατὴρ ἀπερείσι’ ἄποινα,</l>
<l n="135">εἰ νῶϊ ζωοὺς πεπύθοιτ’ ἐπὶ νηυσὶν Ἀχαιῶν.</l>
</p><p><l><milestone ed="P" unit="para"/>ὣς τώ γε κλαίοντε προσαυδήτην βασιλῆα</l>
<l>μειλιχίοις ἐπέεσσιν· ἀμείλικτον δ’ ὄπ’ ἄκουσαν·</l>
<l>εἰ μὲν δὴ Ἀντιμάχοιο δαί̈φρονος υἱέες ἐστόν,</l>
<l>ὅς ποτ’ ἐνὶ Τρώων ἀγορῇ Μενέλαον ἄνωγεν</l>
<l n="140">ἀγγελίην ἐλθόντα σὺν ἀντιθέῳ Ὀδυσῆϊ</l>
<l>αὖθι κατακτεῖναι μηδ’ ἐξέμεν ἂψ ἐς Ἀχαιούς,</l>
<l>νῦν μὲν δὴ τοῦ πατρὸς ἀεικέα τίσετε λώβην.</l>
</p><p><l><milestone ed="P" unit="para"/>ἦ, καὶ Πείσανδρον μὲν ἀφ’ ἵππων ὦσε χαμᾶζε</l>
<l>δουρὶ βαλὼν πρὸς στῆθος· ὃ δ’ ὕπτιος οὔδει ἐρείσθη.</l>
<l n="145">Ἱππόλοχος δ’ ἀπόρουσε, τὸν αὖ χαμαὶ ἐξενάριξε</l>
<l>χεῖρας ἀπὸ ξίφεϊ τμήξας ἀπό τ’ αὐχένα κόψας,</l>
<l>ὅλμον δ’ ὣς ἔσσευε κυλίνδεσθαι δι’ ὁμίλου.</l>
<l>τοὺς μὲν ἔας’· ὃ δ’ ὅθι πλεῖσται κλονέοντο φάλαγγες,</l>
<l>τῇ ῥ’ ἐνόρους’, ἅμα δ’ ἄλλοι ἐϋκνήμιδες Ἀχαιοί.</l>
<l n="150">πεζοὶ μὲν πεζοὺς ὄλεκον φεύγοντας ἀνάγκῃ,</l>
<l>ἱππεῖς δ’ ἱππῆας· ὑπὸ δέ σφισιν ὦρτο κονίη</l>
<l>ἐκ πεδίου, τὴν ὦρσαν ἐρίγδουποι πόδες ἵππων</l>
<l>χαλκῷ δηϊόωντες· ἀτὰρ κρείων Ἀγαμέμνων</l>
<l>αἰὲν ἀποκτείνων ἕπετ’ Ἀργείοισι κελεύων.</l>
<l n="155">ὡς δ’ ὅτε πῦρ ἀί̈δηλον ἐν ἀξύλῳ ἐμπέσῃ ὕλῃ,</l>
<l>πάντῃ τ’ εἰλυφόων ἄνεμος φέρει, οἳ δέ τε θάμνοι</l>
<l>πρόρριζοι πίπτουσιν ἐπειγόμενοι πυρὸς ὁρμῇ·</l>
<l>ὣς ἄρ’ ὑπ’ Ἀτρεί̈δῃ Ἀγαμέμνονι πῖπτε κάρηνα</l>
<l>Τρώων φευγόντων, πολλοὶ δ’ ἐριαύχενες ἵπποι</l>
<l n="160">κείν’ ὄχεα κροτάλιζον ἀνὰ πτολέμοιο γεφύρας</l>
<l>ἡνιόχους ποθέοντες ἀμύμονας· οἳ δ’ ἐπὶ γαίῃ</l>
<l>κείατο, γύπεσσιν πολὺ φίλτεροι ἢ ἀλόχοισιν.</l>
<milestone ed="p" n="163" unit="card"/>
</p><p><l><milestone ed="P" unit="para"/>Ἕκτορα δ’ ἐκ βελέων ὕπαγε Ζεὺς ἔκ τε κονίης</l>
<l>ἔκ τ’ ἀνδροκτασίης ἔκ θ’ αἵματος ἔκ τε κυδοιμοῦ·</l>
<l n="165">Ἀτρεί̈δης δ’ ἕπετο σφεδανὸν Δαναοῖσι κελεύων.</l>
<l>οἳ δὲ παρ’ Ἴλου σῆμα παλαιοῦ Δαρδανίδαο</l>
<l>μέσσον κὰπ πεδίον παρ’ ἐρινεὸν ἐσσεύοντο</l>
<l>ἱέμενοι πόλιος· ὃ δὲ κεκλήγων ἕπετ’ αἰεὶ</l>
<l>Ἀτρεί̈δης, λύθρῳ δὲ παλάσσετο χεῖρας ἀάπτους.</l>
<l n="170">ἀλλ’ ὅτε δὴ Σκαιάς τε πύλας καὶ φηγὸν ἵκοντο,</l>
<l>ἔνθ’ ἄρα δὴ ἵσταντο καὶ ἀλλήλους ἀνέμιμνον.</l>
<l>οἳ δ’ ἔτι κὰμ μέσσον πεδίον φοβέοντο βόες ὥς,</l>
<l>ἅς τε λέων ἐφόβησε μολὼν ἐν νυκτὸς ἀμολγῷ</l>
<l>πάσας· τῇ δέ τ’ ἰῇ ἀναφαίνεται αἰπὺς ὄλεθρος·</l>
<l n="175">τῆς δ’ ἐξ αὐχέν’ ἔαξε λαβὼν κρατεροῖσιν ὀδοῦσι</l>
<l>πρῶτον, ἔπειτα δέ θ’ αἷμα καὶ ἔγκατα πάντα λαφύσσει·</l>
<l>ὣς τοὺς Ἀτρεί̈δης ἔφεπε κρείων Ἀγαμέμνων</l>
<l>αἰὲν ἀποκτείνων τὸν ὀπίστατον· οἳ δ’ ἐφέβοντο.</l>
<l>πολλοὶ δὲ πρηνεῖς τε καὶ ὕπτιοι ἔκπεσον ἵππων</l>
<l n="180">Ἀτρεί̈δεω ὑπὸ χερσί· περὶ πρὸ γὰρ ἔγχεϊ θῦεν.</l>
<l>ἀλλ’ ὅτε δὴ τάχ’ ἔμελλεν ὑπὸ πτόλιν αἰπύ τε τεῖχος</l>
<l>ἵξεσθαι, τότε δή ῥα πατὴρ ἀνδρῶν τε θεῶν τε</l>
<l>Ἴδης ἐν κορυφῇσι καθέζετο πιδηέσσης</l>
<l>οὐρανόθεν καταβάς· ἔχε δ’ ἀστεροπὴν μετὰ χερσίν.</l>
<l n="185">Ἶριν δ’ ὄτρυνε χρυσόπτερον ἀγγελέουσαν·</l>
<l>βάσκ’ ἴθι Ἶρι ταχεῖα, τὸν Ἕκτορι μῦθον ἐνίσπες·</l>
<l>ὄφρ’ ἂν μέν κεν ὁρᾷ Ἀγαμέμνονα ποιμένα λαῶν</l>
<l>θύνοντ’ ἐν προμάχοισιν ἐναίροντα στίχας ἀνδρῶν,</l>
<l>τόφρ’ ἀναχωρείτω, τὸν δ’ ἄλλον λαὸν ἀνώχθω</l>
<l n="190">μάρνασθαι δηί̈οισι κατὰ κρατερὴν ὑσμίνην.</l>
<l>αὐτὰρ ἐπεί κ’ ἢ δουρὶ τυπεὶς ἢ βλήμενος ἰῷ</l>
<l>εἰς ἵππους ἅλεται, τότε οἱ κράτος ἐγγυαλίξω</l>
<l>κτείνειν εἰς ὅ κε νῆας ἐϋσσέλμους ἀφίκηται</l>
<l>δύῃ τ’ ἠέλιος καὶ ἐπὶ κνέφας ἱερὸν ἔλθῃ.</l>
</p><p><l n="195"><milestone ed="P" unit="para"/>ὣς ἔφατ’, οὐδ’ ἀπίθησε ποδήνεμος ὠκέα Ἶρις,</l>
<l>βῆ δὲ κατ’ Ἰδαίων ὀρέων εἰς Ἴλιον ἱρήν.</l>
<l>εὗρ’ υἱὸν Πριάμοιο δαί̈φρονος Ἕκτορα δῖον</l>
<l>ἑσταότ’ ἔν θ’ ἵπποισι καὶ ἅρμασι κολλητοῖσιν·</l>
<l>ἀγχοῦ δ’ ἱσταμένη προσέφη πόδας ὠκέα Ἶρις·</l>
<l n="200">Ἕκτορ υἱὲ Πριάμοιο Διὶ μῆτιν ἀτάλαντε</l>
<l>Ζεύς με πατὴρ προέηκε τεὶ̈ν τάδε μυθήσασθαι.</l>
<l>ὄφρ’ ἂν μέν κεν ὁρᾷς Ἀγαμέμνονα ποιμένα λαῶν</l>
<l>θύνοντ’ ἐν προμάχοισιν, ἐναίροντα στίχας ἀνδρῶν,</l>
<l>τόφρ’ ὑπόεικε μάχης, τὸν δ’ ἄλλον λαὸν ἄνωχθι</l>
<l n="205">μάρνασθαι δηί̈οισι κατὰ κρατερὴν ὑσμίνην.</l>
<l>αὐτὰρ ἐπεί κ’ ἢ δουρὶ τυπεὶς ἢ βλήμενος ἰῷ</l>
<l>εἰς ἵππους ἅλεται, τότε τοι κράτος ἐγγυαλίξει</l>
<l>κτείνειν, εἰς ὅ κε νῆας ἐϋσσέλμους ἀφίκηαι</l>
<l>δύῃ τ’ ἠέλιος καὶ ἐπὶ κνέφας ἱερὸν ἔλθῃ.</l>
<milestone ed="p" n="210" unit="card"/>
</p><p><l n="210"><milestone ed="P" unit="para"/>ἣ μὲν ἄρ’ ὣς εἰποῦς’ ἀπέβη πόδας ὠκέα Ἶρις,</l>
<l>Ἕκτωρ δ’ ἐξ ὀχέων σὺν τεύχεσιν ἆλτο χαμᾶζε,</l>
<l>πάλλων δ’ ὀξέα δοῦρα κατὰ στρατὸν ᾤχετο πάντῃ</l>
<l>ὀτρύνων μαχέσασθαι, ἔγειρε δὲ φύλοπιν αἰνήν.</l>
<l>οἳ δ’ ἐλελίχθησαν καὶ ἐναντίοι ἔσταν Ἀχαιῶν,</l>
<l n="215">Ἀργεῖοι δ’ ἑτέρωθεν ἐκαρτύναντο φάλαγγας.</l>
<l>ἀρτύνθη δὲ μάχη, στὰν δ’ ἀντίοι· ἐν δ’ Ἀγαμέμνων</l>
<l>πρῶτος ὄρους’, ἔθελεν δὲ πολὺ προμάχεσθαι ἁπάντων.</l>
</p><p><l><milestone ed="P" unit="para"/>ἔσπετε νῦν μοι Μοῦσαι Ὀλύμπια δώματ’ ἔχουσαι</l>
<l>ὅς τις δὴ πρῶτος Ἀγαμέμνονος ἀντίον ἦλθεν</l>
<l n="220">ἢ αὐτῶν Τρώων ἠὲ κλειτῶν ἐπικούρων.</l>
</p><p><l><milestone ed="P" unit="para"/>Ἰφιδάμας Ἀντηνορίδης ἠύ̈ς τε μέγας τε</l>
<l>ὃς τράφη ἐν Θρῄκῃ ἐριβώλακι μητέρι μήλων·</l>
<l>Κισσῆς τόν γ’ ἔθρεψε δόμοις ἔνι τυτθὸν ἐόντα</l>
<l>μητροπάτωρ, ὃς τίκτε Θεανὼ καλλιπάρῃον·</l>
<l n="225">αὐτὰρ ἐπεί ῥ’ ἥβης ἐρικυδέος ἵκετο μέτρον,</l>
<l>αὐτοῦ μιν κατέρυκε, δίδου δ’ ὅ γε θυγατέρα ἥν·</l>
<l>γήμας δ’ ἐκ θαλάμοιο μετὰ κλέος ἵκετ’ Ἀχαιῶν</l>
<l>σὺν δυοκαίδεκα νηυσὶ κορωνίσιν, αἵ οἱ ἕποντο.</l>
<l>τὰς μὲν ἔπειτ’ ἐν Περκώτῃ λίπε νῆας ἐί̈σας,</l>
<l n="230">αὐτὰρ ὃ πεζὸς ἐὼν ἐς Ἴλιον εἰληλούθει·</l>
<l>ὅς ῥα τότ’ Ἀτρεί̈δεω Ἀγαμέμνονος ἀντίον ἦλθεν.</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>Ἀτρεί̈δης μὲν ἅμαρτε, παραὶ δέ οἱ ἐτράπετ’ ἔγχος,</l>
<l>Ἰφιδάμας δὲ κατὰ ζώνην θώρηκος ἔνερθε</l>
<l n="235">νύξ’, ἐπὶ δ’ αὐτὸς ἔρεισε βαρείῃ χειρὶ πιθήσας·</l>
<l>οὐδ’ ἔτορε ζωστῆρα παναίολον, ἀλλὰ πολὺ πρὶν</l>
<l>ἀργύρῳ ἀντομένη μόλιβος ὣς ἐτράπετ’ αἰχμή.</l>
<l>καὶ τό γε χειρὶ λαβὼν εὐρὺ κρείων Ἀγαμέμνων</l>
<l>ἕλκ’ ἐπὶ οἷ μεμαὼς ὥς τε λίς, ἐκ δ’ ἄρα χειρὸς</l>
<l n="240">σπάσσατο· τὸν δ’ ἄορι πλῆξ’ αὐχένα, λῦσε δὲ γυῖα.</l>
<l>ὣς ὃ μὲν αὖθι πεσὼν κοιμήσατο χάλκεον ὕπνον</l>
<l>οἰκτρὸς ἀπὸ μνηστῆς ἀλόχου, ἀστοῖσιν ἀρήγων,</l>
<l>κουριδίης, ἧς οὔ τι χάριν ἴδε, πολλὰ δ’ ἔδωκε·</l>
<l>πρῶθ’ ἑκατὸν βοῦς δῶκεν, ἔπειτα δὲ χίλι’ ὑπέστη</l>
<l n="245">αἶγας ὁμοῦ καὶ ὄϊς, τά οἱ ἄσπετα ποιμαίνοντο.</l>
<l>δὴ τότε γ’ Ἀτρεί̈δης Ἀγαμέμνων ἐξενάριξε,</l>
<l>βῆ δὲ φέρων ἀν’ ὅμιλον Ἀχαιῶν τεύχεα καλά.</l>
<milestone ed="p" n="248" unit="card"/>
</p><p><l><milestone ed="P" unit="para"/>τὸν δ’ ὡς οὖν ἐνόησε Κόων ἀριδείκετος ἀνδρῶν</l>
<l>πρεσβυγενὴς Ἀντηνορίδης, κρατερόν ῥά ἑ πένθος</l>
<l n="250">ὀφθαλμοὺς ἐκάλυψε κασιγνήτοιο πεσόντος.</l>
<l>στῆ δ’ εὐρὰξ σὺν δουρὶ λαθὼν Ἀγαμέμνονα δῖον,</l>
<l>νύξε δέ μιν κατὰ χεῖρα μέσην ἀγκῶνος ἔνερθε,</l>
<l>ἀντικρὺ δὲ διέσχε φαεινοῦ δουρὸς ἀκωκή.</l>
<l>ῥίγησέν τ’ ἄρ’ ἔπειτα ἄναξ ἀνδρῶν Ἀγαμέμνων·</l>
<l n="255">ἀλλ’ οὐδ’ ὧς ἀπέληγε μάχης ἠδὲ πτολέμοιο,</l>
<l>ἀλλ’ ἐπόρουσε Κόωνι ἔχων ἀνεμοτρεφὲς ἔγχος.</l>
<l>ἤτοι ὃ Ἰφιδάμαντα κασίγνητον καὶ ὄπατρον</l>
<l>ἕλκε ποδὸς μεμαώς, καὶ ἀύ̈τει πάντας ἀρίστους·</l>
<l>τὸν δ’ ἕλκοντ’ ἀν’ ὅμιλον ὑπ’ ἀσπίδος ὀμφαλοέσσης</l>
<l n="260">οὔτησε ξυστῷ χαλκήρεϊ, λῦσε δὲ γυῖα·</l>
<l>τοῖο δ’ ἐπ’ Ἰφιδάμαντι κάρη ἀπέκοψε παραστάς.</l>
<l>ἔνθ’ Ἀντήνορος υἷες ὑπ’ Ἀτρεί̈δῃ βασιλῆϊ</l>
<l>πότμον ἀναπλήσαντες ἔδυν δόμον Ἄϊδος εἴσω.</l>
</p><p><l><milestone ed="P" unit="para"/>αὐτὰρ ὃ τῶν ἄλλων ἐπεπωλεῖτο στίχας ἀνδρῶν</l>
<l n="265">ἔγχεί̈ τ’ ἄορί τε μεγάλοισί τε χερμαδίοισιν,</l>
<l>ὄφρά οἱ αἷμ’ ἔτι θερμὸν ἀνήνοθεν ἐξ ὠτειλῆς.</l>
<l>αὐτὰρ ἐπεὶ τὸ μὲν ἕλκος ἐτέρσετο, παύσατο δ’ αἷμα,</l>
<l>ὀξεῖαι δ’ ὀδύναι δῦνον μένος Ἀτρεί̈δαο.</l>
<l>ὡς δ’ ὅτ’ ἂν ὠδίνουσαν ἔχῃ βέλος ὀξὺ γυναῖκα</l>
<l n="270">δριμύ, τό τε προϊεῖσι μογοστόκοι Εἰλείθυιαι</l>
<l>Ἥρης θυγατέρες πικρὰς ὠδῖνας ἔχουσαι,</l>
<l>ὣς ὀξεῖ’ ὀδύναι δῦνον μένος Ἀτρεί̈δαο.</l>
<l>ἐς δίφρον δ’ ἀνόρουσε, καὶ ἡνιόχῳ ἐπέτελλε</l>
<l>νηυσὶν ἔπι γλαφυρῇσιν ἐλαυνέμεν· ἤχθετο γὰρ κῆρ.</l>
<l n="275">ἤϋσεν δὲ διαπρύσιον Δαναοῖσι γεγωνώς·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>ὑμεῖς μὲν νῦν νηυσὶν ἀμύνετε ποντοπόροισι</l>
<l>φύλοπιν ἀργαλέην, ἐπεὶ οὐκ ἐμὲ μητίετα Ζεὺς</l>
<l>εἴασε Τρώεσσι πανημέριον πολεμίζειν.</l>
</p><p><l n="280"><milestone ed="P" unit="para"/>ὣς ἔφαθ’, ἡνίοχος δ’ ἵμασεν καλλίτριχας ἵππους</l>
<l>νῆας ἔπι γλαφυράς· τὼ δ’ οὐκ ἀέκοντε πετέσθην·</l>
<l>ἄφρεον δὲ στήθεα, ῥαίνοντο δὲ νέρθε κονίῃ</l>
<l>τειρόμενον βασιλῆα μάχης ἀπάνευθε φέροντες.</l>
</p><p><l><milestone ed="P" unit="para"/>Ἕκτωρ δ’ ὡς ἐνόης’ Ἀγαμέμνονα νόσφι κιόντα</l>
<l n="285">Τρωσί τε καὶ Λυκίοισιν ἐκέκλετο μακρὸν ἀύ̈σας·</l>
<l>Τρῶες καὶ Λύκιοι καὶ Δάρδανοι ἀγχιμαχηταὶ</l>
<l>ἀνέρες ἔστε φίλοι, μνήσασθε δὲ θούριδος ἀλκῆς.</l>
<l>οἴχετ’ ἀνὴρ ὤριστος, ἐμοὶ δὲ μέγ’ εὖχος ἔδωκε</l>
<l>Ζεὺς Κρονίδης· ἀλλ’ ἰθὺς ἐλαύνετε μώνυχας ἵππους</l>
<l n="290">ἰφθίμων Δαναῶν, ἵν’ ὑπέρτερον εὖχος ἄρησθε.</l>
<milestone ed="p" n="291" unit="card"/>
</p><p><l><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>ὡς δ’ ὅτε πού τις θηρητὴρ κύνας ἀργιόδοντας</l>
<l>σεύῃ ἐπ’ ἀγροτέρῳ συὶ̈ καπρίῳ ἠὲ λέοντι,</l>
<l>ὣς ἐπ’ Ἀχαιοῖσιν σεῦε Τρῶας μεγαθύμους</l>
<l n="295">Ἕκτωρ Πριαμίδης βροτολοιγῷ ἶσος Ἄρηϊ.</l>
<l>αὐτὸς δ’ ἐν πρώτοισι μέγα φρονέων ἐβεβήκει,</l>
<l>ἐν δ’ ἔπες’ ὑσμίνῃ ὑπεραέϊ ἶσος ἀέλλῃ,</l>
<l>ἥ τε καθαλλομένη ἰοειδέα πόντον ὀρίνει.</l>
</p><p><l><milestone ed="P" unit="para"/>ἔνθα τίνα πρῶτον, τίνα δ’ ὕστατον ἐξενάριξεν</l>
<l n="300">Ἕκτωρ Πριαμίδης, ὅτε οἱ Ζεὺς κῦδος ἔδωκεν;</l>
<l>Ἀσαῖον μὲν πρῶτα καὶ Αὐτόνοον καὶ Ὀπίτην</l>
<l>καὶ Δόλοπα Κλυτίδην καὶ Ὀφέλτιον ἠδ’ Ἀγέλαον</l>
<l>Αἴσυμνόν τ’ Ὦρόν τε καὶ Ἱππόνοον μενεχάρμην.</l>
<l>τοὺς ἄρ’ ὅ γ’ ἡγεμόνας Δαναῶν ἕλεν, αὐτὰρ ἔπειτα</l>
<l n="305">πληθύν, ὡς ὁπότε νέφεα Ζέφυρος στυφελίξῃ</l>
<l>ἀργεστᾶο Νότοιο βαθείῃ λαίλαπι τύπτων·</l>
<l>πολλὸν δὲ τρόφι κῦμα κυλίνδεται, ὑψόσε δ’ ἄχνη</l>
<l>σκίδναται ἐξ ἀνέμοιο πολυπλάγκτοιο ἰωῆς·</l>
<l>ὣς ἄρα πυκνὰ καρήαθ’ ὑφ’ Ἕκτορι δάμνατο λαῶν.</l>
</p><p><l n="310"><milestone ed="P" unit="para"/>ἔνθά κε λοιγὸς ἔην καὶ ἀμήχανα ἔργα γένοντο,</l>
<l>καί νύ κεν ἐν νήεσσι πέσον φεύγοντες Ἀχαιοί,</l>
<l>εἰ μὴ Τυδεί̈δῃ Διομήδεϊ κέκλετ’ Ὀδυσσεύς·</l>
<l>Τυδεί̈δη τί παθόντε λελάσμεθα θούριδος ἀλκῆς;</l>
<l>ἀλλ’ ἄγε δεῦρο πέπον, παρ’ ἔμ’ ἵσταο· δὴ γὰρ ἔλεγχος</l>
<l n="315">ἔσσεται εἴ κεν νῆας ἕλῃ κορυθαίολος Ἕκτωρ.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη κρατερὸς Διομήδης·</l>
<l>ἤτοι ἐγὼ μενέω καὶ τλήσομαι· ἀλλὰ μίνυνθα</l>
<l>ἡμέων ἔσσεται ἦδος, ἐπεὶ νεφεληγερέτα Ζεὺς</l>
<l>Τρωσὶν δὴ βόλεται δοῦναι κράτος ἠέ περ ἡμῖν.</l>
</p><p><l n="320"><milestone ed="P" unit="para"/>ἦ καὶ Θυμβραῖον μὲν ἀφ’ ἵππων ὦσε χαμᾶζε</l>
<l>δουρὶ βαλὼν κατὰ μαζὸν ἀριστερόν· αὐτὰρ Ὀδυσσεὺς</l>
<l>ἀντίθεον θεράποντα Μολίονα τοῖο ἄνακτος.</l>
<l>τοὺς μὲν ἔπειτ’ εἴασαν, ἐπεὶ πολέμου ἀπέπαυσαν·</l>
<l>τὼ δ’ ἀν’ ὅμιλον ἰόντε κυδοίμεον, ὡς ὅτε κάπρω</l>
<l n="325">ἐν κυσὶ θηρευτῇσι μέγα φρονέοντε πέσητον·</l>
<l>ὣς ὄλεκον Τρῶας πάλιν ὀρμένω· αὐτὰρ Ἀχαιοὶ</l>
<l>ἀσπασίως φεύγοντες ἀνέπνεον Ἕκτορα δῖον.</l>
</p><p><l><milestone ed="P" unit="para"/>ἔνθ’ ἑλέτην δίφρόν τε καὶ ἀνέρε δήμου ἀρίστω</l>
<l>υἷε δύω Μέροπος Περκωσίου, ὃς περὶ πάντων</l>
<l n="330">ᾔδεε μαντοσύνας, οὐδὲ οὓς παῖδας ἔασκε</l>
<l>στείχειν ἐς πόλεμον φθισήνορα· τὼ δέ οἱ οὔ τι</l>
<l>πειθέσθην· κῆρες γὰρ ἄγον μέλανος θανάτοιο.</l>
<l>τοὺς μὲν Τυδεί̈δης δουρικλειτὸς Διομήδης</l>
<l>θυμοῦ καὶ ψυχῆς κεκαδὼν κλυτὰ τεύχε’ ἀπηύρα·</l>
<l n="335">Ἱππόδαμον δ’ Ὀδυσεὺς καὶ Ὑπείροχον ἐξενάριξεν.</l>
<milestone ed="p" n="336" unit="card"/>
</p><p><l><milestone ed="P" unit="para"/>ἔνθά σφιν κατὰ ἶσα μάχην ἐτάνυσσε Κρονίων</l>
<l>ἐξ Ἴδης καθορῶν· τοὶ δ’ ἀλλήλους ἐνάριζον.</l>
<l>ἤτοι Τυδέος υἱὸς Ἀγάστροφον οὔτασε δουρὶ</l>
<l>Παιονίδην ἥρωα κατ’ ἰσχίον· οὐ δέ οἱ ἵπποι</l>
<l n="340">ἐγγὺς ἔσαν προφυγεῖν, ἀάσατο δὲ μέγα θυμῷ.</l>
<l>τοὺς μὲν γὰρ θεράπων ἀπάνευθ’ ἔχεν, αὐτὰρ ὃ πεζὸς</l>
<l>θῦνε διὰ προμάχων, εἷος φίλον ὤλεσε θυμόν.</l>
<l>Ἕκτωρ δ’ ὀξὺ νόησε κατὰ στίχας, ὦρτο δ’ ἐπ’ αὐτοὺς</l>
<l>κεκλήγων· ἅμα δὲ Τρώων εἵποντο φάλαγγες.</l>
<l n="345">τὸν δὲ ἰδὼν ῥίγησε βοὴν ἀγαθὸς Διομήδης,</l>
<l>αἶψα δ’ Ὀδυσσῆα προσεφώνεεν ἐγγὺς ἐόντα·</l>
<l>νῶϊν δὴ τόδε πῆμα κυλίνδεται ὄβριμος Ἕκτωρ·</l>
<l>ἀλλ’ ἄγε δὴ στέωμεν καὶ ἀλεξώμεσθα μένοντες.</l>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δολιχόσκιον ἔγχος</l>
<l n="350">καὶ βάλεν, οὐδ’ ἀφάμαρτε τιτυσκόμενος κεφαλῆφιν,</l>
<l>ἄκρην κὰκ κόρυθα· πλάγχθη δ’ ἀπὸ χαλκόφι χαλκός,</l>
<l>οὐδ’ ἵκετο χρόα καλόν· ἐρύκακε γὰρ τρυφάλεια</l>
<l>τρίπτυχος αὐλῶπις, τήν οἱ πόρε Φοῖβος Ἀπόλλων.</l>
<l>Ἕκτωρ δ’ ὦκ’ ἀπέλεθρον ἀνέδραμε, μίκτο δ’ ὁμίλῳ,</l>
<l n="355">στῆ δὲ γνὺξ ἐριπὼν καὶ ἐρείσατο χειρὶ παχείῃ</l>
<l>γαίης· ἀμφὶ δὲ ὄσσε κελαινὴ νὺξ ἐκάλυψεν.</l>
<l>ὄφρα δὲ Τυδεί̈δης μετὰ δούρατος ᾤχετ’ ἐρωὴν</l>
<l>τῆλε διὰ προμάχων, ὅθι οἱ καταείσατο γαίης</l>
<l>τόφρ’ Ἕκτωρ ἔμπνυτο, καὶ ἂψ ἐς δίφρον ὀρούσας</l>
<l n="360">ἐξέλας’ ἐς πληθύν, καὶ ἀλεύατο κῆρα μέλαιναν.</l>
<l>δουρὶ δ’ ἐπαί̈σσων προσέφη κρατερὸς Διομήδης·</l>
<l>ἐξ αὖ νῦν ἔφυγες θάνατον κύον· ἦ τέ τοι ἄγχι</l>
<l>ἦλθε κακόν· νῦν αὖτέ ς’ ἐρύσατο Φοῖβος Ἀπόλλων</l>
<l>ᾧ μέλλεις εὔχεσθαι ἰὼν ἐς δοῦπον ἀκόντων.</l>
<l n="365">ἦ θήν ς’ ἐξανύω γε καὶ ὕστερον ἀντιβολήσας,</l>
<l>εἴ πού τις καὶ ἔμοιγε θεῶν ἐπιτάρροθός ἐστι.</l>
<l>νῦν αὖ τοὺς ἄλλους ἐπιείσομαι, ὅν κε κιχείω.</l>
<milestone ed="p" n="368" unit="card"/>
</p><p><l><milestone ed="P" unit="para"/>ἦ, καὶ Παιονίδην δουρὶ κλυτὸν ἐξενάριζεν.</l>
<l>αὐτὰρ Ἀλέξανδρος Ἑλένης πόσις ἠϋκόμοιο</l>
<l n="370">Τυδεί̈δῃ ἔπι τόξα τιταίνετο ποιμένι λαῶν,</l>
<l>στήλῃ κεκλιμένος ἀνδροκμήτῳ ἐπὶ τύμβῳ</l>
<l>Ἴλου Δαρδανίδαο, παλαιοῦ δημογέροντος.</l>
<l>ἤτοι ὃ μὲν θώρηκα Ἀγαστρόφου ἰφθίμοιο</l>
<l>αἴνυτ’ ἀπὸ στήθεσφι παναίολον ἀσπίδα τ’ ὤμων</l>
<l n="375">καὶ κόρυθα βριαρήν· ὃ δὲ τόξου πῆχυν ἄνελκε</l>
<l>καὶ βάλεν, οὐδ’ ἄρα μιν ἅλιον βέλος ἔκφυγε χειρός,</l>
<l>ταρσὸν δεξιτεροῖο ποδός· διὰ δ’ ἀμπερὲς ἰὸς</l>
<l>ἐν γαίῃ κατέπηκτο· ὃ δὲ μάλα ἡδὺ γελάσσας</l>
<l>ἐκ λόχου ἀμπήδησε καὶ εὐχόμενος ἔπος ηὔδα·</l>
<l n="380">βέβληαι οὐδ’ ἅλιον βέλος ἔκφυγεν· ὡς ὄφελόν τοι</l>
<l>νείατον ἐς κενεῶνα βαλὼν ἐκ θυμὸν ἑλέσθαι.</l>
<l>οὕτω κεν καὶ Τρῶες ἀνέπνευσαν κακότητος,</l>
<l>οἵ τέ σε πεφρίκασι λέονθ’ ὡς μηκάδες αἶγες.</l>
</p><p><l><milestone ed="P" unit="para"/>τὸν δ’ οὐ ταρβήσας προσέφη κρατερὸς Διομήδης·</l>
<l n="385">τοξότα λωβητὴρ κέρᾳ ἀγλαὲ παρθενοπῖπα</l>
<l>εἰ μὲν δὴ ἀντίβιον σὺν τεύχεσι πειρηθείης,</l>
<l>οὐκ ἄν τοι χραίσμῃσι βιὸς καὶ ταρφέες ἰοί·</l>
<l>νῦν δέ μ’ ἐπιγράψας ταρσὸν ποδὸς εὔχεαι αὔτως.</l>
<l>οὐκ ἀλέγω, ὡς εἴ με γυνὴ βάλοι ἢ πάϊς ἄφρων·</l>
<l n="390">κωφὸν γὰρ βέλος ἀνδρὸς ἀνάλκιδος οὐτιδανοῖο.</l>
<l>ἦ τ’ ἄλλως ὑπ’ ἐμεῖο, καὶ εἴ κ’ ὀλίγον περ ἐπαύρῃ,</l>
<l>ὀξὺ βέλος πέλεται, καὶ ἀκήριον αἶψα τίθησι.</l>
<l>τοῦ δὲ γυναικὸς μέν τ’ ἀμφίδρυφοί εἰσι παρειαί,</l>
<l>παῖδες δ’ ὀρφανικοί· ὃ δέ θ’ αἵματι γαῖαν ἐρεύθων</l>
<l n="395">πύθεται, οἰωνοὶ δὲ περὶ πλέες ἠὲ γυναῖκες.</l>
</p><p><l><milestone ed="P" unit="para"/>ὣς φάτο, τοῦ δ’ Ὀδυσεὺς δουρικλυτὸς ἐγγύθεν ἐλθὼν</l>
<l>ἔστη πρόσθ’· ὃ δ’ ὄπισθε καθεζόμενος βέλος ὠκὺ</l>
<l>ἐκ ποδὸς ἕλκ’, ὀδύνη δὲ διὰ χροὸς ἦλθ’ ἀλεγεινή.</l>
<l>ἐς δίφρον δ’ ἀνόρουσε, καὶ ἡνιόχῳ ἐπέτελλε</l>
<l n="400">νηυσὶν ἔπι γλαφυρῇσιν ἐλαυνέμεν· ἤχθετο γὰρ κῆρ.</l>
</p><p><l><milestone ed="P" unit="para"/>οἰώθη δ’ Ὀδυσεὺς δουρὶ κλυτός, οὐδέ τις αὐτῷ</l>
<l>Ἀργείων παρέμεινεν, ἐπεὶ φόβος ἔλλαβε πάντας·</l>
<l>ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὤ μοι ἐγὼ τί πάθω; μέγα μὲν κακὸν αἴ κε φέβωμαι</l>
<l n="405">πληθὺν ταρβήσας· τὸ δὲ ῥίγιον αἴ κεν ἁλώω</l>
<l>μοῦνος· τοὺς δ’ ἄλλους Δαναοὺς ἐφόβησε Κρονίων.</l>
<l>ἀλλὰ τί ἤ μοι ταῦτα φίλος διελέξατο θυμός;</l>
<l>οἶδα γὰρ ὅττι κακοὶ μὲν ἀποίχονται πολέμοιο,</l>
<l>ὃς δέ κ’ ἀριστεύῃσι μάχῃ ἔνι τὸν δὲ μάλα χρεὼ</l>
<l n="410">ἑστάμεναι κρατερῶς, ἤ τ’ ἔβλητ’ ἤ τ’ ἔβαλ’ ἄλλον.</l>
<milestone ed="p" n="411" unit="card"/>
</p><p><l><milestone ed="P" unit="para"/>εἷος ὃ ταῦθ’ ὥρμαινε κατὰ φρένα καὶ κατὰ θυμόν,</l>
<l>τόφρα δ’ ἐπὶ Τρώων στίχες ἤλυθον ἀσπιστάων,</l>
<l>ἔλσαν δ’ ἐν μέσσοισι, μετὰ σφίσι πῆμα τιθέντες.</l>
<l>ὡς δ’ ὅτε κάπριον ἀμφὶ κύνες θαλεροί τ’ αἰζηοὶ</l>
<l n="415">σεύωνται, ὃ δέ τ’ εἶσι βαθείης ἐκ ξυλόχοιο</l>
<l>θήγων λευκὸν ὀδόντα μετὰ γναμπτῇσι γένυσσιν,</l>
<l>ἀμφὶ δέ τ’ ἀί̈σσονται, ὑπαὶ δέ τε κόμπος ὀδόντων</l>
<l>γίγνεται, οἳ δὲ μένουσιν ἄφαρ δεινόν περ ἐόντα,</l>
<l>ὥς ῥα τότ’ ἀμφ’ Ὀδυσῆα Διὶ̈ φίλον ἐσσεύοντο</l>
<l n="420">Τρῶες· ὃ δὲ πρῶτον μὲν ἀμύμονα Δηϊοπίτην</l>
<l>οὔτασεν ὦμον ὕπερθεν ἐπάλμενος ὀξέϊ δουρί,</l>
<l>αὐτὰρ ἔπειτα Θόωνα καὶ Ἔννομον ἐξενάριξε.</l>
<l>Χερσιδάμαντα δ’ ἔπειτα καθ’ ἵππων ἀί̈ξαντα</l>
<l>δουρὶ κατὰ πρότμησιν ὑπ’ ἀσπίδος ὀμφαλοέσσης</l>
<l n="425">νύξεν· ὃ δ’ ἐν κονίῃσι πεσὼν ἕλε γαῖαν ἀγοστῷ.</l>
<l>τοὺς μὲν ἔας’, ὃ δ’ ἄρ’ Ἱππασίδην Χάροπ’ οὔτασε δουρὶ</l>
<l>αὐτοκασίγνητον εὐηφενέος Σώκοιο.</l>
<l>τῷ δ’ ἐπαλεξήσων Σῶκος κίεν ἰσόθεος φώς,</l>
<l>στῆ δὲ μάλ’ ἐγγὺς ἰὼν καί μιν πρὸς μῦθον ἔειπεν</l>
<l n="430">ὦ Ὀδυσεῦ πολύαινε δόλων ἆτ’ ἠδὲ πόνοιο</l>
<l>σήμερον ἢ δοιοῖσιν ἐπεύξεαι Ἱππασίδῃσι</l>
<l>τοιώδ’ ἄνδρε κατακτείνας καὶ τεύχε’ ἀπούρας,</l>
<l>ἤ κεν ἐμῷ ὑπὸ δουρὶ τυπεὶς ἀπὸ θυμὸν ὀλέσσῃς.</l>
</p><p><l><milestone ed="P" unit="para"/>ὣς εἰπὼν οὔτησε κατ’ ἀσπίδα πάντος’ ἐί̈σην.</l>
<l n="435">διὰ μὲν ἀσπίδος ἦλθε φαεινῆς ὄβριμον ἔγχος,</l>
<l>καὶ διὰ θώρηκος πολυδαιδάλου ἠρήρειστο,</l>
<l>πάντα δ’ ἀπὸ πλευρῶν χρόα ἔργαθεν, οὐδ’ ἔτ’ ἔασε</l>
<l>Παλλὰς Ἀθηναίη μιχθήμεναι ἔγκασι φωτός.</l>
<l>γνῶ δ’ Ὀδυσεὺς ὅ οἱ οὔ τι τέλος κατακαίριον ἦλθεν,</l>
<l n="440">ἂψ δ’ ἀναχωρήσας Σῶκον πρὸς μῦθον ἔειπεν·</l>
<l>ἆ δείλ’ ἦ μάλα δή σε κιχάνεται αἰπὺς ὄλεθρος.</l>
<l>ἤτοι μέν ῥ’ ἔμ’ ἔπαυσας ἐπὶ Τρώεσσι μάχεσθαι·</l>
<l>σοὶ δ’ ἐγὼ ἐνθάδε φημὶ φόνον καὶ κῆρα μέλαιναν</l>
<l>ἤματι τῷδ’ ἔσσεσθαι, ἐμῷ δ’ ὑπὸ δουρὶ δαμέντα</l>
<l n="445">εὖχος ἐμοὶ δώσειν, ψυχὴν δ’ Ἄϊδι κλυτοπώλῳ.</l>
</p><p><l><milestone ed="P" unit="para"/>ἦ, καὶ ὃ μὲν φύγαδ’ αὖτις ὑποστρέψας ἐβεβήκει,</l>
<l>τῷ δὲ μεταστρεφθέντι μεταφρένῳ ἐν δόρυ πῆξεν</l>
<l>ὤμων μεσσηγύς, διὰ δὲ στήθεσφιν ἔλασσε,</l>
<l>δούπησεν δὲ πεσών· ὃ δ’ ἐπεύξατο δῖος Ὀδυσσεύς·</l>
<l n="450">ὦ Σῶχ’ Ἱππάσου υἱὲ δαί̈φρονος ἱπποδάμοιο</l>
<l>φθῆ σε τέλος θανάτοιο κιχήμενον, οὐδ’ ὑπάλυξας.</l>
<l>ἆ δείλ’ οὐ μὲν σοί γε πατὴρ καὶ πότνια μήτηρ</l>
<l>ὄσσε καθαιρήσουσι θανόντι περ, ἀλλ’ οἰωνοὶ</l>
<l>ὠμησταὶ ἐρύουσι, περὶ πτερὰ πυκνὰ βαλόντες.</l>
<l n="455">αὐτὰρ ἔμ’, εἴ κε θάνω, κτεριοῦσί γε δῖοι Ἀχαιοί.</l>
<milestone ed="p" n="456" unit="card"/>
</p><p><l><milestone ed="P" unit="para"/>ὣς εἰπὼν Σώκοιο δαί̈φρονος ὄβριμον ἔγχος</l>
<l>ἔξω τε χροὸς ἕλκε καὶ ἀσπίδος ὀμφαλοέσσης·</l>
<l>αἷμα δέ οἱ σπασθέντος ἀνέσσυτο, κῆδε δὲ θυμόν.</l>
<l>Τρῶες δὲ μεγάθυμοι ὅπως ἴδον αἷμ’ Ὀδυσῆος</l>
<l n="460">κεκλόμενοι καθ’ ὅμιλον ἐπ’ αὐτῷ πάντες ἔβησαν.</l>
<l>αὐτὰρ ὅ γ’ ἐξοπίσω ἀνεχάζετο, αὖε δ’ ἑταίρους.</l>
<l>τρὶς μὲν ἔπειτ’ ἤϋσεν ὅσον κεφαλὴ χάδε φωτός,</l>
<l>τρὶς δ’ ἄϊεν ἰάχοντος ἄρηι φίλος Μενέλαος.</l>
<l>αἶψα δ’ ἄρ’ Αἴαντα προσεφώνεεν ἐγγὺς ἐόντα·</l>
<l n="465">Αἶαν διογενὲς Τελαμώνιε κοίρανε λαῶν</l>
<l>ἀμφί μ’ Ὀδυσσῆος ταλασίφρονος ἵκετ’ ἀϋτὴ</l>
<l>τῷ ἰκέλη ὡς εἴ ἑ βιῴατο μοῦνον ἐόντα</l>
<l>Τρῶες ἀποτμήξαντες ἐνὶ κρατερῇ ὑσμίνῃ.</l>
<l>ἀλλ’ ἴομεν καθ’ ὅμιλον· ἀλεξέμεναι γὰρ ἄμεινον.</l>
<l n="470">δείδω μή τι πάθῃσιν ἐνὶ Τρώεσσι μονωθεὶς</l>
<l>ἐσθλὸς ἐών, μεγάλη δὲ ποθὴ Δαναοῖσι γένηται.</l>
</p><p><l><milestone ed="P" unit="para"/>ὣς εἰπὼν ὃ μὲν ἦρχ’, ὃ δ’ ἅμ’ ἕσπετο ἰσόθεος φώς.</l>
<l>εὗρον ἔπειτ’ Ὀδυσῆα Διὶ̈ φίλον· ἀμφὶ δ’ ἄρ’ αὐτὸν</l>
<l>Τρῶες ἕπονθ’ ὡς εἴ τε δαφοινοὶ θῶες ὄρεσφιν</l>
<l n="475">ἀμφ’ ἔλαφον κεραὸν βεβλημένον, ὅν τ’ ἔβαλ’ ἀνὴρ</l>
<l>ἰῷ ἀπὸ νευρῆς· τὸν μέν τ’ ἤλυξε πόδεσσι</l>
<l>φεύγων, ὄφρ’ αἷμα λιαρὸν καὶ γούνατ’ ὀρώρῃ·</l>
<l>αὐτὰρ ἐπεὶ δὴ τόν γε δαμάσσεται ὠκὺς ὀϊστός,</l>
<l>ὠμοφάγοι μιν θῶες ἐν οὔρεσι δαρδάπτουσιν</l>
<l n="480">ἐν νέμεϊ σκιερῷ· ἐπί τε λῖν ἤγαγε δαίμων</l>
<l>σίντην· θῶες μέν τε διέτρεσαν, αὐτὰρ ὃ δάπτει·</l>
<l>ὥς ῥα τότ’ ἀμφ’ Ὀδυσῆα δαί̈φρονα ποικιλομήτην</l>
<l>Τρῶες ἕπον πολλοί τε καὶ ἄλκιμοι, αὐτὰρ ὅ γ’ ἥρως</l>
<l>ἀί̈σσων ᾧ ἔγχει ἀμύνετο νηλεὲς ἦμαρ.</l>
<l n="485">Αἴας δ’ ἐγγύθεν ἦλθε φέρων σάκος ἠύ̈τε πύργον,</l>
<l>στῆ δὲ παρέξ· Τρῶες δὲ διέτρεσαν ἄλλυδις ἄλλος.</l>
<l>ἤτοι τὸν Μενέλαος ἀρήϊος ἔξαγ’ ὁμίλου</l>
<l>χειρὸς ἔχων, εἷος θεράπων σχεδὸν ἤλασεν ἵππους.</l>
<milestone ed="p" n="489" unit="card"/>
</p><p><l><milestone ed="P" unit="para"/>Αἴας δὲ Τρώεσσιν ἐπάλμενος εἷλε Δόρυκλον</l>
<l n="490">Πριαμίδην νόθον υἱόν, ἔπειτα δὲ Πάνδοκον οὖτα,</l>
<l>οὖτα δὲ Λύσανδρον καὶ Πύρασον ἠδὲ Πυλάρτην.</l>
<l>ὡς δ’ ὁπότε πλήθων ποταμὸς πεδίον δὲ κάτεισι</l>
<l>χειμάρρους κατ’ ὄρεσφιν ὀπαζόμενος Διὸς ὄμβρῳ,</l>
<l>πολλὰς δὲ δρῦς ἀζαλέας, πολλὰς δέ τε πεύκας</l>
<l n="495">ἐσφέρεται, πολλὸν δέ τ’ ἀφυσγετὸν εἰς ἅλα βάλλει,</l>
<l>ὣς ἔφεπε κλονέων πεδίον τότε φαίδιμος Αἴας,</l>
<l>δαί̈ζων ἵππους τε καὶ ἀνέρας· οὐδέ πω Ἕκτωρ</l>
<l>πεύθετ’, ἐπεί ῥα μάχης ἐπ’ ἀριστερὰ μάρνατο πάσης</l>
<l>ὄχθας πὰρ ποταμοῖο Σκαμάνδρου, τῇ ῥα μάλιστα</l>
<l n="500">ἀνδρῶν πῖπτε κάρηνα, βοὴ δ’ ἄσβεστος ὀρώρει</l>
<l>Νέστορά τ’ ἀμφὶ μέγαν καὶ ἀρήϊον Ἰδομενῆα.</l>
<l>Ἕκτωρ μὲν μετὰ τοῖσιν ὁμίλει μέρμερα ῥέζων</l>
<l>ἔγχεί̈ θ’ ἱπποσύνῃ τε, νέων δ’ ἀλάπαζε φάλαγγας·</l>
<l>οὐδ’ ἄν πω χάζοντο κελεύθου δῖοι Ἀχαιοὶ</l>
<l n="505">εἰ μὴ Ἀλέξανδρος Ἑλένης πόσις ἠϋκόμοιο</l>
<l>παῦσεν ἀριστεύοντα Μαχάονα ποιμένα λαῶν,</l>
<l>ἰῷ τριγλώχινι βαλὼν κατὰ δεξιὸν ὦμον.</l>
<l>τῷ ῥα περίδεισαν μένεα πνείοντες Ἀχαιοὶ</l>
<l>μή πώς μιν πολέμοιο μετακλινθέντος ἕλοιεν.</l>
<l n="510">αὐτίκα δ’ Ἰδομενεὺς προσεφώνεε Νέστορα δῖον·</l>
<l>ὦ Νέστορ Νηληϊάδη μέγα κῦδος Ἀχαιῶν</l>
<l>ἄγρει σῶν ὀχέων ἐπιβήσεο, πὰρ δὲ Μαχάων</l>
<l>βαινέτω, ἐς νῆας δὲ τάχιστ’ ἔχε μώνυχας ἵππους·</l>
<l>ἰητρὸς γὰρ ἀνὴρ πολλῶν ἀντάξιος ἄλλων</l>
<l n="515">ἰούς τ’ ἐκτάμνειν ἐπί τ’ ἤπια φάρμακα πάσσειν.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε Γερήνιος ἱππότα Νέστωρ.</l>
<l>αὐτίκα δ’ ὧν ὀχέων ἐπεβήσετο, πὰρ δὲ Μαχάων</l>
<l>βαῖν’ Ἀσκληπιοῦ υἱὸς ἀμύμονος ἰητῆρος·</l>
<l>μάστιξεν δ’ ἵππους, τὼ δ’ οὐκ ἀέκοντε πετέσθην</l>
<l n="520">νῆας ἔπι γλαφυράς· τῇ γὰρ φίλον ἔπλετο θυμῷ.</l>
</p><p><l><milestone ed="P" unit="para"/>Κεβριόνης δὲ Τρῶας ὀρινομένους ἐνόησεν</l>
<l>Ἕκτορι παρβεβαώς, καί μιν πρὸς μῦθον ἔειπεν·</l>
<l>Ἕκτορ νῶϊ μὲν ἐνθάδ’ ὁμιλέομεν Δαναοῖσιν</l>
<l>ἐσχατιῇ πολέμοιο δυσηχέος· οἳ δὲ δὴ ἄλλοι</l>
<l n="525">Τρῶες ὀρίνονται ἐπιμὶξ ἵπποι τε καὶ αὐτοί.</l>
<l>Αἴας δὲ κλονέει Τελαμώνιος· εὖ δέ μιν ἔγνων·</l>
<l>εὐρὺ γὰρ ἀμφ’ ὤμοισιν ἔχει σάκος· ἀλλὰ καὶ ἡμεῖς</l>
<l>κεῖς’ ἵππους τε καὶ ἅρμ’ ἰθύνομεν, ἔνθα μάλιστα</l>
<l>ἱππῆες πεζοί τε κακὴν ἔριδα προβαλόντες</l>
<l n="530">ἀλλήλους ὀλέκουσι, βοὴ δ’ ἄσβεστος ὄρωρεν.</l>
<milestone ed="p" n="531" unit="card"/>
</p><p><l><milestone ed="P" unit="para"/>ὣς ἄρα φωνήσας ἵμασεν καλλίτριχας ἵππους</l>
<l>μάστιγι λιγυρῇ· τοὶ δὲ πληγῆς ἀί̈οντες</l>
<l>ῥίμφ’ ἔφερον θοὸν ἅρμα μετὰ Τρῶας καὶ Ἀχαιοὺς</l>
<l>στείβοντες νέκυάς τε καὶ ἀσπίδας· αἵματι δ’ ἄξων</l>
<l n="535">νέρθεν ἅπας πεπάλακτο καὶ ἄντυγες αἳ περὶ δίφρον,</l>
<l>ἃς ἄρ’ ἀφ’ ἱππείων ὁπλέων ῥαθάμιγγες ἔβαλλον</l>
<l>αἵ τ’ ἀπ’ ἐπισσώτρων. ὃ δὲ ἵετο δῦναι ὅμιλον</l>
<l>ἀνδρόμεον ῥῆξαί τε μετάλμενος· ἐν δὲ κυδοιμὸν</l>
<l>ἧκε κακὸν Δαναοῖσι, μίνυνθα δὲ χάζετο δουρός.</l>
<l n="540">αὐτὰρ ὃ τῶν ἄλλων ἐπεπωλεῖτο στίχας ἀνδρῶν</l>
<l>ἔγχεί̈ τ’ ἄορί τε μεγάλοισί τε χερμαδίοισιν,</l>
<l>Αἴαντος δ’ ἀλέεινε μάχην Τελαμωνιάδαο.</l>
</p><p><l n="544"><milestone ed="P" unit="para"/>Ζεὺς δὲ πατὴρ Αἴανθ’ ὑψίζυγος ἐν φόβον ὦρσε·</l>
<l n="545">στῆ δὲ ταφών, ὄπιθεν δὲ σάκος βάλεν ἑπταβόειον,</l>
<l>τρέσσε δὲ παπτήνας ἐφ’ ὁμίλου θηρὶ ἐοικὼς</l>
<l>ἐντροπαλιζόμενος ὀλίγον γόνυ γουνὸς ἀμείβων.</l>
<l>ὡς δ’ αἴθωνα λέοντα βοῶν ἀπὸ μεσσαύλοιο</l>
<l>ἐσσεύαντο κύνες τε καὶ ἀνέρες ἀγροιῶται,</l>
<l n="550">οἵ τέ μιν οὐκ εἰῶσι βοῶν ἐκ πῖαρ ἑλέσθαι</l>
<l>πάννυχοι ἐγρήσσοντες· ὃ δὲ κρειῶν ἐρατίζων</l>
<l>ἰθύει, ἀλλ’ οὔ τι πρήσσει· θαμέες γὰρ ἄκοντες</l>
<l>ἀντίον ἀί̈σσουσι θρασειάων ἀπὸ χειρῶν</l>
<l>καιόμεναί τε δεταί, τάς τε τρεῖ ἐσσύμενός περ·</l>
<l n="555">ἠῶθεν δ’ ἀπὸ νόσφιν ἔβη τετιηότι θυμῷ·</l>
<l>ὣς Αἴας τότ’ ἀπὸ Τρώων τετιημένος ἦτορ</l>
<l>ἤϊε πόλλ’ ἀέκων· περὶ γὰρ δίε νηυσὶν Ἀχαιῶν.</l>
<l>ὡς δ’ ὅτ’ ὄνος παρ’ ἄρουραν ἰὼν ἐβιήσατο παῖδας</l>
<l>νωθής, ᾧ δὴ πολλὰ περὶ ῥόπαλ’ ἀμφὶς ἐάγῃ,</l>
<l n="560">κείρει τ’ εἰσελθὼν βαθὺ λήϊον· οἳ δέ τε παῖδες</l>
<l>τύπτουσιν ῥοπάλοισι· βίη δέ τε νηπίη αὐτῶν·</l>
<l>σπουδῇ τ’ ἐξήλασσαν, ἐπεί τ’ ἐκορέσσατο φορβῆς·</l>
<l>ὣς τότ’ ἔπειτ’ Αἴαντα μέγαν Τελαμώνιον υἱὸν</l>
<l>Τρῶες ὑπέρθυμοι πολυηγερέες τ’ ἐπίκουροι</l>
<l n="565">νύσσοντες ξυστοῖσι μέσον σάκος αἰὲν ἕποντο.</l>
<l>Αἴας δ’ ἄλλοτε μὲν μνησάσκετο θούριδος ἀλκῆς</l>
<l>αὖτις ὑποστρεφθείς, καὶ ἐρητύσασκε φάλαγγας</l>
<l>Τρώων ἱπποδάμων· ὁτὲ δὲ τρωπάσκετο φεύγειν.</l>
<l>πάντας δὲ προέεργε θοὰς ἐπὶ νῆας ὁδεύειν,</l>
<l n="570">αὐτὸς δὲ Τρώων καὶ Ἀχαιῶν θῦνε μεσηγὺ</l>
<l>ἱστάμενος· τὰ δὲ δοῦρα θρασειάων ἀπὸ χειρῶν</l>
<l>ἄλλα μὲν ἐν σάκεϊ μεγάλῳ πάγεν ὄρμενα πρόσσω,</l>
<l>πολλὰ δὲ καὶ μεσσηγύ, πάρος χρόα λευκὸν ἐπαυρεῖν,</l>
<l>ἐν γαίῃ ἵσταντο λιλαιόμενα χροὸς ἆσαι.</l>
<milestone ed="p" n="575" unit="card"/>
</p><p><l n="575"><milestone ed="P" unit="para"/>τὸν δ’ ὡς οὖν ἐνόης’ Εὐαίμονος ἀγλαὸς υἱὸς</l>
<l>Εὐρύπυλος πυκινοῖσι βιαζόμενον βελέεσσι,</l>
<l>στῆ ῥα παρ’ αὐτὸν ἰών, καὶ ἀκόντισε δουρὶ φαεινῷ,</l>
<l>καὶ βάλε Φαυσιάδην Ἀπισάονα ποιμένα λαῶν</l>
<l>ἧπαρ ὑπὸ πραπίδων, εἶθαρ δ’ ὑπὸ γούνατ’ ἔλυσεν·</l>
<l n="580">Εὐρύπυλος δ’ ἐπόρουσε καὶ αἴνυτο τεύχε’ ἀπ’ ὤμων.</l>
<l>τὸν δ’ ὡς οὖν ἐνόησεν Ἀλέξανδρος θεοειδὴς</l>
<l>τεύχε’ ἀπαινύμενον Ἀπισάονος, αὐτίκα τόξον</l>
<l>ἕλκετ’ ἐπ’ Εὐρυπύλῳ, καί μιν βάλε μηρὸν ὀϊστῷ</l>
<l>δεξιόν· ἐκλάσθη δὲ δόναξ, ἐβάρυνε δὲ μηρόν.</l>
<l n="585">ἂψ δ’ ἑτάρων εἰς ἔθνος ἐχάζετο κῆρ’ ἀλεείνων,</l>
<l>ἤϋσεν δὲ διαπρύσιον Δαναοῖσι γεγωνώς·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>στῆτ’ ἐλελιχθέντες καὶ ἀμύνετε νηλεὲς ἦμαρ</l>
<l>Αἴανθ’, ὃς βελέεσσι βιάζεται, οὐδέ ἕ φημι</l>
<l n="590">φεύξεσθ’ ἐκ πολέμοιο δυσηχέος· ἀλλὰ μάλ’ ἄντην</l>
<l>ἵστασθ’ ἀμφ’ Αἴαντα μέγαν Τελαμώνιον υἱόν.</l>
</p><p><l><milestone ed="P" unit="para"/>ὣς ἔφατ’ Εὐρύπυλος βεβλημένος· οἳ δὲ παρ’ αὐτὸν</l>
<l>πλησίοι ἔστησαν σάκε’ ὤμοισι κλίναντες</l>
<l>δούρατ’ ἀνασχόμενοι· τῶν δ’ ἀντίος ἤλυθεν Αἴας.</l>
<l n="595">στῆ δὲ μεταστρεφθείς, ἐπεὶ ἵκετο ἔθνος ἑταίρων.</l>
</p><p><l><milestone ed="P" unit="para"/>ὣς οἳ μὲν μάρναντο δέμας πυρὸς αἰθομένοιο·</l>
<l>Νέστορα δ’ ἐκ πολέμοιο φέρον Νηλήϊαι ἵπποι</l>
<l>ἱδρῶσαι, ἦγον δὲ Μαχάονα ποιμένα λαῶν.</l>
<l>τὸν δὲ ἰδὼν ἐνόησε ποδάρκης δῖος Ἀχιλλεύς·</l>
<l n="600">ἑστήκει γὰρ ἐπὶ πρυμνῇ μεγακήτεϊ νηὶ̈</l>
<l>εἰσορόων πόνον αἰπὺν ἰῶκά τε δακρυόεσσαν.</l>
<l>αἶψα δ’ ἑταῖρον ἑὸν Πατροκλῆα προσέειπε</l>
<l>φθεγξάμενος παρὰ νηός· ὃ δὲ κλισίηθεν ἀκούσας</l>
<l>ἔκμολεν ἶσος Ἄρηϊ, κακοῦ δ’ ἄρα οἱ πέλεν ἀρχή.</l>
<l n="605">τὸν πρότερος προσέειπε Μενοιτίου ἄλκιμος υἱός·</l>
<l>τίπτέ με κικλήσκεις Ἀχιλεῦ; τί δέ σε χρεὼ ἐμεῖο;</l>
<l>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>δῖε Μενοιτιάδη τῷ ἐμῷ κεχαρισμένε θυμῷ</l>
<l>νῦν ὀί̈ω περὶ γούνατ’ ἐμὰ στήσεσθαι Ἀχαιοὺς</l>
<l n="610">λισσομένους· χρειὼ γὰρ ἱκάνεται οὐκέτ’ ἀνεκτός.</l>
<l>ἀλλ’ ἴθι νῦν Πάτροκλε Διὶ̈ φίλε Νέστορ’ ἔρειο</l>
<l>ὅν τινα τοῦτον ἄγει βεβλημένον ἐκ πολέμοιο·</l>
<l>ἤτοι μὲν τά γ’ ὄπισθε Μαχάονι πάντα ἔοικε</l>
<l>τῷ Ἀσκληπιάδῃ, ἀτὰρ οὐκ ἴδον ὄμματα φωτός·</l>
<l n="615">ἵπποι γάρ με παρήϊξαν πρόσσω μεμαυῖαι.</l>
<milestone ed="p" n="616" unit="card"/>
</p><p><l><milestone ed="P" unit="para"/>ὣς φάτο, Πάτροκλος δὲ φίλῳ ἐπεπείθεθ’ ἑταίρῳ,</l>
<l>βῆ δὲ θέειν παρά τε κλισίας καὶ νῆας Ἀχαιῶν.</l>
</p><p><l><milestone ed="P" unit="para"/>οἳ δ’ ὅτε δὴ κλισίην Νηληϊάδεω ἀφίκοντο,</l>
<l>αὐτοὶ μέν ῥ’ ἀπέβησαν ἐπὶ χθόνα πουλυβότειραν,</l>
<l n="620">ἵππους δ’ Εὐρυμέδων θεράπων λύε τοῖο γέροντος</l>
<l>ἐξ ὀχέων· τοὶ δ’ ἱδρῶ ἀπεψύχοντο χιτώνων</l>
<l>στάντε ποτὶ πνοιὴν παρὰ θῖν’ ἁλός· αὐτὰρ ἔπειτα</l>
<l>ἐς κλισίην ἐλθόντες ἐπὶ κλισμοῖσι κάθιζον.</l>
<l>τοῖσι δὲ τεῦχε κυκειῶ ἐϋπλόκαμος Ἑκαμήδη,</l>
<l n="625">τὴν ἄρετ’ ἐκ Τενέδοιο γέρων, ὅτε πέρσεν Ἀχιλλεύς,</l>
<l>θυγατέρ’ Ἀρσινόου μεγαλήτορος, ἥν οἱ Ἀχαιοὶ</l>
<l>ἔξελον οὕνεκα βουλῇ ἀριστεύεσκεν ἁπάντων.</l>
<l>ἥ σφωϊν πρῶτον μὲν ἐπιπροί̈ηλε τράπεζαν</l>
<l>καλὴν κυανόπεζαν ἐύ̈ξοον, αὐτὰρ ἐπ’ αὐτῆς</l>
<l n="630">χάλκειον κάνεον, ἐπὶ δὲ κρόμυον ποτῷ ὄψον,</l>
<l>ἠδὲ μέλι χλωρόν, παρὰ δ’ ἀλφίτου ἱεροῦ ἀκτήν,</l>
<l>πὰρ δὲ δέπας περικαλλές, ὃ οἴκοθεν ἦγ’ ὁ γεραιός,</l>
<l>χρυσείοις ἥλοισι πεπαρμένον· οὔατα δ’ αὐτοῦ</l>
<l>τέσσαρ’ ἔσαν, δοιαὶ δὲ πελειάδες ἀμφὶς ἕκαστον</l>
<l n="635">χρύσειαι νεμέθοντο, δύω δ’ ὑπὸ πυθμένες ἦσαν.</l>
<l>ἄλλος μὲν μογέων ἀποκινήσασκε τραπέζης</l>
<l>πλεῖον ἐόν, Νέστωρ δ’ ὁ γέρων ἀμογητὶ ἄειρεν.</l>
<l>ἐν τῷ ῥά σφι κύκησε γυνὴ ἐϊκυῖα θεῇσιν</l>
<l>οἴνῳ Πραμνείῳ, ἐπὶ δ’ αἴγειον κνῆ τυρὸν</l>
<l n="640">κνήστι χαλκείῃ, ἐπὶ δ’ ἄλφιτα λευκὰ πάλυνε,</l>
<l>πινέμεναι δ’ ἐκέλευσεν, ἐπεί ῥ’ ὥπλισσε κυκειῶ.</l>
<l>τὼ δ’ ἐπεὶ οὖν πίνοντ’ ἀφέτην πολυκαγκέα δίψαν</l>
<l>μύθοισιν τέρποντο πρὸς ἀλλήλους ἐνέποντες,</l>
<l>Πάτροκλος δὲ θύρῃσιν ἐφίστατο ἰσόθεος φώς.</l>
<l n="645">τὸν δὲ ἰδὼν ὁ γεραιὸς ἀπὸ θρόνου ὦρτο φαεινοῦ,</l>
<l>ἐς δ’ ἄγε χειρὸς ἑλών, κατὰ δ’ ἑδριάασθαι ἄνωγε.</l>
<l>Πάτροκλος δ’ ἑτέρωθεν ἀναίνετο εἶπέ τε μῦθον·</l>
<l>οὐχ ἕδος ἐστὶ γεραιὲ διοτρεφές, οὐδέ με πείσεις.</l>
<l>αἰδοῖος νεμεσητὸς ὅ με προέηκε πυθέσθαι</l>
<l n="650">ὅν τινα τοῦτον ἄγεις βεβλημένον· ἀλλὰ καὶ αὐτὸς</l>
<l>γιγνώσκω, ὁρόω δὲ Μαχάονα ποιμένα λαῶν.</l>
<l>νῦν δὲ ἔπος ἐρέων πάλιν ἄγγελος εἶμ’ Ἀχιλῆϊ.</l>
<l>εὖ δὲ σὺ οἶσθα γεραιὲ διοτρεφές, οἷος ἐκεῖνος</l>
<l>δεινὸς ἀνήρ· τάχα κεν καὶ ἀναίτιον αἰτιόῳτο.</l>
<milestone ed="p" n="655" unit="card"/>
</p><p><l n="655"><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>τίπτε τὰρ ὧδ’ Ἀχιλεὺς ὀλοφύρεται υἷας Ἀχαιῶν,</l>
<l>ὅσσοι δὴ βέλεσιν βεβλήαται; οὐδέ τι οἶδε</l>
<l>πένθεος, ὅσσον ὄρωρε κατὰ στρατόν· οἳ γὰρ ἄριστοι</l>
<l>ἐν νηυσὶν κέαται βεβλημένοι οὐτάμενοί τε.</l>
<l n="660">βέβληται μὲν ὃ Τυδεί̈δης κρατερὸς Διομήδης,</l>
<l>οὔτασται δ’ Ὀδυσεὺς δουρὶ κλυτὸς ἠδ’ Ἀγαμέμνων·</l>
<l>βέβληται δὲ καὶ Εὐρύπυλος κατὰ μηρὸν ὀϊστῷ·</l>
<l>τοῦτον δ’ ἄλλον ἐγὼ νέον ἤγαγον ἐκ πολέμοιο</l>
<l>ἰῷ ἀπὸ νευρῆς βεβλημένον. αὐτὰρ Ἀχιλλεὺς</l>
<l n="665">ἐσθλὸς ἐὼν Δαναῶν οὐ κήδεται οὐδ’ ἐλεαίρει.</l>
<l>ἦ μένει εἰς ὅ κε δὴ νῆες θοαὶ ἄγχι θαλάσσης</l>
<l>Ἀργείων ἀέκητι πυρὸς δηί̈οιο θέρωνται,</l>
<l>αὐτοί τε κτεινώμεθ’ ἐπισχερώ; οὐ γὰρ ἐμὴ ἲς</l>
<l>ἔσθ’ οἵη πάρος ἔσκεν ἐνὶ γναμπτοῖσι μέλεσσιν.</l>
<l n="670">εἴθ’ ὣς ἡβώοιμι βίη δέ μοι ἔμπεδος εἴη</l>
<l>ὡς ὁπότ’ Ἠλείοισι καὶ ἡμῖν νεῖκος ἐτύχθη</l>
<l>ἀμφὶ βοηλασίῃ, ὅτ’ ἐγὼ κτάνον Ἰτυμονῆα</l>
<l>ἐσθλὸν Ὑπειροχίδην, ὃς ἐν Ἤλιδι ναιετάασκε,</l>
<l>ῥύσι’ ἐλαυνόμενος· ὃ δ’ ἀμύνων ᾗσι βόεσσιν</l>
<l n="675">ἔβλητ’ ἐν πρώτοισιν ἐμῆς ἀπὸ χειρὸς ἄκοντι,</l>
<l>κὰδ δ’ ἔπεσεν, λαοὶ δὲ περίτρεσαν ἀγροιῶται.</l>
<l>ληί̈δα δ’ ἐκ πεδίου συνελάσσαμεν ἤλιθα πολλὴν</l>
<l>πεντήκοντα βοῶν ἀγέλας, τόσα πώεα οἰῶν,</l>
<l>τόσσα συῶν συβόσια, τός’ αἰπόλια πλατέ’ αἰγῶν,</l>
<l n="680">ἵππους δὲ ξανθὰς ἑκατὸν καὶ πεντήκοντα</l>
<l>πάσας θηλείας, πολλῇσι δὲ πῶλοι ὑπῆσαν.</l>
<l>καὶ τὰ μὲν ἠλασάμεσθα Πύλον Νηλήϊον εἴσω</l>
<l>ἐννύχιοι προτὶ ἄστυ· γεγήθει δὲ φρένα Νηλεύς,</l>
<l>οὕνεκά μοι τύχε πολλὰ νέῳ πόλεμον δὲ κιόντι.</l>
<l n="685">κήρυκες δ’ ἐλίγαινον ἅμ’ ἠοῖ φαινομένηφι</l>
<l>τοὺς ἴμεν οἷσι χρεῖος ὀφείλετ’ ἐν Ἤλιδι δίῃ·</l>
<l>οἳ δὲ συναγρόμενοι Πυλίων ἡγήτορες ἄνδρες</l>
<l>δαίτρευον· πολέσιν γὰρ Ἐπειοὶ χρεῖος ὄφειλον,</l>
<l>ὡς ἡμεῖς παῦροι κεκακωμένοι ἐν Πύλῳ ἦμεν·</l>
<l n="690">ἐλθὼν γάρ ῥ’ ἐκάκωσε βίη Ἡρακληείη</l>
<l>τῶν προτέρων ἐτέων, κατὰ δ’ ἔκταθεν ὅσσοι ἄριστοι·</l>
<l>δώδεκα γὰρ Νηλῆος ἀμύμονος υἱέες ἦμεν·</l>
<l>τῶν οἶος λιπόμην, οἳ δ’ ἄλλοι πάντες ὄλοντο.</l>
<l>ταῦθ’ ὑπερηφανέοντες Ἐπειοὶ χαλκοχίτωνες</l>
<l n="695">ἡμέας ὑβρίζοντες ἀτάσθαλα μηχανόωντο.</l>
<milestone ed="p" n="696" unit="card"/>
<l>ἐκ δ’ ὃ γέρων ἀγέλην τε βοῶν καὶ πῶϋ μέγ’ οἰῶν</l>
<l>εἵλετο κρινάμενος τριηκόσι’ ἠδὲ νομῆας.</l>
<l>καὶ γὰρ τῷ χρεῖος μέγ’ ὀφείλετ’ ἐν Ἤλιδι δίῃ</l>
<l>τέσσαρες ἀθλοφόροι ἵπποι αὐτοῖσιν ὄχεσφιν</l>
<l n="700">ἐλθόντες μετ’ ἄεθλα· περὶ τρίποδος γὰρ ἔμελλον</l>
<l>θεύσεσθαι· τοὺς δ’ αὖθι ἄναξ ἀνδρῶν Αὐγείας</l>
<l>κάσχεθε, τὸν δ’ ἐλατῆρ’ ἀφίει ἀκαχήμενον ἵππων.</l>
<l>τῶν ὃ γέρων ἐπέων κεχολωμένος ἠδὲ καὶ ἔργων</l>
<l>ἐξέλετ’ ἄσπετα πολλά· τὰ δ’ ἄλλ’ ἐς δῆμον ἔδωκε</l>
<l n="705">δαιτρεύειν, μή τίς οἱ ἀτεμβόμενος κίοι ἴσης.</l>
<l>ἡμεῖς μὲν τὰ ἕκαστα διείπομεν, ἀμφί τε ἄστυ</l>
<l>ἕρδομεν ἱρὰ θεοῖς· οἳ δὲ τρίτῳ ἤματι πάντες</l>
<l>ἦλθον ὁμῶς αὐτοί τε πολεῖς καὶ μώνυχες ἵπποι</l>
<l>πανσυδίῃ· μετὰ δέ σφι Μολίονε θωρήσσοντο</l>
<l n="710">παῖδ’ ἔτ’ ἐόντ’, οὔ πω μάλα εἰδότε θούριδος ἀλκῆς.</l>
<l>ἔστι δέ τις Θρυόεσσα πόλις αἰπεῖα κολώνη</l>
<l>τηλοῦ ἐπ’ Ἀλφειῷ, νεάτη Πύλου ἠμαθόεντος·</l>
<l>τὴν ἀμφεστρατόωντο διαρραῖσαι μεμαῶτες.</l>
<l>ἀλλ’ ὅτε πᾶν πεδίον μετεκίαθον, ἄμμι δ’ Ἀθήνη</l>
<l n="715">ἄγγελος ἦλθε θέους’ ἀπ’ Ὀλύμπου θωρήσσεσθαι</l>
<l>ἔννυχος, οὐδ’ ἀέκοντα Πύλον κάτα λαὸν ἄγειρεν</l>
<l>ἀλλὰ μάλ’ ἐσσυμένους πολεμίζειν. οὐδέ με Νηλεὺς</l>
<l>εἴα θωρήσσεσθαι, ἀπέκρυψεν δέ μοι ἵππους·</l>
<l>οὐ γάρ πώ τί μ’ ἔφη ἴδμεν πολεμήϊα ἔργα.</l>
<l n="720">ἀλλὰ καὶ ὧς ἱππεῦσι μετέπρεπον ἡμετέροισι</l>
<l>καὶ πεζός περ ἐών, ἐπεὶ ὧς ἄγε νεῖκος Ἀθήνη.</l>
<l>ἔστι δέ τις ποταμὸς Μινυήϊος εἰς ἅλα βάλλων</l>
<l>ἐγγύθεν Ἀρήνης, ὅθι μείναμεν Ἠῶ δῖαν</l>
<l>ἱππῆες Πυλίων, τὰ δ’ ἐπέρρεον ἔθνεα πεζῶν.</l>
<l n="725">ἔνθεν πανσυδίῃ σὺν τεύχεσι θωρηχθέντες</l>
<l>ἔνδιοι ἱκόμεσθ’ ἱερὸν ῥόον Ἀλφειοῖο.</l>
<l>ἔνθα Διὶ ῥέξαντες ὑπερμενεῖ ἱερὰ καλά,</l>
<l>ταῦρον δ’ Ἀλφειῷ, ταῦρον δὲ Ποσειδάωνι,</l>
<l>αὐτὰρ Ἀθηναίη γλαυκώπιδι βοῦν ἀγελαίην,</l>
<l n="730">δόρπον ἔπειθ’ ἑλόμεσθα κατὰ στρατὸν ἐν τελέεσσι,</l>
<l>καὶ κατεκοιμήθημεν ἐν ἔντεσιν οἷσιν ἕκαστος</l>
<l>ἀμφὶ ῥοὰς ποταμοῖο. ἀτὰρ μεγάθυμοι Ἐπειοὶ</l>
<l>ἀμφέσταν δὴ ἄστυ διαρραῖσαι μεμαῶτες·</l>
<l>ἀλλά σφι προπάροιθε φάνη μέγα ἔργον Ἄρηος·</l>
<l n="735">εὖτε γὰρ ἠέλιος φαέθων ὑπερέσχεθε γαίης,</l>
<l>συμφερόμεσθα μάχῃ Διί τ’ εὐχόμενοι καὶ Ἀθήνῃ.</l>
<milestone ed="p" n="737" unit="card"/>
<l>ἀλλ’ ὅτε δὴ Πυλίων καὶ Ἐπειῶν ἔπλετο νεῖκος,</l>
<l>πρῶτος ἐγὼν ἕλον ἄνδρα, κόμισσα δὲ μώνυχας ἵππους,</l>
<l>Μούλιον αἰχμητήν· γαμβρὸς δ’ ἦν Αὐγείαο,</l>
<l n="740">πρεσβυτάτην δὲ θύγατρ’ εἶχε ξανθὴν Ἀγαμήδην,</l>
<l>ἣ τόσα φάρμακα ᾔδη ὅσα τρέφει εὐρεῖα χθών.</l>
<l>τὸν μὲν ἐγὼ προσιόντα βάλον χαλκήρεϊ δουρί,</l>
<l>ἤριπε δ’ ἐν κονίῃσιν· ἐγὼ δ’ ἐς δίφρον ὀρούσας</l>
<l>στῆν ῥα μετὰ προμάχοισιν· ἀτὰρ μεγάθυμοι Ἐπειοὶ</l>
<l n="745">ἔτρεσαν ἄλλυδις ἄλλος, ἐπεὶ ἴδον ἄνδρα πεσόντα</l>
<l>ἡγεμόν’ ἱππήων, ὃς ἀριστεύεσκε μάχεσθαι.</l>
<l>αὐτὰρ ἐγὼν ἐπόρουσα κελαινῇ λαίλαπι ἶσος,</l>
<l>πεντήκοντα δ’ ἕλον δίφρους, δύο δ’ ἀμφὶς ἕκαστον</l>
<l>φῶτες ὀδὰξ ἕλον οὖδας ἐμῷ ὑπὸ δουρὶ δαμέντες.</l>
<l n="750">καί νύ κεν Ἀκτορίωνε Μολίονε παῖδ’ ἀλάπαξα,</l>
<l>εἰ μή σφωε πατὴρ εὐρὺ κρείων ἐνοσίχθων</l>
<l>ἐκ πολέμου ἐσάωσε καλύψας ἠέρι πολλῇ.</l>
<l>ἔνθα Ζεὺς Πυλίοισι μέγα κράτος ἐγγυάλιξε·</l>
<l>τόφρα γὰρ οὖν ἑπόμεσθα διὰ σπιδέος πεδίοιο</l>
<l n="755">κτείνοντές τ’ αὐτοὺς ἀνά τ’ ἔντεα καλὰ λέγοντες,</l>
<l>ὄφρ’ ἐπὶ Βουπρασίου πολυπύρου βήσαμεν ἵππους</l>
<l>πέτρης τ’ Ὠλενίης, καὶ Ἀλησίου ἔνθα κολώνη</l>
<l>κέκληται· ὅθεν αὖτις ἀπέτραπε λαὸν Ἀθήνη.</l>
<l>ἔνθ’ ἄνδρα κτείνας πύματον λίπον· αὐτὰρ Ἀχαιοὶ</l>
<l n="760">ἂψ ἀπὸ Βουπρασίοιο Πύλονδ’ ἔχον ὠκέας ἵππους,</l>
<l>πάντες δ’ εὐχετόωντο θεῶν Διὶ Νέστορί τ’ ἀνδρῶν.</l>
<l>ὣς ἔον, εἴ ποτ’ ἔον γε, μετ’ ἀνδράσιν. αὐτὰρ Ἀχιλλεὺς</l>
<l>οἶος τῆς ἀρετῆς ἀπονήσεται· ἦ τέ μιν οἴω</l>
<l>πολλὰ μετακλαύσεσθαι ἐπεί κ’ ἀπὸ λαὸς ὄληται.</l>
<l n="765">ὦ πέπον ἦ μὲν σοί γε Μενοίτιος ὧδ’ ἐπέτελλεν</l>
<l>ἤματι τῷ ὅτε ς’ ἐκ Φθίης Ἀγαμέμνονι πέμπε,</l>
<l>νῶϊ δέ τ’ ἔνδον ἐόντες ἐγὼ καὶ δῖος Ὀδυσσεὺς</l>
<l>πάντα μάλ’ ἐν μεγάροις ἠκούομεν ὡς ἐπέτελλε.</l>
<l>Πηλῆος δ’ ἱκόμεσθα δόμους εὖ ναιετάοντας</l>
<l n="770">λαὸν ἀγείροντες κατ’ Ἀχαιί̈δα πουλυβότειραν.</l>
<l>ἔνθα δ’ ἔπειθ’ ἥρωα Μενοίτιον εὕρομεν ἔνδον</l>
<l>ἠδὲ σέ, πὰρ δ’ Ἀχιλῆα· γέρων δ’ ἱππηλάτα Πηλεὺς</l>
<l>πίονα μηρία καῖε βοὸς Διὶ τερπικεραύνῳ</l>
<l>αὐλῆς ἐν χόρτῳ· ἔχε δὲ χρύσειον ἄλεισον</l>
<l n="775">σπένδων αἴθοπα οἶνον ἐπ’ αἰθομένοις ἱεροῖσι.</l>
<l>σφῶϊ μὲν ἀμφὶ βοὸς ἕπετον κρέα, νῶϊ δ’ ἔπειτα</l>
<l>στῆμεν ἐνὶ προθύροισι· ταφὼν δ’ ἀνόρουσεν Ἀχιλλεύς,</l>
<l>ἐς δ’ ἄγε χειρὸς ἑλών, κατὰ δ’ ἑδριάασθαι ἄνωγε,</l>
<l>ξείνιά τ’ εὖ παρέθηκεν, ἅ τε ξείνοις θέμις ἐστίν.</l>
<milestone ed="p" n="780" unit="card"/>
<l n="780">αὐτὰρ ἐπεὶ τάρπημεν ἐδητύος ἠδὲ ποτῆτος,</l>
<l>ἦρχον ἐγὼ μύθοιο κελεύων ὔμμ’ ἅμ’ ἕπεσθαι·</l>
<l>σφὼ δὲ μάλ’ ἠθέλετον, τὼ δ’ ἄμφω πόλλ’ ἐπέτελλον.</l>
<l>Πηλεὺς μὲν ᾧ παιδὶ γέρων ἐπέτελλ’ Ἀχιλῆϊ</l>
<l>αἰὲν ἀριστεύειν καὶ ὑπείροχον ἔμμεναι ἄλλων·</l>
<l n="785">σοὶ δ’ αὖθ’ ὧδ’ ἐπέτελλε Μενοίτιος Ἄκτορος υἱός·</l>
<l>τέκνον ἐμὸν γενεῇ μὲν ὑπέρτερός ἐστιν Ἀχιλλεύς,</l>
<l>πρεσβύτερος δὲ σύ ἐσσι· βίῃ δ’ ὅ γε πολλὸν ἀμείνων.</l>
<l>ἀλλ’ εὖ οἱ φάσθαι πυκινὸν ἔπος ἠδ’ ὑποθέσθαι</l>
<l>καί οἱ σημαίνειν· ὃ δὲ πείσεται εἰς ἀγαθόν περ.</l>
<l n="790">ὣς ἐπέτελλ’ ὃ γέρων, σὺ δὲ λήθεαι· ἀλλ’ ἔτι καὶ νῦν</l>
<l>ταῦτ’ εἴποις Ἀχιλῆϊ δαί̈φρονι αἴ κε πίθηται.</l>
<l>τίς δ’ οἶδ’ εἴ κέν οἱ σὺν δαίμονι θυμὸν ὀρίναις</l>
<l>παρειπών; ἀγαθὴ δὲ παραίφασίς ἐστιν ἑταίρου.</l>
<l>εἰ δέ τινα φρεσὶν ᾗσι θεοπροπίην ἀλεείνει</l>
<l n="795">καί τινά οἱ πὰρ Ζηνὸς ἐπέφραδε πότνια μήτηρ,</l>
<l>ἀλλὰ σέ περ προέτω, ἅμα δ’ ἄλλος λαὸς ἑπέσθω</l>
<l>Μυρμιδόνων, αἴ κέν τι φόως Δαναοῖσι γένηαι·</l>
<l>καί τοι τεύχεα καλὰ δότω πόλεμον δὲ φέρεσθαι,</l>
<l>αἴ κέ σε τῷ εἴσκοντες ἀπόσχωνται πολέμοιο</l>
<l n="800">Τρῶες, ἀναπνεύσωσι δ’ ἀρήϊοι υἷες Ἀχαιῶν</l>
<l>τειρόμενοι· ὀλίγη δέ τ’ ἀνάπνευσις πολέμοιο.</l>
<l>ῥεῖα δέ κ’ ἀκμῆτες κεκμηότας ἄνδρας ἀϋτῇ</l>
<l>ὤσαισθε προτὶ ἄστυ νεῶν ἄπο καὶ κλισιάων.</l>
</p><p><l><milestone ed="P" unit="para"/>ὣς φάτο, τῷ δ’ ἄρα θυμὸν ἐνὶ στήθεσσιν ὄρινε,</l>
<l n="805">βῆ δὲ θέειν παρὰ νῆας ἐπ’ Αἰακίδην Ἀχιλῆα.</l>
<l>ἀλλ’ ὅτε δὴ κατὰ νῆας Ὀδυσσῆος θείοιο</l>
<l>ἷξε θέων Πάτροκλος, ἵνά σφ’ ἀγορή τε θέμις τε</l>
<l>ἤην, τῇ δὴ καί σφι θεῶν ἐτετεύχατο βωμοί,</l>
<l>ἔνθά οἱ Εὐρύπυλος βεβλημένος ἀντεβόλησε</l>
<l n="810">διογενὴς Εὐαιμονίδης κατὰ μηρὸν ὀϊστῷ</l>
<l>σκάζων ἐκ πολέμου· κατὰ δὲ νότιος ῥέεν ἱδρὼς</l>
<l>ὤμων καὶ κεφαλῆς, ἀπὸ δ’ ἕλκεος ἀργαλέοιο</l>
<l>αἷμα μέλαν κελάρυζε· νόος γε μὲν ἔμπεδος ἦεν.</l>
<l>τὸν δὲ ἰδὼν ᾤκτειρε Μενοιτίου ἄλκιμος υἱός,</l>
<l n="815">καί ῥ’ ὀλοφυρόμενος ἔπεα πτερόεντα προσηύδα·</l>
<l>ἆ δειλοὶ Δαναῶν ἡγήτορες ἠδὲ μέδοντες</l>
<l>ὣς ἄρ’ ἐμέλλετε τῆλε φίλων καὶ πατρίδος αἴης</l>
<l>ἄσειν ἐν Τροίῃ ταχέας κύνας ἀργέτι δημῷ.</l>
<l>ἀλλ’ ἄγε μοι τόδε εἰπὲ διοτρεφὲς Εὐρύπυλ’ ἥρως,</l>
<l n="820">ἤ ῥ’ ἔτι που σχήσουσι πελώριον Ἕκτορ’ Ἀχαιοί,</l>
<l>ἦ ἤδη φθίσονται ὑπ’ αὐτοῦ δουρὶ δαμέντες;</l>
<milestone ed="p" n="822" unit="card"/>
</p><p><l><milestone ed="P" unit="para"/>τὸν δ’ αὖτ’ Εὐρύπυλος βεβλημένος ἀντίον ηὔδα·</l>
<l>οὐκέτι διογενὲς Πατρόκλεες ἄλκαρ Ἀχαιῶν</l>
<l>ἔσσεται, ἀλλ’ ἐν νηυσὶ μελαίνῃσιν πεσέονται.</l>
<l n="825">οἳ μὲν γὰρ δὴ πάντες, ὅσοι πάρος ἦσαν ἄριστοι,</l>
<l>ἐν νηυσὶν κέαται βεβλημένοι οὐτάμενοί τε</l>
<l>χερσὶν ὕπο Τρώων· τῶν δὲ σθένος ὄρνυται αἰέν.</l>
<l>ἀλλ’ ἐμὲ μὲν σὺ σάωσον ἄγων ἐπὶ νῆα μέλαιναν,</l>
<l>μηροῦ δ’ ἔκταμ’ ὀϊστόν, ἀπ’ αὐτοῦ δ’ αἷμα κελαινὸν</l>
<l n="830">νίζ’ ὕδατι λιαρῷ, ἐπὶ δ’ ἤπια φάρμακα πάσσε</l>
<l>ἐσθλά, τά σε προτί φασιν Ἀχιλλῆος δεδιδάχθαι,</l>
<l>ὃν Χείρων ἐδίδαξε δικαιότατος Κενταύρων.</l>
<l>ἰητροὶ μὲν γὰρ Ποδαλείριος ἠδὲ Μαχάων</l>
<l>τὸν μὲν ἐνὶ κλισίῃσιν ὀί̈ομαι ἕλκος ἔχοντα</l>
<l n="835">χρηί̈ζοντα καὶ αὐτὸν ἀμύμονος ἰητῆρος</l>
<l>κεῖσθαι· ὃ δ’ ἐν πεδίῳ Τρώων μένει ὀξὺν Ἄρηα.</l>
</p><p><l><milestone ed="P" unit="para"/>τὸν δ’ αὖτε προσέειπε Μενοιτίου ἄλκιμος υἱός·</l>
<l>πῶς τὰρ ἔοι τάδε ἔργα; τί ῥέξομεν Εὐρύπυλ’ ἥρως;</l>
<l>ἔρχομαι ὄφρ’ Ἀχιλῆϊ δαί̈φρονι μῦθον ἐνίσπω</l>
<l n="840">ὃν Νέστωρ ἐπέτελλε Γερήνιος οὖρος Ἀχαιῶν·</l>
<l>ἀλλ’ οὐδ’ ὧς περ σεῖο μεθήσω τειρομένοιο.</l>
</p><p><l><milestone ed="P" unit="para"/>ἦ, καὶ ὑπὸ στέρνοιο λαβὼν ἄγε ποιμένα λαῶν</l>
<l>ἐς κλισίην· θεράπων δὲ ἰδὼν ὑπέχευε βοείας.</l>
<l>ἔνθά μιν ἐκτανύσας ἐκ μηροῦ τάμνε μαχαίρῃ</l>
<l n="845">ὀξὺ βέλος περιπευκές, ἀπ’ αὐτοῦ δ’ αἷμα κελαινὸν</l>
<l>νίζ’ ὕδατι λιαρῷ, ἐπὶ δὲ ῥίζαν βάλε πικρὴν</l>
<l>χερσὶ διατρίψας ὀδυνήφατον, ἥ οἱ ἁπάσας</l>
<l>ἔσχ’ ὀδύνας· τὸ μὲν ἕλκος ἐτέρσετο, παύσατο δ’ αἷμα.</l>
</p></div>
<div type="book" n="12">
<milestone ed="p" n="1" unit="card"/>
<p><l><milestone ed="P" unit="para"/>ὣς ὃ μὲν ἐν κλισίῃσι Μενοιτίου ἄλκιμος υἱὸς</l>
<l>ἰᾶτ’ Εὐρύπυλον βεβλημένον· οἳ δὲ μάχοντο</l>
<l>Ἀργεῖοι καὶ Τρῶες ὁμιλαδόν· οὐδ’ ἄρ’ ἔμελλε</l>
<l>τάφρος ἔτι σχήσειν Δαναῶν καὶ τεῖχος ὕπερθεν</l>
<l n="5">εὐρύ, τὸ ποιήσαντο νεῶν ὕπερ, ἀμφὶ δὲ τάφρον</l>
<l>ἤλασαν· οὐδὲ θεοῖσι δόσαν κλειτὰς ἑκατόμβας·</l>
<l>ὄφρά σφιν νῆάς τε θοὰς καὶ ληί̈δα πολλὴν</l>
<l>ἐντὸς ἔχον ῥύοιτο· θεῶν δ’ ἀέκητι τέτυκτο</l>
<l>ἀθανάτων· τὸ καὶ οὔ τι πολὺν χρόνον ἔμπεδον ἦεν.</l>
<l n="10">ὄφρα μὲν Ἕκτωρ ζωὸς ἔην καὶ μήνι’ Ἀχιλλεὺς</l>
<l>καὶ Πριάμοιο ἄνακτος ἀπόρθητος πόλις ἔπλεν,</l>
<l>τόφρα δὲ καὶ μέγα τεῖχος Ἀχαιῶν ἔμπεδον ἦεν.</l>
<l>αὐτὰρ ἐπεὶ κατὰ μὲν Τρώων θάνον ὅσσοι ἄριστοι,</l>
<l>πολλοὶ δ’ Ἀργείων οἳ μὲν δάμεν, οἳ δὲ λίποντο,</l>
<l n="15">πέρθετο δὲ Πριάμοιο πόλις δεκάτῳ ἐνιαυτῷ,</l>
<l>Ἀργεῖοι δ’ ἐν νηυσὶ φίλην ἐς πατρίδ’ ἔβησαν,</l>
<l>δὴ τότε μητιόωντο Ποσειδάων καὶ Ἀπόλλων</l>
<l>τεῖχος ἀμαλδῦναι ποταμῶν μένος εἰσαγαγόντες.</l>
<l>ὅσσοι ἀπ’ Ἰδαίων ὀρέων ἅλα δὲ προρέουσι,</l>
<l n="20">rῆσός θ’ Ἑπτάπορός τε Κάρησός τε rοδίος τε</l>
<l>Γρήνικός τε καὶ Αἴσηπος δῖός τε Σκάμανδρος</l>
<l>καὶ Σιμόεις, ὅθι πολλὰ βοάγρια καὶ τρυφάλειαι</l>
<l>κάππεσον ἐν κονίῃσι καὶ ἡμιθέων γένος ἀνδρῶν·</l>
<l>τῶν πάντων ὁμόσε στόματ’ ἔτραπε Φοῖβος Ἀπόλλων,</l>
<l n="25">ἐννῆμαρ δ’ ἐς τεῖχος ἵει ῥόον· ὗε δ’ ἄρα Ζεὺς</l>
<l>συνεχές, ὄφρά κε θᾶσσον ἁλίπλοα τείχεα θείη.</l>
<l>αὐτὸς δ’ ἐννοσίγαιος ἔχων χείρεσσι τρίαιναν</l>
<l>ἡγεῖτ’, ἐκ δ’ ἄρα πάντα θεμείλια κύμασι πέμπε</l>
<l>φιτρῶν καὶ λάων, τὰ θέσαν μογέοντες Ἀχαιοί,</l>
<l n="30">λεῖα δ’ ἐποίησεν παρ’ ἀγάρροον Ἑλλήσποντον,</l>
<l>αὖτις δ’ ἠϊόνα μεγάλην ψαμάθοισι κάλυψε</l>
<l>τεῖχος ἀμαλδύνας· ποταμοὺς δ’ ἔτρεψε νέεσθαι</l>
<l>κὰρ ῥόον, ᾗ περ πρόσθεν ἵεν καλλίρροον ὕδωρ.</l>
<milestone ed="p" n="34" unit="card"/>
</p><p><l><milestone ed="P" unit="para"/>ὣς ἄρ’ ἔμελλον ὄπισθε Ποσειδάων καὶ Ἀπόλλων</l>
<l n="35">θησέμεναι· τότε δ’ ἀμφὶ μάχη ἐνοπή τε δεδήει</l>
<l>τεῖχος ἐύ̈δμητον, κανάχιζε δὲ δούρατα πύργων</l>
<l>βαλλόμεν’· Ἀργεῖοι δὲ Διὸς μάστιγι δαμέντες</l>
<l>νηυσὶν ἔπι γλαφυρῇσιν ἐελμένοι ἰσχανόωντο</l>
<l>Ἕκτορα δειδιότες, κρατερὸν μήστωρα φόβοιο·</l>
<l n="40">αὐτὰρ ὅ γ’ ὡς τὸ πρόσθεν ἐμάρνατο ἶσος ἀέλλῃ·</l>
<l>ὡς δ’ ὅτ’ ἂν ἔν τε κύνεσσι καὶ ἀνδράσι θηρευτῇσι</l>
<l>κάπριος ἠὲ λέων στρέφεται σθένεϊ βλεμεαίνων·</l>
<l>οἳ δέ τε πυργηδὸν σφέας αὐτοὺς ἀρτύναντες</l>
<l>ἀντίον ἵστανται καὶ ἀκοντίζουσι θαμειὰς</l>
<l n="45">αἰχμὰς ἐκ χειρῶν· τοῦ δ’ οὔ ποτε κυδάλιμον κῆρ</l>
<l>ταρβεῖ οὐδὲ φοβεῖται, ἀγηνορίη δέ μιν ἔκτα·</l>
<l>ταρφέα τε στρέφεται στίχας ἀνδρῶν πειρητίζων·</l>
<l>ὅππῃ τ’ ἰθύσῃ τῇ εἴκουσι στίχες ἀνδρῶν·</l>
<l>ὣς Ἕκτωρ ἀν’ ὅμιλον ἰὼν ἐλλίσσεθ’ ἑταίρους</l>
<l n="50">τάφρον ἐποτρύνων διαβαινέμεν· οὐδέ οἱ ἵπποι</l>
<l>τόλμων ὠκύποδες, μάλα δὲ χρεμέτιζον ἐπ’ ἄκρῳ</l>
<l>χείλει ἐφεσταότες· ἀπὸ γὰρ δειδίσσετο τάφρος</l>
<l>εὐρεῖ’, οὔτ’ ἄρ’ ὑπερθορέειν σχεδὸν οὔτε περῆσαι</l>
<l>ῥηϊδίη· κρημνοὶ γὰρ ἐπηρεφέες περὶ πᾶσαν</l>
<l n="55">ἕστασαν ἀμφοτέρωθεν, ὕπερθεν δὲ σκολόπεσσιν</l>
<l>ὀξέσιν ἠρήρει, τοὺς ἵστασαν υἷες Ἀχαιῶν</l>
<l>πυκνοὺς καὶ μεγάλους δηί̈ων ἀνδρῶν ἀλεωρήν.</l>
<l>ἔνθ’ οὔ κεν ῥέα ἵππος ἐύ̈τροχον ἅρμα τιταίνων</l>
<l>ἐσβαίη, πεζοὶ δὲ μενοίνεον εἰ τελέουσι.</l>
<l n="60">δὴ τότε Πουλυδάμας θρασὺν Ἕκτορα εἶπε παραστάς·</l>
<l>Ἕκτορ τ’ ἠδ’ ἄλλοι Τρώων ἀγοὶ ἠδ’ ἐπικούρων</l>
<l>ἀφραδέως διὰ τάφρον ἐλαύνομεν ὠκέας ἵππους·</l>
<l>ἣ δὲ μάλ’ ἀργαλέη περάαν· σκόλοπες γὰρ ἐν αὐτῇ</l>
<l>ὀξέες ἑστᾶσιν, ποτὶ δ’ αὐτοὺς τεῖχος Ἀχαιῶν,</l>
<l n="65">ἔνθ’ οὔ πως ἔστιν καταβήμεναι οὐδὲ μάχεσθαι</l>
<l>ἱππεῦσι· στεῖνος γάρ, ὅθι τρώσεσθαι ὀί̈ω.</l>
<l>εἰ μὲν γὰρ τοὺς πάγχυ κακὰ φρονέων ἀλαπάζει</l>
<l>Ζεὺς ὑψιβρεμέτης, Τρώεσσι δὲ ἵετ’ ἀρήγειν,</l>
<l>ἦ τ’ ἂν ἔγωγ’ ἐθέλοιμι καὶ αὐτίκα τοῦτο γενέσθαι,</l>
<l n="70">νωνύμνους ἀπολέσθαι ἀπ’ Ἄργεος ἐνθάδ’ Ἀχαιούς·</l>
<l>εἰ δέ χ’ ὑποστρέψωσι, παλίωξις δὲ γένηται</l>
<l>ἐκ νηῶν καὶ τάφρῳ ἐνιπλήξωμεν ὀρυκτῇ,</l>
<l>οὐκέτ’ ἔπειτ’ ὀί̈ω οὐδ’ ἄγγελον ἀπονέεσθαι</l>
<l>ἄψορρον προτὶ ἄστυ ἑλιχθέντων ὑπ’ Ἀχαιῶν.</l>
<l n="75">ἀλλ’ ἄγεθ’ ὡς ἂν ἐγὼ εἴπω πειθώμεθα πάντες·</l>
<l>ἵππους μὲν θεράποντες ἐρυκόντων ἐπὶ τάφρῳ,</l>
<l>αὐτοὶ δὲ πρυλέες σὺν τεύχεσι θωρηχθέντες</l>
<l>Ἕκτορι πάντες ἑπώμεθ’ ἀολλέες· αὐτὰρ Ἀχαιοὶ</l>
<l>οὐ μενέους’ εἰ δή σφιν ὀλέθρου πείρατ’ ἐφῆπται.</l>
<milestone ed="p" n="80" unit="card"/>
</p><p><l n="80"><milestone ed="P" unit="para"/>ὣς φάτο Πουλυδάμας, ἅδε δ’ Ἕκτορι μῦθος ἀπήμων,</l>
<l>αὐτίκα δ’ ἐξ ὀχέων σὺν τεύχεσιν ἆλτο χαμᾶζε.</l>
<l>οὐδὲ μὲν ἄλλοι Τρῶες ἐφ’ ἵππων ἠγερέθοντο,</l>
<l>ἀλλ’ ἀπὸ πάντες ὄρουσαν, ἐπεὶ ἴδον Ἕκτορα δῖον.</l>
<l>ἡνιόχῳ μὲν ἔπειτα ἑῷ ἐπέτελλεν ἕκαστος</l>
<l n="85">ἵππους εὖ κατὰ κόσμον ἐρυκέμεν αὖθ’ ἐπὶ τάφρῳ·</l>
<l>οἳ δὲ διαστάντες σφέας αὐτοὺς ἀρτύναντες</l>
<l>πένταχα κοσμηθέντες ἅμ’ ἡγεμόνεσσιν ἕποντο.</l>
</p><p><l><milestone ed="P" unit="para"/>οἳ μὲν ἅμ’ Ἕκτορ’ ἴσαν καὶ ἀμύμονι Πουλυδάμαντι,</l>
<l>οἳ πλεῖστοι καὶ ἄριστοι ἔσαν, μέμασαν δὲ μάλιστα</l>
<l n="90">τεῖχος ῥηξάμενοι κοίλῃς ἐπὶ νηυσὶ μάχεσθαι.</l>
<l>καί σφιν Κεβριόνης τρίτος εἵπετο· πὰρ δ’ ἄρ’ ὄχεσφιν</l>
<l>ἄλλον Κεβριόναο χερείονα κάλλιπεν Ἕκτωρ.</l>
<l>τῶν δ’ ἑτέρων Πάρις ἦρχε καὶ Ἀλκάθοος καὶ Ἀγήνωρ,</l>
<l>τῶν δὲ τρίτων Ἕλενος καὶ Δηί̈φοβος θεοειδὴς</l>
<l n="95">υἷε δύω Πριάμοιο· τρίτος δ’ ἦν Ἄσιος ἥρως</l>
<l>Ἄσιος Ὑρτακίδης, ὃν Ἀρίσβηθεν φέρον ἵπποι</l>
<l>αἴθωνες μεγάλοι ποταμοῦ ἄπο Σελλήεντος.</l>
<l>τῶν δὲ τετάρτων ἦρχεν ἐὺ̈ς πάϊς Ἀγχίσαο</l>
<l>Αἰνείας, ἅμα τῷ γε δύω Ἀντήνορος υἷε</l>
<l n="100">Ἀρχέλοχός τ’ Ἀκάμας τε μάχης εὖ εἰδότε πάσης.</l>
<l>Σαρπηδὼν δ’ ἡγήσατ’ ἀγακλειτῶν ἐπικούρων,</l>
<l>πρὸς δ’ ἕλετο Γλαῦκον καὶ ἀρήϊον Ἀστεροπαῖον·</l>
<l>οἳ γάρ οἱ εἴσαντο διακριδὸν εἶναι ἄριστοι</l>
<l>τῶν ἄλλων μετά γ’ αὐτόν· ὃ δ’ ἔπρεπε καὶ διὰ πάντων.</l>
<l n="105">οἳ δ’ ἐπεὶ ἀλλήλους ἄραρον τυκτῇσι βόεσσι</l>
<l>βάν ῥ’ ἰθὺς Δαναῶν λελιημένοι, οὐδ’ ἔτ’ ἔφαντο</l>
<l>σχήσεσθ’, ἀλλ’ ἐν νηυσὶ μελαίνῃσιν πεσέεσθαι.</l>
<milestone ed="p" n="108" unit="card"/>
</p><p><l><milestone ed="P" unit="para"/>ἔνθ’ ἄλλοι Τρῶες τηλεκλειτοί τ’ ἐπίκουροι</l>
<l>βουλῇ Πουλυδάμαντος ἀμωμήτοιο πίθοντο·</l>
<l n="110">ἀλλ’ οὐχ Ὑρτακίδης ἔθελ’ Ἄσιος ὄρχαμος ἀνδρῶν</l>
<l>αὖθι λιπεῖν ἵππους τε καὶ ἡνίοχον θεράποντα,</l>
<l>ἀλλὰ σὺν αὐτοῖσιν πέλασεν νήεσσι θοῇσι</l>
<l>νήπιος, οὐδ’ ἄρ’ ἔμελλε κακὰς ὑπὸ κῆρας ἀλύξας</l>
<l>ἵπποισιν καὶ ὄχεσφιν ἀγαλλόμενος παρὰ νηῶν</l>
<l n="115">ἂψ ἀπονοστήσειν προτὶ Ἴλιον ἠνεμόεσσαν·</l>
<l>πρόσθεν γάρ μιν μοῖρα δυσώνυμος ἀμφεκάλυψεν</l>
<l>ἔγχεϊ Ἰδομενῆος ἀγαυοῦ Δευκαλίδαο.</l>
<l>εἴσατο γὰρ νηῶν ἐπ’ ἀριστερά, τῇ περ Ἀχαιοὶ</l>
<l>ἐκ πεδίου νίσοντο σὺν ἵπποισιν καὶ ὄχεσφι·</l>
<l n="120">τῇ ῥ’ ἵππους τε καὶ ἅρμα διήλασεν, οὐδὲ πύλῃσιν</l>
<l>εὗρ’ ἐπικεκλιμένας σανίδας καὶ μακρὸν ὀχῆα,</l>
<l>ἀλλ’ ἀναπεπταμένας ἔχον ἀνέρες, εἴ τιν’ ἑταίρων</l>
<l>ἐκ πολέμου φεύγοντα σαώσειαν μετὰ νῆας.</l>
<l>τῇ ῥ’ ἰθὺς φρονέων ἵππους ἔχε, τοὶ δ’ ἅμ’ ἕποντο</l>
<l n="125">ὀξέα κεκλήγοντες· ἔφαντο γὰρ οὐκ ἔτ’ Ἀχαιοὺς</l>
<l>σχήσεσθ’, ἀλλ’ ἐν νηυσὶ μελαίνῃσιν πεσέεσθαι</l>
<l>νήπιοι, ἐν δὲ πύλῃσι δύ’ ἀνέρας εὗρον ἀρίστους</l>
<l>υἷας ὑπερθύμους Λαπιθάων αἰχμητάων,</l>
<l>τὸν μὲν Πειριθόου υἷα κρατερὸν Πολυποίτην,</l>
<l n="130">τὸν δὲ Λεοντῆα βροτολοιγῷ ἶσον Ἄρηϊ.</l>
<l>τὼ μὲν ἄρα προπάροιθε πυλάων ὑψηλάων</l>
<l>ἕστασαν ὡς ὅτε τε δρύες οὔρεσιν ὑψικάρηνοι,</l>
<l>αἵ τ’ ἄνεμον μίμνουσι καὶ ὑετὸν ἤματα πάντα</l>
<l>ῥίζῃσιν μεγάλῃσι διηνεκέεσς’ ἀραρυῖαι·</l>
<l n="135">ὣς ἄρα τὼ χείρεσσι πεποιθότες ἠδὲ βίηφι</l>
<l>μίμνον ἐπερχόμενον μέγαν Ἄσιον οὐδὲ φέβοντο.</l>
<l>οἳ δ’ ἰθὺς πρὸς τεῖχος ἐύ̈δμητον βόας αὔας</l>
<l>ὑψός’ ἀνασχόμενοι ἔκιον μεγάλῳ ἀλαλητῷ</l>
<l>Ἄσιον ἀμφὶ ἄνακτα καὶ Ἰαμενὸν καὶ Ὀρέστην</l>
<l n="140">Ἀσιάδην τ’ Ἀδάμαντα Θόωνά τε Οἰνόμαόν τε.</l>
<l>οἳ δ’ ἤτοι εἷος μὲν ἐϋκνήμιδας Ἀχαιοὺς</l>
<l>ὄρνυον ἔνδον ἐόντες ἀμύνεσθαι περὶ νηῶν·</l>
<l>αὐτὰρ ἐπεὶ δὴ τεῖχος ἐπεσσυμένους ἐνόησαν</l>
<l>Τρῶας, ἀτὰρ Δαναῶν γένετο ἰαχή τε φόβος τε,</l>
<l n="145">ἐκ δὲ τὼ ἀί̈ξαντε πυλάων πρόσθε μαχέσθην</l>
<l>ἀγροτέροισι σύεσσιν ἐοικότε, τώ τ’ ἐν ὄρεσσιν</l>
<l>ἀνδρῶν ἠδὲ κυνῶν δέχαται κολοσυρτὸν ἰόντα,</l>
<l>δοχμώ τ’ ἀί̈σσοντε περὶ σφίσιν ἄγνυτον ὕλην</l>
<l>πρυμνὴν ἐκτάμνοντες, ὑπαὶ δέ τε κόμπος ὀδόντων</l>
<l n="150">γίγνεται εἰς ὅ κέ τίς τε βαλὼν ἐκ θυμὸν ἕληται·</l>
<l>ὣς τῶν κόμπει χαλκὸς ἐπὶ στήθεσσι φαεινὸς</l>
<l>ἄντην βαλλομένων· μάλα γὰρ κρατερῶς ἐμάχοντο</l>
<l>λαοῖσιν καθύπερθε πεποιθότες ἠδὲ βίηφιν.</l>
<milestone ed="p" n="153" unit="card"/>
<l>οἳ δ’ ἄρα χερμαδίοισιν ἐϋδμήτων ἀπὸ πύργων</l>
<l n="155">βάλλον ἀμυνόμενοι σφῶν τ’ αὐτῶν καὶ κλισιάων</l>
<l>νηῶν τ’ ὠκυπόρων· νιφάδες δ’ ὡς πῖπτον ἔραζε,</l>
<l>ἅς τ’ ἄνεμος ζαὴς νέφεα σκιόεντα δονήσας</l>
<l>ταρφειὰς κατέχευεν ἐπὶ χθονὶ πουλυβοτείρῃ·</l>
<l>ὣς τῶν ἐκ χειρῶν βέλεα ῥέον ἠμὲν Ἀχαιῶν</l>
<l n="160">ἠδὲ καὶ ἐκ Τρώων· κόρυθες δ’ ἀμφ’ αὖον ἀύ̈τευν</l>
<l>βαλλομένων μυλάκεσσι καὶ ἀσπίδες ὀμφαλόεσσαι.</l>
<l>δή ῥα τότ’ ᾤμωξεν καὶ ὣ πεπλήγετο μηρὼ</l>
<l>Ἄσιος Ὑρτακίδης, καὶ ἀλαστήσας ἔπος ηὔδα·</l>
<l>Ζεῦ πάτερ ἦ ῥά νυ καὶ σὺ φιλοψευδὴς ἐτέτυξο</l>
<l n="165">πάγχυ μάλ’· οὐ γὰρ ἔγωγ’ ἐφάμην ἥρωας Ἀχαιοὺς</l>
<l>σχήσειν ἡμέτερόν γε μένος καὶ χεῖρας ἀάπτους.</l>
<l>οἳ δ’, ὥς τε σφῆκες μέσον αἰόλοι ἠὲ μέλισσαι</l>
<l>οἰκία ποιήσωνται ὁδῷ ἔπι παιπαλοέσσῃ,</l>
<l>οὐδ’ ἀπολείπουσιν κοῖλον δόμον, ἀλλὰ μένοντες</l>
<l n="170">ἄνδρας θηρητῆρας ἀμύνονται περὶ τέκνων,</l>
<l>ὣς οἵ γ’ οὐκ ἐθέλουσι πυλάων καὶ δύ’ ἐόντε</l>
<l>χάσσασθαι πρίν γ’ ἠὲ κατακτάμεν ἠὲ ἁλῶναι.</l>
</p><p><l><milestone ed="P" unit="para"/>ὣς ἔφατ’, οὐδὲ Διὸς πεῖθε φρένα ταῦτ’ ἀγορεύων·</l>
<l>Ἕκτορι γάρ οἱ θυμὸς ἐβούλετο κῦδος ὀρέξαι.</l>
</p><p><l n="175"><milestone ed="P" unit="para"/>ἄλλοι δ’ ἀμφ’ ἄλλῃσι μάχην ἐμάχοντο πύλῃσιν·</l>
<l>ἀργαλέον δέ με ταῦτα θεὸν ὣς πάντ’ ἀγορεῦσαι·</l>
<l>πάντῃ γὰρ περὶ τεῖχος ὀρώρει θεσπιδαὲς πῦρ</l>
<l>λάϊνον· Ἀργεῖοι δὲ καὶ ἀχνύμενοί περ ἀνάγκῃ</l>
<l>νηῶν ἠμύνοντο· θεοὶ δ’ ἀκαχήατο θυμὸν</l>
<l n="180">πάντες ὅσοι Δαναοῖσι μάχης ἐπιτάρροθοι ἦσαν.</l>
<l>σὺν δ’ ἔβαλον Λαπίθαι πόλεμον καὶ δηϊοτῆτα.</l>
</p><p><l><milestone ed="P" unit="para"/>ἔνθ’ αὖ Πειριθόου υἱὸς κρατερὸς Πολυποίτης</l>
<l>δουρὶ βάλεν Δάμασον κυνέης διὰ χαλκοπαρῄου·</l>
<l>οὐδ’ ἄρα χαλκείη κόρυς ἔσχεθεν, ἀλλὰ διὰ πρὸ</l>
<l n="185">αἰχμὴ χαλκείη ῥῆξ’ ὀστέον, ἐγκέφαλος δὲ</l>
<l>ἔνδον ἅπας πεπάλακτο· δάμασσε δέ μιν μεμαῶτα·</l>
<l>αὐτὰρ ἔπειτα Πύλωνα καὶ Ὄρμενον ἐξενάριξεν.</l>
<l>υἱὸν δ’ Ἀντιμάχοιο Λεοντεὺς ὄζος Ἄρηος</l>
<l>Ἱππόμαχον βάλε δουρὶ κατὰ ζωστῆρα τυχήσας.</l>
<l n="190">αὖτις δ’ ἐκ κολεοῖο ἐρυσσάμενος ξίφος ὀξὺ</l>
<l>Ἀντιφάτην μὲν πρῶτον ἐπαί̈ξας δι’ ὁμίλου</l>
<l>πλῆξ’ αὐτοσχεδίην· ὃ δ’ ἄρ’ ὕπτιος οὔδει ἐρείσθη·</l>
<l>αὐτὰρ ἔπειτα Μένωνα καὶ Ἰαμενὸν καὶ Ὀρέστην</l>
<l>πάντας ἐπασσυτέρους πέλασε χθονὶ πουλυβοτείρῃ.</l>
<milestone ed="p" n="195" unit="card"/>
</p><p><l n="195"><milestone ed="P" unit="para"/>ὄφρ’ οἳ τοὺς ἐνάριζον ἀπ’ ἔντεα μαρμαίροντα,</l>
<l>τόφρ’ οἳ Πουλυδάμαντι καὶ Ἕκτορι κοῦροι ἕποντο,</l>
<l>οἳ πλεῖστοι καὶ ἄριστοι ἔσαν, μέμασαν δὲ μάλιστα</l>
<l>τεῖχός τε ῥήξειν καὶ ἐνιπρήσειν πυρὶ νῆας,</l>
<l>οἵ ῥ’ ἔτι μερμήριζον ἐφεσταότες παρὰ τάφρῳ.</l>
<l n="200">ὄρνις γάρ σφιν ἐπῆλθε περησέμεναι μεμαῶσιν</l>
<l>αἰετὸς ὑψιπέτης ἐπ’ ἀριστερὰ λαὸν ἐέργων</l>
<l>φοινήεντα δράκοντα φέρων ὀνύχεσσι πέλωρον</l>
<l>ζωὸν ἔτ’ ἀσπαίροντα, καὶ οὔ πω λήθετο χάρμης,</l>
<l>κόψε γὰρ αὐτὸν ἔχοντα κατὰ στῆθος παρὰ δειρὴν</l>
<l n="205">ἰδνωθεὶς ὀπίσω· ὃ δ’ ἀπὸ ἕθεν ἧκε χαμᾶζε</l>
<l>ἀλγήσας ὀδύνῃσι, μέσῳ δ’ ἐνὶ κάββαλ’ ὁμίλῳ,</l>
<l>αὐτὸς δὲ κλάγξας πέτετο πνοιῇς ἀνέμοιο.</l>
<l>Τρῶες δ’ ἐρρίγησαν ὅπως ἴδον αἰόλον ὄφιν</l>
<l>κείμενον ἐν μέσσοισι Διὸς τέρας αἰγιόχοιο.</l>
<l n="210">δὴ τότε Πουλυδάμας θρασὺν Ἕκτορα εἶπε παραστάς·</l>
<l>Ἕκτορ ἀεὶ μέν πώς μοι ἐπιπλήσσεις ἀγορῇσιν</l>
<l>ἐσθλὰ φραζομένῳ, ἐπεὶ οὐδὲ μὲν οὐδὲ ἔοικε</l>
<l>δῆμον ἐόντα παρὲξ ἀγορευέμεν, οὔτ’ ἐνὶ βουλῇ</l>
<l>οὔτέ ποτ’ ἐν πολέμῳ, σὸν δὲ κράτος αἰὲν ἀέξειν·</l>
<l n="215">νῦν αὖτ’ ἐξερέω ὥς μοι δοκεῖ εἶναι ἄριστα.</l>
<l>μὴ ἴομεν Δαναοῖσι μαχησόμενοι περὶ νηῶν.</l>
<l>ὧδε γὰρ ἐκτελέεσθαι ὀί̈ομαι, εἰ ἐτεόν γε</l>
<l>Τρωσὶν ὅδ’ ὄρνις ἦλθε περησέμεναι μεμαῶσιν</l>
<l>αἰετὸς ὑψιπέτης ἐπ’ ἀριστερὰ λαὸν ἐέργων</l>
<l n="220">φοινήεντα δράκοντα φέρων ὀνύχεσσι πέλωρον</l>
<l>ζωόν· ἄφαρ δ’ ἀφέηκε πάρος φίλα οἰκί’ ἱκέσθαι,</l>
<l>οὐδ’ ἐτέλεσσε φέρων δόμεναι τεκέεσσιν ἑοῖσιν.</l>
<l>ὣς ἡμεῖς, εἴ πέρ τε πύλας καὶ τεῖχος Ἀχαιῶν</l>
<l>ῥηξόμεθα σθένεϊ μεγάλῳ, εἴξωσι δ’ Ἀχαιοί,</l>
<l n="225">οὐ κόσμῳ παρὰ ναῦφιν ἐλευσόμεθ’ αὐτὰ κέλευθα·</l>
<l>πολλοὺς γὰρ Τρώων καταλείψομεν, οὕς κεν Ἀχαιοὶ</l>
<l>χαλκῷ δῃώσωσιν ἀμυνόμενοι περὶ νηῶν.</l>
<l>ὧδέ χ’ ὑποκρίναιτο θεοπρόπος, ὃς σάφα θυμῷ</l>
<l>εἰδείη τεράων καί οἱ πειθοίατο λαοί.</l>
<milestone ed="p" n="230" unit="card"/>
</p><p><l n="230"><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κορυθαίολος Ἕκτωρ·</l>
<l>Πουλυδάμα, σὺ μὲν οὐκ ἔτ’ ἐμοὶ φίλα ταῦτ’ ἀγορεύεις·</l>
<l>οἶσθα καὶ ἄλλον μῦθον ἀμείνονα τοῦδε νοῆσαι.</l>
<l>εἰ δ’ ἐτεὸν δὴ τοῦτον ἀπὸ σπουδῆς ἀγορεύεις,</l>
<l>ἐξ ἄρα δή τοι ἔπειτα θεοὶ φρένας ὤλεσαν αὐτοί,</l>
<l n="235">ὃς κέλεαι Ζηνὸς μὲν ἐριγδούποιο λαθέσθαι</l>
<l>βουλέων, ἅς τέ μοι αὐτὸς ὑπέσχετο καὶ κατένευσε·</l>
<l>τύνη δ’ οἰωνοῖσι τανυπτερύγεσσι κελεύεις</l>
<l>πείθεσθαι, τῶν οὔ τι μετατρέπομ’ οὐδ’ ἀλεγίζω</l>
<l>εἴτ’ ἐπὶ δεξί’ ἴωσι πρὸς ἠῶ τ’ ἠέλιόν τε,</l>
<l n="240">εἴτ’ ἐπ’ ἀριστερὰ τοί γε ποτὶ ζόφον ἠερόεντα.</l>
<l>ἡμεῖς δὲ μεγάλοιο Διὸς πειθώμεθα βουλῇ,</l>
<l>ὃς πᾶσι θνητοῖσι καὶ ἀθανάτοισιν ἀνάσσει.</l>
<l>εἷς οἰωνὸς ἄριστος ἀμύνεσθαι περὶ πάτρης.</l>
<l>τίπτε σὺ δείδοικας πόλεμον καὶ δηϊοτῆτα;</l>
<l n="245">εἴ περ γάρ τ’ ἄλλοι γε περὶ κτεινώμεθα πάντες</l>
<l>νηυσὶν ἐπ’ Ἀργείων, σοὶ δ’ οὐ δέος ἔστ’ ἀπολέσθαι·</l>
<l>οὐ γάρ τοι κραδίη μενεδήϊος οὐδὲ μαχήμων.</l>
<l>εἰ δὲ σὺ δηϊοτῆτος ἀφέξεαι, ἠέ τιν’ ἄλλον</l>
<l>παρφάμενος ἐπέεσσιν ἀποτρέψεις πολέμοιο,</l>
<l n="250">αὐτίκ’ ἐμῷ ὑπὸ δουρὶ τυπεὶς ἀπὸ θυμὸν ὀλέσσεις.</l>
</p><p><l><milestone ed="P" unit="para"/>ὣς ἄρα φωνήσας ἡγήσατο, τοὶ δ’ ἅμ’ ἕποντο</l>
<l>ἠχῇ θεσπεσίῃ· ἐπὶ δὲ Ζεὺς τερπικέραυνος</l>
<l>ὦρσεν ἀπ’ Ἰδαίων ὀρέων ἀνέμοιο θύελλαν,</l>
<l>ἥ ῥ’ ἰθὺς νηῶν κονίην φέρεν· αὐτὰρ Ἀχαιῶν</l>
<l n="255">θέλγε νόον, Τρωσὶν δὲ καὶ Ἕκτορι κῦδος ὄπαζε.</l>
<l>τοῦ περ δὴ τεράεσσι πεποιθότες ἠδὲ βίηφι</l>
<l>ῥήγνυσθαι μέγα τεῖχος Ἀχαιῶν πειρήτιζον.</l>
<l>κρόσσας μὲν πύργων ἔρυον, καὶ ἔρειπον ἐπάλξεις,</l>
<l>στήλας τε προβλῆτας ἐμόχλεον, ἃς ἄρ’ Ἀχαιοὶ</l>
<l n="260">πρώτας ἐν γαίῃ θέσαν ἔμμεναι ἔχματα πύργων.</l>
<l>τὰς οἵ γ’ αὐέρυον, ἔλποντο δὲ τεῖχος Ἀχαιῶν</l>
<l>ῥήξειν· οὐδέ νύ πω Δαναοὶ χάζοντο κελεύθου,</l>
<l>ἀλλ’ οἵ γε ῥινοῖσι βοῶν φράξαντες ἐπάλξεις</l>
<l>βάλλον ἀπ’ αὐτάων δηί̈ους ὑπὸ τεῖχος ἰόντας.</l>
</p><p><l n="265"><milestone ed="P" unit="para"/>ἀμφοτέρω δ’ Αἴαντε κελευτιόωντ’ ἐπὶ πύργων</l>
<l>πάντοσε φοιτήτην μένος ὀτρύνοντες Ἀχαιῶν.</l>
<l>ἄλλον μειλιχίοις, ἄλλον στερεοῖς ἐπέεσσι</l>
<l>νείκεον, ὅν τινα πάγχυ μάχης μεθιέντα ἴδοιεν·</l>
<l>ὦ φίλοι Ἀργείων ὅς τ’ ἔξοχος ὅς τε μεσήεις</l>
<l n="270">ὅς τε χερειότερος, ἐπεὶ οὔ πω πάντες ὁμοῖοι</l>
<l>ἀνέρες ἐν πολέμῳ, νῦν ἔπλετο ἔργον ἅπασι·</l>
<l>καὶ δ’ αὐτοὶ τόδε που γιγνώσκετε. μή τις ὀπίσσω</l>
<l>τετράφθω ποτὶ νῆας ὁμοκλητῆρος ἀκούσας,</l>
<l>ἀλλὰ πρόσω ἵεσθε καὶ ἀλλήλοισι κέλεσθε,</l>
<l n="275">αἴ κε Ζεὺς δώῃσιν Ὀλύμπιος ἀστεροπητὴς</l>
<l>νεῖκος ἀπωσαμένους δηί̈ους προτὶ ἄστυ δίεσθαι.</l>
<milestone ed="p" n="277" unit="card"/>
</p><p><l><milestone ed="P" unit="para"/>ὣς τώ γε προβοῶντε μάχην ὄτρυνον Ἀχαιῶν.</l>
<l>τῶν δ’, ὥς τε νιφάδες χιόνος πίπτωσι θαμειαὶ</l>
<l>ἤματι χειμερίῳ, ὅτε τ’ ὤρετο μητίετα Ζεὺς</l>
<l n="280">νιφέμεν ἀνθρώποισι πιφαυσκόμενος τὰ ἃ κῆλα·</l>
<l>κοιμήσας δ’ ἀνέμους χέει ἔμπεδον, ὄφρα καλύψῃ</l>
<l>ὑψηλῶν ὀρέων κορυφὰς καὶ πρώονας ἄκρους</l>
<l>καὶ πεδία λωτοῦντα καὶ ἀνδρῶν πίονα ἔργα,</l>
<l>καί τ’ ἐφ’ ἁλὸς πολιῆς κέχυται λιμέσιν τε καὶ ἀκταῖς,</l>
<l n="285">κῦμα δέ μιν προσπλάζον ἐρύκεται· ἄλλά τε πάντα</l>
<l>εἴλυται καθύπερθ’, ὅτ’ ἐπιβρίσῃ Διὸς ὄμβρος·</l>
<l>ὣς τῶν ἀμφοτέρωσε λίθοι πωτῶντο θαμειαί,</l>
<l>αἱ μὲν ἄρ’ ἐς Τρῶας, αἱ δ’ ἐκ Τρώων ἐς Ἀχαιούς,</l>
<l>βαλλομένων· τὸ δὲ τεῖχος ὕπερ πᾶν δοῦπος ὀρώρει.</l>
</p><p><l n="290"><milestone ed="P" unit="para"/>οὐδ’ ἄν πω τότε γε Τρῶες καὶ φαίδιμος Ἕκτωρ</l>
<l>τείχεος ἐρρήξαντο πύλας καὶ μακρὸν ὀχῆα,</l>
<l>εἰ μὴ ἄρ’ υἱὸν ἑὸν Σαρπηδόνα μητίετα Ζεὺς</l>
<l>ὦρσεν ἐπ’ Ἀργείοισι λέονθ’ ὣς βουσὶν ἕλιξιν.</l>
<l>αὐτίκα δ’ ἀσπίδα μὲν πρόσθ’ ἔσχετο πάντος’ ἐί̈σην</l>
<l n="295">καλὴν χαλκείην ἐξήλατον, ἣν ἄρα χαλκεὺς</l>
<l>ἤλασεν, ἔντοσθεν δὲ βοείας ῥάψε θαμειὰς</l>
<l>χρυσείῃς ῥάβδοισι διηνεκέσιν περὶ κύκλον.</l>
<l>τὴν ἄρ’ ὅ γε πρόσθε σχόμενος δύο δοῦρε τινάσσων</l>
<l>βῆ ῥ’ ἴμεν ὥς τε λέων ὀρεσίτροφος, ὅς τ’ ἐπιδευὴς</l>
<l n="300">δηρὸν ἔῃ κρειῶν, κέλεται δέ ἑ θυμὸς ἀγήνωρ</l>
<l>μήλων πειρήσοντα καὶ ἐς πυκινὸν δόμον ἐλθεῖν·</l>
<l>εἴ περ γάρ χ’ εὕρῃσι παρ’ αὐτόφι βώτορας ἄνδρας</l>
<l>σὺν κυσὶ καὶ δούρεσσι φυλάσσοντας περὶ μῆλα,</l>
<l>οὔ ῥά τ’ ἀπείρητος μέμονε σταθμοῖο δίεσθαι,</l>
<l n="305">ἀλλ’ ὅ γ’ ἄρ’ ἢ ἥρπαξε μετάλμενος, ἠὲ καὶ αὐτὸς</l>
<l>ἔβλητ’ ἐν πρώτοισι θοῆς ἀπὸ χειρὸς ἄκοντι·</l>
<l>ὥς ῥα τότ’ ἀντίθεον Σαρπηδόνα θυμὸς ἀνῆκε</l>
<l>τεῖχος ἐπαί̈ξαι διά τε ῥήξασθαι ἐπάλξεις.</l>
<l>αὐτίκα δὲ Γλαῦκον προσέφη παῖδ’ Ἱππολόχοιο·</l>
<l n="310">Γλαῦκε τί ἢ δὴ νῶϊ τετιμήμεσθα μάλιστα</l>
<l>ἕδρῃ τε κρέασίν τε ἰδὲ πλείοις δεπάεσσιν</l>
<l>ἐν Λυκίῃ, πάντες δὲ θεοὺς ὣς εἰσορόωσι,</l>
<l>καὶ τέμενος νεμόμεσθα μέγα Ξάνθοιο παρ’ ὄχθας</l>
<l>καλὸν φυταλιῆς καὶ ἀρούρης πυροφόροιο;</l>
<l n="315">τὼ νῦν χρὴ Λυκίοισι μέτα πρώτοισιν ἐόντας</l>
<l>ἑστάμεν ἠδὲ μάχης καυστείρης ἀντιβολῆσαι,</l>
<l>ὄφρά τις ὧδ’ εἴπῃ Λυκίων πύκα θωρηκτάων·</l>
<l>οὐ μὰν ἀκλεέες Λυκίην κάτα κοιρανέουσιν</l>
<l>ἡμέτεροι βασιλῆες, ἔδουσί τε πίονα μῆλα</l>
<l n="320">οἶνόν τ’ ἔξαιτον μελιηδέα· ἀλλ’ ἄρα καὶ ἲς</l>
<l>ἐσθλή, ἐπεὶ Λυκίοισι μέτα πρώτοισι μάχονται.</l>
<l>ὦ πέπον εἰ μὲν γὰρ πόλεμον περὶ τόνδε φυγόντε</l>
<l>αἰεὶ δὴ μέλλοιμεν ἀγήρω τ’ ἀθανάτω τε</l>
<l>ἔσσεσθ’, οὔτέ κεν αὐτὸς ἐνὶ πρώτοισι μαχοίμην</l>
<l n="325">οὔτέ κε σὲ στέλλοιμι μάχην ἐς κυδιάνειραν·</l>
<l>νῦν δ’ ἔμπης γὰρ κῆρες ἐφεστᾶσιν θανάτοιο</l>
<l>μυρίαι, ἃς οὐκ ἔστι φυγεῖν βροτὸν οὐδ’ ὑπαλύξαι,</l>
<l>ἴομεν ἠέ τῳ εὖχος ὀρέξομεν ἠέ τις ἡμῖν.</l>
<milestone ed="p" n="329" unit="card"/>
</p><p><l><milestone ed="P" unit="para"/>ὣς ἔφατ’, οὐδὲ Γλαῦκος ἀπετράπετ’ οὐδ’ ἀπίθησε·</l>
<l n="330">τὼ δ’ ἰθὺς βήτην Λυκίων μέγα ἔθνος ἄγοντε.</l>
<l>τοὺς δὲ ἰδὼν ῥίγης’ υἱὸς Πετεῶο Μενεσθεύς·</l>
<l>τοῦ γὰρ δὴ πρὸς πύργον ἴσαν κακότητα φέροντες.</l>
<l>πάπτηνεν δ’ ἀνὰ πύργον Ἀχαιῶν εἴ τιν’ ἴδοιτο</l>
<l>ἡγεμόνων, ὅς τίς οἱ ἀρὴν ἑτάροισιν ἀμύναι·</l>
<l n="335">ἐς δ’ ἐνόης’ Αἴαντε δύω πολέμου ἀκορήτω</l>
<l>ἑσταότας, Τεῦκρόν τε νέον κλισίηθεν ἰόντα</l>
<l>ἐγγύθεν· ἀλλ’ οὔ πώς οἱ ἔην βώσαντι γεγωνεῖν·</l>
<l>τόσσος γὰρ κτύπος ἦεν, ἀϋτὴ δ’ οὐρανὸν ἷκε,</l>
<l>βαλλομένων σακέων τε καὶ ἱπποκόμων τρυφαλειῶν</l>
<l n="340">καὶ πυλέων· πᾶσαι γὰρ ἐπώχατο, τοὶ δὲ κατ’ αὐτὰς</l>
<l>ἱστάμενοι πειρῶντο βίῃ ῥήξαντες ἐσελθεῖν.</l>
<l>αἶψα δ’ ἐπ’ Αἴαντα προί̈ει κήρυκα Θοώτην·</l>
<l>ἔρχεο δῖε Θοῶτα, θέων Αἴαντα κάλεσσον,</l>
<l>ἀμφοτέρω μὲν μᾶλλον· ὃ γάρ κ’ ὄχ’ ἄριστον ἁπάντων</l>
<l n="345">εἴη, ἐπεὶ τάχα τῇδε τετεύξεται αἰπὺς ὄλεθρος.</l>
<l>ὧδε γὰρ ἔβρισαν Λυκίων ἀγοί, οἳ τὸ πάρος περ</l>
<l>ζαχρηεῖς τελέθουσι κατὰ κρατερὰς ὑσμίνας.</l>
<l>εἰ δέ σφιν καὶ κεῖθι πόνος καὶ νεῖκος ὄρωρεν,</l>
<l>ἀλλά περ οἶος ἴτω Τελαμώνιος ἄλκιμος Αἴας,</l>
<l n="350">καί οἱ Τεῦκρος ἅμα σπέσθω τόξων ἐὺ̈ εἰδώς.</l>
</p><p><l><milestone ed="P" unit="para"/>ὣς ἔφατ’, οὐδ’ ἄρα οἱ κῆρυξ ἀπίθησεν ἀκούσας,</l>
<l>βῆ δὲ θέειν παρὰ τεῖχος Ἀχαιῶν χαλκοχιτώνων,</l>
<l>στῆ δὲ παρ’ Αἰάντεσσι κιών, εἶθαρ δὲ προσηύδα·</l>
<l>Αἴαντ’ Ἀργείων ἡγήτορε χαλκοχιτώνων</l>
<l n="355">ἠνώγει Πετεῶο διοτρεφέος φίλος υἱὸς</l>
<l>κεῖς’ ἴμεν, ὄφρα πόνοιο μίνυνθά περ ἀντιάσητον</l>
<l>ἀμφοτέρω μὲν μᾶλλον· ὃ γάρ κ’ ὄχ’ ἄριστον ἁπάντων</l>
<l>εἴη, ἐπεὶ τάχα κεῖθι τετεύξεται αἰπὺς ὄλεθρος·</l>
<l>ὧδε γὰρ ἔβρισαν Λυκίων ἀγοί, οἳ τὸ πάρος περ</l>
<l n="360">ζαχρηεῖς τελέθουσι κατὰ κρατερὰς ὑσμίνας.</l>
<l>εἰ δὲ καὶ ἐνθάδε περ πόλεμος καὶ νεῖκος ὄρωρεν,</l>
<l>ἀλλά περ οἶος ἴτω Τελαμώνιος ἄλκιμος Αἴας,</l>
<l>καί οἱ Τεῦκρος ἅμα σπέσθω τόξων ἐὺ̈ εἰδώς.</l>
<milestone ed="p" n="364" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε μέγας Τελαμώνιος Αἴας.</l>
<l n="365">αὐτίκ’ Ὀϊλιάδην ἔπεα πτερόεντα προσηύδα·</l>
<l>Αἶαν σφῶϊ μὲν αὖθι, σὺ καὶ κρατερὸς Λυκομήδης,</l>
<l>ἑσταότες Δαναοὺς ὀτρύνετον ἶφι μάχεσθαι·</l>
<l>αὐτὰρ ἐγὼ κεῖς’ εἶμι καὶ ἀντιόω πολέμοιο·</l>
<l>αἶψα δ’ ἐλεύσομαι αὖτις, ἐπὴν εὖ τοῖς ἐπαμύνω.</l>
</p><p><l n="370"><milestone ed="P" unit="para"/>ὣς ἄρα φωνήσας ἀπέβη Τελαμώνιος Αἴας,</l>
<l>καί οἱ Τεῦκρος ἅμ’ ᾖε κασίγνητος καὶ ὄπατρος·</l>
<l>τοῖς δ’ ἅμα Πανδίων Τεύκρου φέρε καμπύλα τόξα.</l>
<l>εὖτε Μενεσθῆος μεγαθύμου πύργον ἵκοντο</l>
<l>τείχεος ἐντὸς ἰόντες, ἐπειγομένοισι δ’ ἵκοντο,</l>
<l n="375">οἳ δ’ ἐπ’ ἐπάλξεις βαῖνον ἐρεμνῇ λαίλαπι ἶσοι</l>
<l>ἴφθιμοι Λυκίων ἡγήτορες ἠδὲ μέδοντες·</l>
<l>σὺν δ’ ἐβάλοντο μάχεσθαι ἐναντίον, ὦρτο δ’ ἀϋτή.</l>
</p><p><l><milestone ed="P" unit="para"/>Αἴας δὲ πρῶτος Τελαμώνιος ἄνδρα κατέκτα</l>
<l>Σαρπήδοντος ἑταῖρον Ἐπικλῆα μεγάθυμον</l>
<l n="380">μαρμάρῳ ὀκριόεντι βαλών, ὅ ῥα τείχεος ἐντὸς</l>
<l>κεῖτο μέγας παρ’ ἔπαλξιν ὑπέρτατος· οὐδέ κέ μιν ῥέα</l>
<l>χείρεσς’ ἀμφοτέρῃς ἔχοι ἀνὴρ οὐδὲ μάλ’ ἡβῶν,</l>
<l>οἷοι νῦν βροτοί εἰς’· ὃ δ’ ἄρ’ ὑψόθεν ἔμβαλ’ ἀείρας,</l>
<l>θλάσσε δὲ τετράφαλον κυνέην, σὺν δ’ ὀστέ’ ἄραξε</l>
<l n="385">πάντ’ ἄμυδις κεφαλῆς· ὃ δ’ ἄρ’ ἀρνευτῆρι ἐοικὼς</l>
<l>κάππες’ ἀφ’ ὑψηλοῦ πύργου, λίπε δ’ ὀστέα θυμός.</l>
<l>Τεῦκρος δὲ Γλαῦκον κρατερὸν παῖδ’ Ἱππολόχοιο</l>
<l>ἰῷ ἐπεσσύμενον βάλε τείχεος ὑψηλοῖο,</l>
<l>ᾗ ῥ’ ἴδε γυμνωθέντα βραχίονα, παῦσε δὲ χάρμης.</l>
<l n="390">ἂψ δ’ ἀπὸ τείχεος ἆλτο λαθών, ἵνα μή τις Ἀχαιῶν</l>
<l>βλήμενον ἀθρήσειε καὶ εὐχετόῳτ’ ἐπέεσσι.</l>
<l>Σαρπήδοντι δ’ ἄχος γένετο Γλαύκου ἀπιόντος</l>
<l>αὐτίκ’ ἐπεί τ’ ἐνόησεν· ὅμως δ’ οὐ λήθετο χάρμης,</l>
<l>ἀλλ’ ὅ γε Θεστορίδην Ἀλκμάονα δουρὶ τυχήσας</l>
<l n="395">νύξ’, ἐκ δ’ ἔσπασεν ἔγχος· ὃ δ’ ἑσπόμενος πέσε δουρὶ</l>
<l>πρηνής, ἀμφὶ δέ οἱ βράχε τεύχεα ποικίλα χαλκῷ,</l>
<l>Σαρπηδὼν δ’ ἄρ’ ἔπαλξιν ἑλὼν χερσὶ στιβαρῇσιν</l>
<l>ἕλχ’, ἣ δ’ ἕσπετο πᾶσα διαμπερές, αὐτὰρ ὕπερθε</l>
<l>τεῖχος ἐγυμνώθη, πολέεσσι δὲ θῆκε κέλευθον.</l>
<milestone ed="p" n="400" unit="card"/>
</p><p><l n="400"><milestone ed="P" unit="para"/>τὸν δ’ Αἴας καὶ Τεῦκρος ὁμαρτήσανθ’ ὃ μὲν ἰῷ</l>
<l>βεβλήκει τελαμῶνα περὶ στήθεσσι φαεινὸν</l>
<l>ἀσπίδος ἀμφιβρότης· ἀλλὰ Ζεὺς κῆρας ἄμυνε</l>
<l>παιδὸς ἑοῦ, μὴ νηυσὶν ἔπι πρύμνῃσι δαμείη·</l>
<l>Αἴας δ’ ἀσπίδα νύξεν ἐπάλμενος, οὐδὲ διὰ πρὸ</l>
<l n="405">ἤλυθεν ἐγχείη, στυφέλιξε δέ μιν μεμαῶτα.</l>
<l>χώρησεν δ’ ἄρα τυτθὸν ἐπάλξιος· οὐδ’ ὅ γε πάμπαν</l>
<l>χάζετ’, ἐπεί οἱ θυμὸς ἐέλπετο κῦδος ἀρέσθαι.</l>
<l>κέκλετο δ’ ἀντιθέοισιν ἑλιξάμενος Λυκίοισιν·</l>
<l>ὦ Λύκιοι τί τ’ ἄρ’ ὧδε μεθίετε θούριδος ἀλκῆς;</l>
<l n="410">ἀργαλέον δέ μοί ἐστι καὶ ἰφθίμῳ περ ἐόντι</l>
<l>μούνῳ ῥηξαμένῳ θέσθαι παρὰ νηυσὶ κέλευθον·</l>
<l>ἀλλ’ ἐφομαρτεῖτε· πλεόνων δέ τι ἔργον ἄμεινον.</l>
</p><p><l><milestone ed="P" unit="para"/>ὣς ἔφαθ’, οἳ δὲ ἄνακτος ὑποδείσαντες ὁμοκλὴν</l>
<l>μᾶλλον ἐπέβρισαν βουληφόρον ἀμφὶ ἄνακτα.</l>
<l n="415">Ἀργεῖοι δ’ ἑτέρωθεν ἐκαρτύναντο φάλαγγας</l>
<l>τείχεος ἔντοσθεν, μέγα δέ σφισι φαίνετο ἔργον·</l>
<l>οὔτε γὰρ ἴφθιμοι Λύκιοι Δαναῶν ἐδύναντο</l>
<l>τεῖχος ῥηξάμενοι θέσθαι παρὰ νηυσὶ κέλευθον,</l>
<l>οὔτέ ποτ’ αἰχμηταὶ Δαναοὶ Λυκίους ἐδύναντο</l>
<l n="420">τείχεος ἂψ ὤσασθαι, ἐπεὶ τὰ πρῶτα πέλασθεν.</l>
<l>ἀλλ’ ὥς τ’ ἀμφ’ οὔροισι δύ’ ἀνέρε δηριάασθον</l>
<l>μέτρ’ ἐν χερσὶν ἔχοντες ἐπιξύνῳ ἐν ἀρούρῃ,</l>
<l>ὥ τ’ ὀλίγῳ ἐνὶ χώρῳ ἐρίζητον περὶ ἴσης,</l>
<l>ὣς ἄρα τοὺς διέεργον ἐπάλξιες· οἳ δ’ ὑπὲρ αὐτέων</l>
<l n="425">δῄουν ἀλλήλων ἀμφὶ στήθεσσι βοείας</l>
<l>ἀσπίδας εὐκύκλους λαισήϊά τε πτερόεντα.</l>
<l>πολλοὶ δ’ οὐτάζοντο κατὰ χρόα νηλέϊ χαλκῷ,</l>
<l>ἠμὲν ὅτεῳ στρεφθέντι μετάφρενα γυμνωθείη</l>
<l>μαρναμένων, πολλοὶ δὲ διαμπερὲς ἀσπίδος αὐτῆς.</l>
<l n="430">πάντῃ δὴ πύργοι καὶ ἐπάλξιες αἵματι φωτῶν</l>
<l>ἐρράδατ’ ἀμφοτέρωθεν ἀπὸ Τρώων καὶ Ἀχαιῶν.</l>
<l>ἀλλ’ οὐδ’ ὧς ἐδύναντο φόβον ποιῆσαι Ἀχαιῶν,</l>
<l>ἀλλ’ ἔχον ὥς τε τάλαντα γυνὴ χερνῆτις ἀληθής,</l>
<l>ἥ τε σταθμὸν ἔχουσα καὶ εἴριον ἀμφὶς ἀνέλκει</l>
<l n="435">ἰσάζους’, ἵνα παισὶν ἀεικέα μισθὸν ἄρηται·</l>
<l>ὣς μὲν τῶν ἐπὶ ἶσα μάχη τέτατο πτόλεμός τε,</l>
<l>πρίν γ’ ὅτε δὴ Ζεὺς κῦδος ὑπέρτερον Ἕκτορι δῶκε</l>
<l>Πριαμίδῃ, ὃς πρῶτος ἐσήλατο τεῖχος Ἀχαιῶν.</l>
<l>ἤϋσεν δὲ διαπρύσιον Τρώεσσι γεγωνώς·</l>
<l n="440">ὄρνυσθ’ ἱππόδαμοι Τρῶες, ῥήγνυσθε δὲ τεῖχος</l>
<l>Ἀργείων καὶ νηυσὶν ἐνίετε θεσπιδαὲς πῦρ.</l>
<milestone ed="p" n="442" unit="card"/>
</p><p><l><milestone ed="P" unit="para"/>ὣς φάτ’ ἐποτρύνων, οἳ δ’ οὔασι πάντες ἄκουον,</l>
<l>ἴθυσαν δ’ ἐπὶ τεῖχος ἀολλέες· οἳ μὲν ἔπειτα</l>
<l>κροσσάων ἐπέβαινον ἀκαχμένα δούρατ’ ἔχοντες,</l>
<l n="445">Ἕκτωρ δ’ ἁρπάξας λᾶαν φέρεν, ὅς ῥα πυλάων</l>
<l>ἑστήκει πρόσθε πρυμνὸς παχύς, αὐτὰρ ὕπερθεν</l>
<l>ὀξὺς ἔην· τὸν δ’ οὔ κε δύ’ ἀνέρε δήμου ἀρίστω</l>
<l>ῥηϊδίως ἐπ’ ἄμαξαν ἀπ’ οὔδεος ὀχλίσσειαν,</l>
<l>οἷοι νῦν βροτοί εἰς’· ὃ δέ μιν ῥέα πάλλε καὶ οἶος.</l>
<l n="450">τόν οἱ ἐλαφρὸν ἔθηκε Κρόνου πάϊς ἀγκυλομήτεω.</l>
<l>ὡς δ’ ὅτε ποιμὴν ῥεῖα φέρει πόκον ἄρσενος οἰὸς</l>
<l>χειρὶ λαβὼν ἑτέρῃ, ὀλίγον τέ μιν ἄχθος ἐπείγει,</l>
<l>ὣς Ἕκτωρ ἰθὺς σανίδων φέρε λᾶαν ἀείρας,</l>
<l>αἵ ῥα πύλας εἴρυντο πύκα στιβαρῶς ἀραρυίας</l>
<l n="455">δικλίδας ὑψηλάς· δοιοὶ δ’ ἔντοσθεν ὀχῆες</l>
<l>εἶχον ἐπημοιβοί, μία δὲ κληὶ̈ς ἐπαρήρει.</l>
<l>στῆ δὲ μάλ’ ἐγγὺς ἰών, καὶ ἐρεισάμενος βάλε μέσσας</l>
<l>εὖ διαβάς, ἵνα μή οἱ ἀφαυρότερον βέλος εἴη,</l>
<l>ῥῆξε δ’ ἀπ’ ἀμφοτέρους θαιρούς· πέσε δὲ λίθος εἴσω</l>
<l n="460">βριθοσύνῃ, μέγα δ’ ἀμφὶ πύλαι μύκον, οὐδ’ ἄρ’ ὀχῆες</l>
<l>ἐσχεθέτην, σανίδες δὲ διέτμαγεν ἄλλυδις ἄλλη</l>
<l>λᾶος ὑπὸ ῥιπῆς· ὃ δ’ ἄρ’ ἔσθορε φαίδιμος Ἕκτωρ</l>
<l>νυκτὶ θοῇ ἀτάλαντος ὑπώπια· λάμπε δὲ χαλκῷ</l>
<l>σμερδαλέῳ, τὸν ἕεστο περὶ χροί̈, δοιὰ δὲ χερσὶ</l>
<l n="465">δοῦρ’ ἔχεν· οὔ κέν τίς μιν ἐρύκακεν ἀντιβολήσας</l>
<l>νόσφι θεῶν ὅτ’ ἐσᾶλτο πύλας· πυρὶ δ’ ὄσσε δεδήει.</l>
<l>κέκλετο δὲ Τρώεσσιν ἑλιξάμενος καθ’ ὅμιλον</l>
<l>τεῖχος ὑπερβαίνειν· τοὶ δ’ ὀτρύνοντι πίθοντο.</l>
<l>αὐτίκα δ’ οἳ μὲν τεῖχος ὑπέρβασαν, οἳ δὲ κατ’ αὐτὰς</l>
<l n="470">ποιητὰς ἐσέχυντο πύλας· Δαναοὶ δὲ φόβηθεν</l>
<l>νῆας ἀνὰ γλαφυράς, ὅμαδος δ’ ἀλίαστος ἐτύχθη.</l>
</p></div>
<div type="book" n="13">
<milestone ed="p" n="1" unit="card"/>
<p><l><milestone ed="P" unit="para"/>Ζεὺς δ’ ἐπεὶ οὖν Τρῶάς τε καὶ Ἕκτορα νηυσὶ πέλασσε,</l>
<l>τοὺς μὲν ἔα παρὰ τῇσι πόνον τ’ ἐχέμεν καὶ ὀϊζὺν</l>
<l>νωλεμέως, αὐτὸς δὲ πάλιν τρέπεν ὄσσε φαεινὼ</l>
<l>νόσφιν ἐφ’ ἱπποπόλων Θρῃκῶν καθορώμενος αἶαν</l>
<l n="5">Μυσῶν τ’ ἀγχεμάχων καὶ ἀγαυῶν ἱππημολγῶν</l>
<l>γλακτοφάγων Ἀβίων τε δικαιοτάτων ἀνθρώπων.</l>
<l>ἐς Τροίην δ’ οὐ πάμπαν ἔτι τρέπεν ὄσσε φαεινώ·</l>
<l>οὐ γὰρ ὅ γ’ ἀθανάτων τινα ἔλπετο ὃν κατὰ θυμὸν</l>
<l>ἐλθόντ’ ἢ Τρώεσσιν ἀρηξέμεν ἢ Δαναοῖσιν.</l>
</p><p><l n="10"><milestone ed="P" unit="para"/>οὐδ’ ἀλαοσκοπιὴν εἶχε κρείων ἐνοσίχθων·</l>
<l>καὶ γὰρ ὃ θαυμάζων ἧστο πτόλεμόν τε μάχην τε</l>
<l>ὑψοῦ ἐπ’ ἀκροτάτης κορυφῆς Σάμου ὑληέσσης</l>
<l>Θρηϊκίης· ἔνθεν γὰρ ἐφαίνετο πᾶσα μὲν Ἴδη,</l>
<l>φαίνετο δὲ Πριάμοιο πόλις καὶ νῆες Ἀχαιῶν.</l>
<l n="15">ἔνθ’ ἄρ’ ὅ γ’ ἐξ ἁλὸς ἕζετ’ ἰών, ἐλέαιρε δ’ Ἀχαιοὺς</l>
<l>Τρωσὶν δαμναμένους, Διὶ δὲ κρατερῶς ἐνεμέσσα.</l>
</p><p><l><milestone ed="P" unit="para"/>αὐτίκα δ’ ἐξ ὄρεος κατεβήσετο παιπαλόεντος</l>
<l>κραιπνὰ ποσὶ προβιβάς· τρέμε δ’ οὔρεα μακρὰ καὶ ὕλη</l>
<l>ποσσὶν ὑπ’ ἀθανάτοισι Ποσειδάωνος ἰόντος.</l>
<l n="20">τρὶς μὲν ὀρέξατ’ ἰών, τὸ δὲ τέτρατον ἵκετο τέκμωρ</l>
<l>Αἰγάς, ἔνθα δέ οἱ κλυτὰ δώματα βένθεσι λίμνης</l>
<l>χρύσεα μαρμαίροντα τετεύχαται ἄφθιτα αἰεί.</l>
<l>ἔνθ’ ἐλθὼν ὑπ’ ὄχεσφι τιτύσκετο χαλκόποδ’ ἵππω</l>
<l>ὠκυπέτα χρυσέῃσιν ἐθείρῃσιν κομόωντε,</l>
<l n="25">χρυσὸν δ’ αὐτὸς ἔδυνε περὶ χροί̈, γέντο δ’ ἱμάσθλην</l>
<l>χρυσείην εὔτυκτον, ἑοῦ δ’ ἐπεβήσετο δίφρου,</l>
<l>βῆ δ’ ἐλάαν ἐπὶ κύματ’· ἄταλλε δὲ κήτε’ ὑπ’ αὐτοῦ</l>
<l>πάντοθεν ἐκ κευθμῶν, οὐδ’ ἠγνοίησεν ἄνακτα·</l>
<l>γηθοσύνῃ δὲ θάλασσα διίστατο· τοὶ δὲ πέτοντο</l>
<l n="30">ῥίμφα μάλ’, οὐδ’ ὑπένερθε διαίνετο χάλκεος ἄξων·</l>
<l>τὸν δ’ ἐς Ἀχαιῶν νῆας ἐύ̈σκαρθμοι φέρον ἵπποι.</l>
<milestone ed="p" n="32" unit="card"/>
</p><p><l><milestone ed="P" unit="para"/>ἔστι δέ τι σπέος εὐρὺ βαθείης βένθεσι λίμνης</l>
<l>μεσσηγὺς Τενέδοιο καὶ Ἴμβρου παιπαλοέσσης·</l>
<l>ἔνθ’ ἵππους ἔστησε Ποσειδάων ἐνοσίχθων</l>
<l n="35">λύσας ἐξ ὀχέων, παρὰ δ’ ἀμβρόσιον βάλεν εἶδαρ</l>
<l>ἔδμεναι· ἀμφὶ δὲ ποσσὶ πέδας ἔβαλε χρυσείας</l>
<l>ἀρρήκτους ἀλύτους, ὄφρ’ ἔμπεδον αὖθι μένοιεν</l>
<l>νοστήσαντα ἄνακτα· ὃ δ’ ἐς στρατὸν ᾤχετ’ Ἀχαιῶν.</l>
</p><p><l><milestone ed="P" unit="para"/>Τρῶες δὲ φλογὶ ἶσοι ἀολλέες ἠὲ θυέλλῃ</l>
<l n="40">Ἕκτορι Πριαμίδῃ ἄμοτον μεμαῶτες ἕποντο</l>
<l>ἄβρομοι αὐί̈αχοι· ἔλποντο δὲ νῆας Ἀχαιῶν</l>
<l>αἱρήσειν, κτενέειν δὲ παρ’ αὐτόθι πάντας ἀρίστους.</l>
<l>ἀλλὰ Ποσειδάων γαιήοχος ἐννοσίγαιος</l>
<l>Ἀργείους ὄτρυνε βαθείης ἐξ ἁλὸς ἐλθὼν</l>
<l n="45">εἰσάμενος Κάλχαντι δέμας καὶ ἀτειρέα φωνήν·</l>
<l>Αἴαντε πρώτω προσέφη μεμαῶτε καὶ αὐτώ·</l>
<l>Αἴαντε σφὼ μέν τε σαώσετε λαὸν Ἀχαιῶν</l>
<l>ἀλκῆς μνησαμένω, μὴ δὲ κρυεροῖο φόβοιο.</l>
<l>ἄλλῃ μὲν γὰρ ἔγωγ’ οὐ δείδια χεῖρας ἀάπτους</l>
<l n="50">Τρώων, οἳ μέγα τεῖχος ὑπερκατέβησαν ὁμίλῳ·</l>
<l>ἕξουσιν γὰρ πάντας ἐϋκνήμιδες Ἀχαιοί·</l>
<l>τῇ δὲ δὴ αἰνότατον περιδείδια μή τι πάθωμεν,</l>
<l>ᾗ ῥ’ ὅ γ’ ὁ λυσσώδης φλογὶ εἴκελος ἡγεμονεύει</l>
<l>Ἕκτωρ, ὃς Διὸς εὔχετ’ ἐρισθενέος πάϊς εἶναι.</l>
<l n="55">σφῶϊν δ’ ὧδε θεῶν τις ἐνὶ φρεσὶ ποιήσειεν</l>
<l>αὐτώ θ’ ἑστάμεναι κρατερῶς καὶ ἀνωγέμεν ἄλλους·</l>
<l>τώ κε καὶ ἐσσύμενόν περ ἐρωήσαιτ’ ἀπὸ νηῶν</l>
<l>ὠκυπόρων, εἰ καί μιν Ὀλύμπιος αὐτὸς ἐγείρει.</l>
<milestone ed="p" n="59" unit="card"/>
</p><p><l><milestone ed="P" unit="para"/>ἦ καὶ σκηπανίῳ γαιήοχος ἐννοσίγαιος</l>
<l n="60">ἀμφοτέρω κεκοπὼς πλῆσεν μένεος κρατεροῖο,</l>
<l>γυῖα δ’ ἔθηκεν ἐλαφρὰ πόδας καὶ χεῖρας ὕπερθεν.</l>
<l>αὐτὸς δ’ ὥς τ’ ἴρηξ ὠκύπτερος ὦρτο πέτεσθαι,</l>
<l>ὅς ῥά τ’ ἀπ’ αἰγίλιπος πέτρης περιμήκεος ἀρθεὶς</l>
<l>ὁρμήσῃ πεδίοιο διώκειν ὄρνεον ἄλλο,</l>
<l n="65">ὣς ἀπὸ τῶν ἤϊξε Ποσειδάων ἐνοσίχθων.</l>
<l>τοῖιν δ’ ἔγνω πρόσθεν Ὀϊλῆος ταχὺς Αἴας,</l>
<l>αἶψα δ’ ἄρ’ Αἴαντα προσέφη Τελαμώνιον υἱόν·</l>
<l>Αἶαν ἐπεί τις νῶϊ θεῶν οἳ Ὄλυμπον ἔχουσι</l>
<l>μάντεϊ εἰδόμενος κέλεται παρὰ νηυσὶ μάχεσθαι,</l>
<l n="70">οὐδ’ ὅ γε Κάλχας ἐστὶ θεοπρόπος οἰωνιστής·</l>
<l>ἴχνια γὰρ μετόπισθε ποδῶν ἠδὲ κνημάων</l>
<l>ῥεῖ’ ἔγνων ἀπιόντος· ἀρίγνωτοι δὲ θεοί περ·</l>
<l>καὶ δ’ ἐμοὶ αὐτῷ θυμὸς ἐνὶ στήθεσσι φίλοισι</l>
<l>μᾶλλον ἐφορμᾶται πολεμίζειν ἠδὲ μάχεσθαι,</l>
<l n="75">μαιμώωσι δ’ ἔνερθε πόδες καὶ χεῖρες ὕπερθε.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη Τελαμώνιος Αἴας·</l>
<l>οὕτω νῦν καὶ ἐμοὶ περὶ δούρατι χεῖρες ἄαπτοι</l>
<l>μαιμῶσιν, καί μοι μένος ὤρορε, νέρθε δὲ ποσσὶν</l>
<l>ἔσσυμαι ἀμφοτέροισι· μενοινώω δὲ καὶ οἶος</l>
<l n="80">Ἕκτορι Πριαμίδῃ ἄμοτον μεμαῶτι μάχεσθαι.</l>
<milestone ed="p" n="81" unit="card"/>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον</l>
<l>χάρμῃ γηθόσυνοι, τήν σφιν θεὸς ἔμβαλε θυμῷ·</l>
<l>τόφρα δὲ τοὺς ὄπιθεν γαιήοχος ὦρσεν Ἀχαιούς,</l>
<l>οἳ παρὰ νηυσὶ θοῇσιν ἀνέψυχον φίλον ἦτορ.</l>
<l n="85">τῶν ῥ’ ἅμα τ’ ἀργαλέῳ καμάτῳ φίλα γυῖα λέλυντο,</l>
<l>καί σφιν ἄχος κατὰ θυμὸν ἐγίγνετο δερκομένοισι</l>
<l>Τρῶας, τοὶ μέγα τεῖχος ὑπερκατέβησαν ὁμίλῳ.</l>
<l>τοὺς οἵ γ’ εἰσορόωντες ὑπ’ ὀφρύσι δάκρυα λεῖβον·</l>
<l>οὐ γὰρ ἔφαν φεύξεσθαι ὑπ’ ἐκ κακοῦ· ἀλλ’ ἐνοσίχθων</l>
<l n="90">ῥεῖα μετεισάμενος κρατερὰς ὄτρυνε φάλαγγας.</l>
<l>Τεῦκρον ἔπι πρῶτον καὶ Λήϊτον ἦλθε κελεύων</l>
<l>Πηνέλεών θ’ ἥρωα Θόαντά τε Δηί̈πυρόν τε</l>
<l>Μηριόνην τε καὶ Ἀντίλοχον μήστωρας ἀϋτῆς·</l>
<l>τοὺς ὅ γ’ ἐποτρύνων ἔπεα πτερόεντα προσηύδα·</l>
<l n="95">αἰδὼς Ἀργεῖοι, κοῦροι νέοι· ὔμμιν ἔγωγε</l>
<l>μαρναμένοισι πέποιθα σαωσέμεναι νέας ἁμάς·</l>
<l>εἰ δ’ ὑμεῖς πολέμοιο μεθήσετε λευγαλέοιο,</l>
<l>νῦν δὴ εἴδεται ἦμαρ ὑπὸ Τρώεσσι δαμῆναι.</l>
<l>ὢ πόποι ἦ μέγα θαῦμα τόδ’ ὀφθαλμοῖσιν ὁρῶμαι</l>
<l n="100">δεινόν, ὃ οὔ ποτ’ ἔγωγε τελευτήσεσθαι ἔφασκον,</l>
<l>Τρῶας ἐφ’ ἡμετέρας ἰέναι νέας, οἳ τὸ πάρος περ</l>
<l>φυζακινῇς ἐλάφοισιν ἐοίκεσαν, αἵ τε καθ’ ὕλην</l>
<l>θώων παρδαλίων τε λύκων τ’ ἤϊα πέλονται</l>
<l>αὔτως ἠλάσκουσαι ἀνάλκιδες, οὐδ’ ἔπι χάρμη·</l>
<l n="105">ὣς Τρῶες τὸ πρίν γε μένος καὶ χεῖρας Ἀχαιῶν</l>
<l>μίμνειν οὐκ ἐθέλεσκον ἐναντίον, οὐδ’ ἠβαιόν·</l>
<l>νῦν δὲ ἑκὰς πόλιος κοίλῃς ἐπὶ νηυσὶ μάχονται</l>
<l>ἡγεμόνος κακότητι μεθημοσύνῃσί τε λαῶν,</l>
<l>οἳ κείνῳ ἐρίσαντες ἀμυνέμεν οὐκ ἐθέλουσι</l>
<l n="110">νηῶν ὠκυπόρων, ἀλλὰ κτείνονται ἀν’ αὐτάς.</l>
<l>ἀλλ’ εἰ δὴ καὶ πάμπαν ἐτήτυμον αἴτιός ἐστιν</l>
<l>ἥρως Ἀτρεί̈δης εὐρὺ κρείων Ἀγαμέμνων</l>
<l>οὕνεκ’ ἀπητίμησε ποδώκεα Πηλεί̈ωνα,</l>
<l>ἡμέας γ’ οὔ πως ἔστι μεθιέμεναι πολέμοιο.</l>
<l n="115">ἀλλ’ ἀκεώμεθα θᾶσσον· ἀκεσταί τοι φρένες ἐσθλῶν.</l>
<l>ὑμεῖς δ’ οὐκ ἔτι καλὰ μεθίετε θούριδος ἀλκῆς</l>
<l>πάντες ἄριστοι ἐόντες ἀνὰ στρατόν. οὐδ’ ἂν ἔγωγε</l>
<l>ἀνδρὶ μαχεσσαίμην ὅς τις πολέμοιο μεθείη</l>
<l>λυγρὸς ἐών· ὑμῖν δὲ νεμεσσῶμαι περὶ κῆρι.</l>
<l n="120">ὦ πέπονες τάχα δή τι κακὸν ποιήσετε μεῖζον</l>
<l>τῇδε μεθημοσύνῃ· ἀλλ’ ἐν φρεσὶ θέσθε ἕκαστος</l>
<l>αἰδῶ καὶ νέμεσιν· δὴ γὰρ μέγα νεῖκος ὄρωρεν.</l>
<l>Ἕκτωρ δὴ παρὰ νηυσὶ βοὴν ἀγαθὸς πολεμίζει</l>
<l>καρτερός, ἔρρηξεν δὲ πύλας καὶ μακρὸν ὀχῆα.</l>
<milestone ed="p" n="125" unit="card"/>
</p><p><l n="125"><milestone ed="P" unit="para"/>ὥς ῥα κελευτιόων γαιήοχος ὦρσεν Ἀχαιούς.</l>
<l>ἀμφὶ δ’ ἄρ’ Αἴαντας δοιοὺς ἵσταντο φάλαγγες</l>
<l>καρτεραί, ἃς οὔτ’ ἄν κεν Ἄρης ὀνόσαιτο μετελθὼν</l>
<l>οὔτε κ’ Ἀθηναίη λαοσσόος· οἳ γὰρ ἄριστοι</l>
<l>κρινθέντες Τρῶάς τε καὶ Ἕκτορα δῖον ἔμιμνον,</l>
<l n="130">φράξαντες δόρυ δουρί, σάκος σάκεϊ προθελύμνῳ·</l>
<l>ἀσπὶς ἄρ’ ἀσπίδ’ ἔρειδε, κόρυς κόρυν, ἀνέρα δ’ ἀνήρ·</l>
<l>ψαῦον δ’ ἱππόκομοι κόρυθες λαμπροῖσι φάλοισι</l>
<l>νευόντων, ὡς πυκνοὶ ἐφέστασαν ἀλλήλοισιν·</l>
<l>ἔγχεα δ’ ἐπτύσσοντο θρασειάων ἀπὸ χειρῶν</l>
<l n="135">σειόμεν’· οἳ δ’ ἰθὺς φρόνεον, μέμασαν δὲ μάχεσθαι.</l>
</p><p><l><milestone ed="P" unit="para"/>Τρῶες δὲ προὔτυψαν ἀολλέες, ἦρχε δ’ ἄρ’ Ἕκτωρ</l>
<l>ἀντικρὺ μεμαώς, ὀλοοίτροχος ὣς ἀπὸ πέτρης,</l>
<l>ὅν τε κατὰ στεφάνης ποταμὸς χειμάρροος ὤσῃ</l>
<l>ῥήξας ἀσπέτῳ ὄμβρῳ ἀναιδέος ἔχματα πέτρης·</l>
<l n="140">ὕψι δ’ ἀναθρῴσκων πέτεται, κτυπέει δέ θ’ ὑπ’ αὐτοῦ</l>
<l>ὕλη· ὃ δ’ ἀσφαλέως θέει ἔμπεδον, εἷος ἵκηται</l>
<l>ἰσόπεδον, τότε δ’ οὔ τι κυλίνδεται ἐσσύμενός περ·</l>
<l>ὣς Ἕκτωρ εἷος μὲν ἀπείλει μέχρι θαλάσσης</l>
<l>ῥέα διελεύσεσθαι κλισίας καὶ νῆας Ἀχαιῶν</l>
<l n="145">κτείνων· ἀλλ’ ὅτε δὴ πυκινῇς ἐνέκυρσε φάλαγξι</l>
<l>στῆ ῥα μάλ’ ἐγχριμφθείς· οἳ δ’ ἀντίοι υἷες Ἀχαιῶν</l>
<l>νύσσοντες ξίφεσίν τε καὶ ἔγχεσιν ἀμφιγύοισιν</l>
<l>ὦσαν ἀπὸ σφείων· ὃ δὲ χασσάμενος πελεμίχθη.</l>
<l>ἤϋσεν δὲ διαπρύσιον Τρώεσσι γεγωνώς·</l>
<l n="150">Τρῶες καὶ Λύκιοι καὶ Δάρδανοι ἀγχιμαχηταὶ</l>
<l>παρμένετ’· οὔ τοι δηρὸν ἐμὲ σχήσουσιν Ἀχαιοὶ</l>
<l>καὶ μάλα πυργηδὸν σφέας αὐτοὺς ἀρτύναντες,</l>
<l>ἀλλ’ ὀί̈ω χάσσονται ὑπ’ ἔγχεος, εἰ ἐτεόν με</l>
<l>ὦρσε θεῶν ὤριστος, ἐρίγδουπος πόσις Ἥρης.</l>
<milestone ed="p" n="155" unit="card"/>
</p><p><l n="155"><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>Δηί̈φοβος δ’ ἐν τοῖσι μέγα φρονέων ἐβεβήκει</l>
<l>Πριαμίδης, πρόσθεν δ’ ἔχεν ἀσπίδα πάντος’ ἐί̈σην</l>
<l>κοῦφα ποσὶ προβιβὰς καὶ ὑπασπίδια προποδίζων.</l>
<l>Μηριόνης δ’ αὐτοῖο τιτύσκετο δουρὶ φαεινῷ</l>
<l n="160">καὶ βάλεν, οὐδ’ ἀφάμαρτε, κατ’ ἀσπίδα πάντος’ ἐί̈σην</l>
<l>ταυρείην· τῆς δ’ οὔ τι διήλασεν, ἀλλὰ πολὺ πρὶν</l>
<l>ἐν καυλῷ ἐάγη δολιχὸν δόρυ· Δηί̈φοβος δὲ</l>
<l>ἀσπίδα ταυρείην σχέθ’ ἀπὸ ἕο, δεῖσε δὲ θυμῷ</l>
<l>ἔγχος Μηριόναο δαί̈φρονος· αὐτὰρ ὅ γ’ ἥρως</l>
<l n="165">ἂψ ἑτάρων εἰς ἔθνος ἐχάζετο, χώσατο δ’ αἰνῶς</l>
<l>ἀμφότερον, νίκης τε καὶ ἔγχεος ὃ ξυνέαξε.</l>
<l>βῆ δ’ ἰέναι παρά τε κλισίας καὶ νῆας Ἀχαιῶν</l>
<l>οἰσόμενος δόρυ μακρόν, ὅ οἱ κλισίηφι λέλειπτο.</l>
</p><p><l><milestone ed="P" unit="para"/>οἳ δ’ ἄλλοι μάρναντο, βοὴ δ’ ἄσβεστος ὀρώρει.</l>
<l n="170">Τεῦκρος δὲ πρῶτος Τελαμώνιος ἄνδρα κατέκτα</l>
<l>Ἴμβριον αἰχμητὴν πολυί̈ππου Μέντορος υἱόν·</l>
<l>ναῖε δὲ Πήδαιον πρὶν ἐλθεῖν υἷας Ἀχαιῶν,</l>
<l>κούρην δὲ Πριάμοιο νόθην ἔχε, Μηδεσικάστην·</l>
<l>αὐτὰρ ἐπεὶ Δαναῶν νέες ἤλυθον ἀμφιέλισσαι,</l>
<l n="175">ἂψ ἐς Ἴλιον ἦλθε, μετέπρεπε δὲ Τρώεσσι,</l>
<l>ναῖε δὲ πὰρ Πριάμῳ· ὃ δέ μιν τίεν ἶσα τέκεσσι.</l>
<l>τόν ῥ’ υἱὸς Τελαμῶνος ὑπ’ οὔατος ἔγχεϊ μακρῷ</l>
<l>νύξ’, ἐκ δ’ ἔσπασεν ἔγχος· ὃ δ’ αὖτ’ ἔπεσεν μελίη ὣς</l>
<l>ἥ τ’ ὄρεος κορυφῇ ἕκαθεν περιφαινομένοιο</l>
<l n="180">χαλκῷ ταμνομένη τέρενα χθονὶ φύλλα πελάσσῃ·</l>
<l>ὣς πέσεν, ἀμφὶ δέ οἱ βράχε τεύχεα ποικίλα χαλκῷ.</l>
<l>Τεῦκρος δ’ ὁρμήθη μεμαὼς ἀπὸ τεύχεα δῦσαι·</l>
<l>Ἕκτωρ δ’ ὁρμηθέντος ἀκόντισε δουρὶ φαεινῷ.</l>
<l>ἀλλ’ ὃ μὲν ἄντα ἰδὼν ἠλεύατο χάλκεον ἔγχος</l>
<l n="185">τυτθόν· ὃ δ’ Ἀμφίμαχον Κτεάτου υἷ’ Ἀκτορίωνος</l>
<l>νισόμενον πόλεμον δὲ κατὰ στῆθος βάλε δουρί·</l>
<l>δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
<l>Ἕκτωρ δ’ ὁρμήθη κόρυθα κροτάφοις ἀραρυῖαν</l>
<l>κρατὸς ἀφαρπάξαι μεγαλήτορος Ἀμφιμάχοιο·</l>
<l n="190">Αἴας δ’ ὁρμηθέντος ὀρέξατο δουρὶ φαεινῷ</l>
<l>Ἕκτορος· ἀλλ’ οὔ πῃ χροὸς εἴσατο, πᾶς δ’ ἄρα χαλκῷ</l>
<l>σμερδαλέῳ κεκάλυφθ’· ὃ δ’ ἄρ’ ἀσπίδος ὀμφαλὸν οὖτα,</l>
<l>ὦσε δέ μιν σθένεϊ μεγάλῳ· ὃ δὲ χάσσατ’ ὀπίσσω</l>
<l>νεκρῶν ἀμφοτέρων, τοὺς δ’ ἐξείρυσσαν Ἀχαιοί.</l>
<milestone ed="p" n="195" unit="card"/>
<l n="195">Ἀμφίμαχον μὲν ἄρα Στιχίος δῖός τε Μενεσθεὺς</l>
<l>ἀρχοὶ Ἀθηναίων κόμισαν μετὰ λαὸν Ἀχαιῶν·</l>
<l>Ἴμβριον αὖτ’ Αἴαντε μεμαότε θούριδος ἀλκῆς</l>
<l>ὥς τε δύ’ αἶγα λέοντε κυνῶν ὕπο καρχαροδόντων</l>
<l>ἁρπάξαντε φέρητον ἀνὰ ῥωπήϊα πυκνὰ</l>
<l n="200">ὑψοῦ ὑπὲρ γαίης μετὰ γαμφηλῇσιν ἔχοντε,</l>
<l>ὥς ῥα τὸν ὑψοῦ ἔχοντε δύω Αἴαντε κορυστὰ</l>
<l>τεύχεα συλήτην· κεφαλὴν δ’ ἁπαλῆς ἀπὸ δειρῆς</l>
<l>κόψεν Ὀϊλιάδης κεχολωμένος Ἀμφιμάχοιο,</l>
<l>ἧκε δέ μιν σφαιρηδὸν ἑλιξάμενος δι’ ὁμίλου·</l>
<l n="205">Ἕκτορι δὲ προπάροιθε ποδῶν πέσεν ἐν κονίῃσι.</l>
</p><p><l><milestone ed="P" unit="para"/>καὶ τότε δὴ περὶ κῆρι Ποσειδάων ἐχολώθη</l>
<l>υἱωνοῖο πεσόντος ἐν αἰνῇ δηϊοτῆτι,</l>
<l>βῆ δ’ ἰέναι παρά τε κλισίας καὶ νῆας Ἀχαιῶν</l>
<l>ὀτρυνέων Δαναούς, Τρώεσσι δὲ κήδεα τεῦχεν.</l>
<l n="210">Ἰδομενεὺς δ’ ἄρα οἱ δουρικλυτὸς ἀντεβόλησεν</l>
<l>ἐρχόμενος παρ’ ἑταίρου, ὅ οἱ νέον ἐκ πολέμοιο</l>
<l>ἦλθε κατ’ ἰγνύην βεβλημένος ὀξέϊ χαλκῷ.</l>
<l>τὸν μὲν ἑταῖροι ἔνεικαν, ὃ δ’ ἰητροῖς ἐπιτείλας</l>
<l>ἤϊεν ἐς κλισίην· ἔτι γὰρ πολέμοιο μενοίνα</l>
<l n="215">ἀντιάαν· τὸν δὲ προσέφη κρείων ἐνοσίχθων</l>
<l>εἰσάμενος φθογγὴν Ἀνδραίμονος υἷϊ Θόαντι</l>
<l>ὃς πάσῃ Πλευρῶνι καὶ αἰπεινῇ Καλυδῶνι</l>
<l>Αἰτωλοῖσιν ἄνασσε, θεὸς δ’ ὣς τίετο δήμῳ·</l>
<l>Ἰδομενεῦ Κρητῶν βουληφόρε ποῦ τοι ἀπειλαὶ</l>
<l n="220">οἴχονται, τὰς Τρωσὶν ἀπείλεον υἷες Ἀχαιῶν;</l>
</p><p><l><milestone ed="P" unit="para"/>τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·</l>
<l>ὦ Θόαν οὔ τις ἀνὴρ νῦν γ’ αἴτιος, ὅσσον ἔγωγε</l>
<l>γιγνώσκω· πάντες γὰρ ἐπιστάμεθα πτολεμίζειν.</l>
<l>οὔτέ τινα δέος ἴσχει ἀκήριον οὔτέ τις ὄκνῳ</l>
<l n="225">εἴκων ἀνδύεται πόλεμον κακόν· ἀλλά που οὕτω</l>
<l>μέλλει δὴ φίλον εἶναι ὑπερμενέϊ Κρονίωνι</l>
<l>νωνύμνους ἀπολέσθαι ἀπ’ Ἄργεος ἐνθάδ’ Ἀχαιούς.</l>
<l>ἀλλὰ Θόαν, καὶ γὰρ τὸ πάρος μενεδήϊος ἦσθα,</l>
<l>ὀτρύνεις δὲ καὶ ἄλλον ὅθι μεθιέντα ἴδηαι·</l>
<l n="230">τὼ νῦν μήτ’ ἀπόληγε κέλευέ τε φωτὶ ἑκάστῳ.</l>
<milestone ed="p" n="231" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Ποσειδάων ἐνοσίχθων·</l>
<l>Ἰδομενεῦ μὴ κεῖνος ἀνὴρ ἔτι νοστήσειεν</l>
<l>ἐκ Τροίης, ἀλλ’ αὖθι κυνῶν μέλπηθρα γένοιτο,</l>
<l>ὅς τις ἐπ’ ἤματι τῷδε ἑκὼν μεθίῃσι μάχεσθαι.</l>
<l n="235">ἀλλ’ ἄγε τεύχεα δεῦρο λαβὼν ἴθι· ταῦτα δ’ ἅμα χρὴ</l>
<l>σπεύδειν, αἴ κ’ ὄφελός τι γενώμεθα καὶ δύ’ ἐόντε.</l>
<l>συμφερτὴ δ’ ἀρετὴ πέλει ἀνδρῶν καὶ μάλα λυγρῶν,</l>
<l>νῶϊ δὲ καί κ’ ἀγαθοῖσιν ἐπισταίμεσθα μάχεσθαι.</l>
</p><p><l><milestone ed="P" unit="para"/>ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν·</l>
<l n="240">Ἰδομενεὺς δ’ ὅτε δὴ κλισίην εὔτυκτον ἵκανε</l>
<l>δύσετο τεύχεα καλὰ περὶ χροί̈, γέντο δὲ δοῦρε,</l>
<l>βῆ δ’ ἴμεν ἀστεροπῇ ἐναλίγκιος, ἥν τε Κρονίων</l>
<l>χειρὶ λαβὼν ἐτίναξεν ἀπ’ αἰγλήεντος Ὀλύμπου</l>
<l>δεικνὺς σῆμα βροτοῖσιν· ἀρίζηλοι δέ οἱ αὐγαί·</l>
<l n="245">ὣς τοῦ χαλκὸς ἔλαμπε περὶ στήθεσσι θέοντος.</l>
<l>Μηριόνης δ’ ἄρα οἱ θεράπων ἐὺ̈ς ἀντεβόλησεν</l>
<l>ἐγγὺς ἔτι κλισίης· μετὰ γὰρ δόρυ χάλκεον ᾔει</l>
<l>οἰσόμενος· τὸν δὲ προσέφη σθένος Ἰδομενῆος·</l>
<l>Μηριόνη Μόλου υἱὲ πόδας ταχὺ φίλταθ’ ἑταίρων</l>
<l n="250">τίπτ’ ἦλθες πόλεμόν τε λιπὼν καὶ δηϊοτῆτα;</l>
<l>ἠέ τι βέβληαι, βέλεος δέ σε τείρει ἀκωκή,</l>
<l>ἦέ τευ ἀγγελίης μετ’ ἔμ’ ἤλυθες; οὐδέ τοι αὐτὸς</l>
<l>ἧσθαι ἐνὶ κλισίῃσι λιλαίομαι, ἀλλὰ μάχεσθαι.</l>
</p><p><l><milestone ed="P" unit="para"/>τὸν δ’ αὖ Μηριόνης πεπνυμένος ἀντίον ηὔδα·</l>
<l n="255">Ἰδομενεῦ, Κρητῶν βουληφόρε χαλκοχιτώνων,</l>
<l>ἔρχομαι εἴ τί τοι ἔγχος ἐνὶ κλισίῃσι λέλειπται</l>
<l>οἰσόμενος· τό νυ γὰρ κατεάξαμεν ὃ πρὶν ἔχεσκον</l>
<l>ἀσπίδα Δηϊφόβοιο βαλὼν ὑπερηνορέοντος.</l>
</p><p><l><milestone ed="P" unit="para"/>τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·</l>
<l n="260">δούρατα δ’ αἴ κ’ ἐθέλῃσθα καὶ ἓν καὶ εἴκοσι δήεις</l>
<l>ἑσταότ’ ἐν κλισίῃ πρὸς ἐνώπια παμφανόωντα</l>
<l>Τρώϊα, τὰ κταμένων ἀποαίνυμαι· οὐ γὰρ ὀί̈ω</l>
<l>ἀνδρῶν δυσμενέων ἑκὰς ἱστάμενος πολεμίζειν.</l>
<l>τώ μοι δούρατά τ’ ἔστι καὶ ἀσπίδες ὀμφαλόεσσαι</l>
<l n="265">καὶ κόρυθες καὶ θώρηκες λαμπρὸν γανόωντες.</l>
<milestone ed="p" n="266" unit="card"/>
</p><p><l><milestone ed="P" unit="para"/>τὸν δ’ αὖ Μηριόνης πεπνυμένος ἀντίον ηὔδα·</l>
<l>καί τοι ἐμοὶ παρά τε κλισίῃ καὶ νηὶ̈ μελαίνῃ</l>
<l>πόλλ’ ἔναρα Τρώων· ἀλλ’ οὐ σχεδόν ἐστιν ἑλέσθαι.</l>
<l>οὐδὲ γὰρ οὐδ’ ἐμέ φημι λελασμένον ἔμμεναι ἀλκῆς,</l>
<l n="270">ἀλλὰ μετὰ πρώτοισι μάχην ἀνὰ κυδιάνειραν</l>
<l>ἵσταμαι, ὁππότε νεῖκος ὀρώρηται πολέμοιο.</l>
<l>ἄλλόν πού τινα μᾶλλον Ἀχαιῶν χαλκοχιτώνων</l>
<l>λήθω μαρνάμενος, σὲ δὲ ἴδμεναι αὐτὸν ὀί̈ω.</l>
</p><p><l><milestone ed="P" unit="para"/>τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·</l>
<l n="275">οἶδ’ ἀρετὴν οἷός ἐσσι· τί σε χρὴ ταῦτα λέγεσθαι;</l>
<l>εἰ γὰρ νῦν παρὰ νηυσὶ λεγοίμεθα πάντες ἄριστοι</l>
<l>ἐς λόχον, ἔνθα μάλιστ’ ἀρετὴ διαείδεται ἀνδρῶν,</l>
<l>ἔνθ’ ὅ τε δειλὸς ἀνὴρ ὅς τ’ ἄλκιμος ἐξεφαάνθη·</l>
<l>τοῦ μὲν γάρ τε κακοῦ τρέπεται χρὼς ἄλλυδις ἄλλῃ,</l>
<l n="280">οὐδέ οἱ ἀτρέμας ἧσθαι ἐρητύετ’ ἐν φρεσὶ θυμός,</l>
<l>ἀλλὰ μετοκλάζει καὶ ἐπ’ ἀμφοτέρους πόδας ἵζει,</l>
<l>ἐν δέ τέ οἱ κραδίη μεγάλα στέρνοισι πατάσσει</l>
<l>κῆρας ὀϊομένῳ, πάταγος δέ τε γίγνετ’ ὀδόντων·</l>
<l>τοῦ δ’ ἀγαθοῦ οὔτ’ ἂρ τρέπεται χρὼς οὔτέ τι λίην</l>
<l n="285">ταρβεῖ, ἐπειδὰν πρῶτον ἐσίζηται λόχον ἀνδρῶν,</l>
<l>ἀρᾶται δὲ τάχιστα μιγήμεναι ἐν δαὶ̈ λυγρῇ·</l>
<l>οὐδέ κεν ἔνθα τεόν γε μένος καὶ χεῖρας ὄνοιτο.</l>
<l>εἴ περ γάρ κε βλεῖο πονεύμενος ἠὲ τυπείης</l>
<l>οὐκ ἂν ἐν αὐχέν’ ὄπισθε πέσοι βέλος οὐδ’ ἐνὶ νώτῳ,</l>
<l n="290">ἀλλά κεν ἢ στέρνων ἢ νηδύος ἀντιάσειε</l>
<l>πρόσσω ἱεμένοιο μετὰ προμάχων ὀαριστύν.</l>
<l>ἀλλ’ ἄγε μηκέτι ταῦτα λεγώμεθα νηπύτιοι ὣς</l>
<l>ἑσταότες, μή πού τις ὑπερφιάλως νεμεσήσῃ·</l>
<l>ἀλλὰ σύ γε κλισίην δὲ κιὼν ἕλευ ὄβριμον ἔγχος.</l>
<milestone ed="p" n="295" unit="card"/>
</p><p><l n="295"><milestone ed="P" unit="para"/>ὣς φάτο, Μηριόνης δὲ θοῷ ἀτάλαντος Ἄρηϊ</l>
<l>καρπαλίμως κλισίηθεν ἀνείλετο χάλκεον ἔγχος,</l>
<l>βῆ δὲ μετ’ Ἰδομενῆα μέγα πτολέμοιο μεμηλώς.</l>
<l>οἷος δὲ βροτολοιγὸς Ἄρης πόλεμον δὲ μέτεισι,</l>
<l>τῷ δὲ Φόβος φίλος υἱὸς ἅμα κρατερὸς καὶ ἀταρβὴς</l>
<l n="300">ἕσπετο, ὅς τ’ ἐφόβησε ταλάφρονά περ πολεμιστήν·</l>
<l>τὼ μὲν ἄρ’ ἐκ Θρῄκης Ἐφύρους μέτα θωρήσσεσθον,</l>
<l>ἠὲ μετὰ Φλεγύας μεγαλήτορας· οὐδ’ ἄρα τώ γε</l>
<l>ἔκλυον ἀμφοτέρων, ἑτέροισι δὲ κῦδος ἔδωκαν·</l>
<l>τοῖοι Μηριόνης τε καὶ Ἰδομενεὺς ἀγοὶ ἀνδρῶν</l>
<l n="305">ἤϊσαν ἐς πόλεμον κεκορυθμένοι αἴθοπι χαλκῷ.</l>
<l>τὸν καὶ Μηριόνης πρότερος πρὸς μῦθον ἔειπε·</l>
<l>Δευκαλίδη πῇ τὰρ μέμονας καταδῦναι ὅμιλον;</l>
<l>ἢ ἐπὶ δεξιόφιν παντὸς στρατοῦ, ἦ ἀνὰ μέσσους,</l>
<l>ἦ ἐπ’ ἀριστερόφιν; ἐπεὶ οὔ ποθι ἔλπομαι οὕτω</l>
<l n="310">δεύεσθαι πολέμοιο κάρη κομόωντας Ἀχαιούς.</l>
</p><p><l><milestone ed="P" unit="para"/>τὸν δ’ αὖτ’ Ἰδομενεὺς Κρητῶν ἀγὸς ἀντίον ηὔδα·</l>
<l>νηυσὶ μὲν ἐν μέσσῃσιν ἀμύνειν εἰσὶ καὶ ἄλλοι</l>
<l>Αἴαντές τε δύω Τεῦκρός θ’, ὃς ἄριστος Ἀχαιῶν</l>
<l>τοξοσύνῃ, ἀγαθὸς δὲ καὶ ἐν σταδίῃ ὑσμίνῃ·</l>
<l n="315">οἵ μιν ἅδην ἐλόωσι καὶ ἐσσύμενον πολέμοιο</l>
<l>Ἕκτορα Πριαμίδην, καὶ εἰ μάλα καρτερός ἐστιν.</l>
<l>αἰπύ οἱ ἐσσεῖται μάλα περ μεμαῶτι μάχεσθαι</l>
<l>κείνων νικήσαντι μένος καὶ χεῖρας ἀάπτους</l>
<l>νῆας ἐνιπρῆσαι, ὅτε μὴ αὐτός γε Κρονίων</l>
<l n="320">ἐμβάλοι αἰθόμενον δαλὸν νήεσσι θοῇσιν.</l>
<l>ἀνδρὶ δέ κ’ οὐκ εἴξειε μέγας Τελαμώνιος Αἴας,</l>
<l>ὃς θνητός τ’ εἴη καὶ ἔδοι Δημήτερος ἀκτὴν</l>
<l>χαλκῷ τε ῥηκτὸς μεγάλοισί τε χερμαδίοισιν.</l>
<l>οὐδ’ ἂν Ἀχιλλῆϊ ῥηξήνορι χωρήσειεν</l>
<l n="325">ἔν γ’ αὐτοσταδίῃ· ποσὶ δ’ οὔ πως ἔστιν ἐρίζειν.</l>
<l>νῶϊν δ’ ὧδ’ ἐπ’ ἀριστέρ’ ἔχε στρατοῦ, ὄφρα τάχιστα</l>
<l>εἴδομεν ἠέ τῳ εὖχος ὀρέξομεν, ἦέ τις ἡμῖν.</l>
<milestone ed="p" n="328" unit="card"/>
</p><p><l><milestone ed="P" unit="para"/>ὣς φάτο, Μηριόνης δὲ θοῷ ἀτάλαντος Ἄρηϊ</l>
<l>ἦρχ’ ἴμεν, ὄφρ’ ἀφίκοντο κατὰ στρατὸν ᾗ μιν ἀνώγει,</l>
</p><p><l n="330"><milestone ed="P" unit="para"/>οἳ δ’ ὡς Ἰδομενῆα ἴδον φλογὶ εἴκελον ἀλκὴν</l>
<l>αὐτὸν καὶ θεράποντα σὺν ἔντεσι δαιδαλέοισι,</l>
<l>κεκλόμενοι καθ’ ὅμιλον ἐπ’ αὐτῷ πάντες ἔβησαν·</l>
<l>τῶν δ’ ὁμὸν ἵστατο νεῖκος ἐπὶ πρυμνῇσι νέεσσιν.</l>
<l>ὡς δ’ ὅθ’ ὑπὸ λιγέων ἀνέμων σπέρχωσιν ἄελλαι</l>
<l n="335">ἤματι τῷ ὅτε τε πλείστη κόνις ἀμφὶ κελεύθους,</l>
<l>οἵ τ’ ἄμυδις κονίης μεγάλην ἱστᾶσιν ὀμίχλην,</l>
<l>ὣς ἄρα τῶν ὁμός’ ἦλθε μάχη, μέμασαν δ’ ἐνὶ θυμῷ</l>
<l>ἀλλήλους καθ’ ὅμιλον ἐναιρέμεν ὀξέϊ χαλκῷ.</l>
<l>ἔφριξεν δὲ μάχη φθισίμβροτος ἐγχείῃσι</l>
<l n="340">μακρῇς, ἃς εἶχον ταμεσίχροας· ὄσσε δ’ ἄμερδεν</l>
<l>αὐγὴ χαλκείη κορύθων ἄπο λαμπομενάων</l>
<l>θωρήκων τε νεοσμήκτων σακέων τε φαεινῶν</l>
<l>ἐρχομένων ἄμυδις· μάλα κεν θρασυκάρδιος εἴη</l>
<l>ὃς τότε γηθήσειεν ἰδὼν πόνον οὐδ’ ἀκάχοιτο.</l>
</p><p><l n="345"><milestone ed="P" unit="para"/>τὼ δ’ ἀμφὶς φρονέοντε δύω Κρόνου υἷε κραταιὼ</l>
<l>ἀνδράσιν ἡρώεσσιν ἐτεύχετον ἄλγεα λυγρά.</l>
<l>Ζεὺς μέν ῥα Τρώεσσι καὶ Ἕκτορι βούλετο νίκην</l>
<l>κυδαίνων Ἀχιλῆα πόδας ταχύν· οὐδέ τι πάμπαν</l>
<l>ἤθελε λαὸν ὀλέσθαι Ἀχαιϊκὸν Ἰλιόθι πρό,</l>
<l n="350">ἀλλὰ Θέτιν κύδαινε καὶ υἱέα καρτερόθυμον.</l>
<l>Ἀργείους δὲ Ποσειδάων ὀρόθυνε μετελθὼν</l>
<l>λάθρῃ ὑπεξαναδὺς πολιῆς ἁλός· ἤχθετο γάρ ῥα</l>
<l>Τρωσὶν δαμναμένους, Διὶ δὲ κρατερῶς ἐνεμέσσα.</l>
<l>ἦ μὰν ἀμφοτέροισιν ὁμὸν γένος ἠδ’ ἴα πάτρη,</l>
<l n="355">ἀλλὰ Ζεὺς πρότερος γεγόνει καὶ πλείονα ᾔδη.</l>
<l>τώ ῥα καὶ ἀμφαδίην μὲν ἀλεξέμεναι ἀλέεινε,</l>
<l>λάθρῃ δ’ αἰὲν ἔγειρε κατὰ στρατὸν ἀνδρὶ ἐοικώς.</l>
<l>τοὶ δ’ ἔριδος κρατερῆς καὶ ὁμοιί̈ου πτολέμοιο</l>
<l>πεῖραρ ἐπαλλάξαντες ἐπ’ ἀμφοτέροισι τάνυσσαν</l>
<l n="360">ἄρρηκτόν τ’ ἄλυτόν τε, τὸ πολλῶν γούνατ’ ἔλυσεν.</l>
<milestone ed="p" n="361" unit="card"/>
</p><p><l><milestone ed="P" unit="para"/>ἔνθα μεσαιπόλιός περ ἐὼν Δαναοῖσι κελεύσας</l>
<l>Ἰδομενεὺς Τρώεσσι μετάλμενος ἐν φόβον ὦρσε.</l>
<l>πέφνε γὰρ Ὀθρυονῆα Καβησόθεν ἔνδον ἐόντα,</l>
<l>ὅς ῥα νέον πολέμοιο μετὰ κλέος εἰληλούθει,</l>
<l n="365">ᾔτεε δὲ Πριάμοιο θυγατρῶν εἶδος ἀρίστην</l>
<l>Κασσάνδρην ἀνάεδνον, ὑπέσχετο δὲ μέγα ἔργον,</l>
<l>ἐκ Τροίης ἀέκοντας ἀπωσέμεν υἷας Ἀχαιῶν.</l>
<l>τῷ δ’ ὁ γέρων Πρίαμος ὑπό τ’ ἔσχετο καὶ κατένευσε</l>
<l>δωσέμεναι· ὃ δὲ μάρναθ’ ὑποσχεσίῃσι πιθήσας.</l>
<l n="370">Ἰδομενεὺς δ’ αὐτοῖο τιτύσκετο δουρὶ φαεινῷ,</l>
<l>καὶ βάλεν ὕψι βιβάντα τυχών· οὐδ’ ἤρκεσε θώρηξ</l>
<l>χάλκεος, ὃν φορέεσκε, μέσῃ δ’ ἐν γαστέρι πῆξε.</l>
<l>δούπησεν δὲ πεσών· ὃ δ’ ἐπεύξατο φώνησέν τε·</l>
<l>Ὀθρυονεῦ περὶ δή σε βροτῶν αἰνίζομ’ ἁπάντων</l>
<l n="375">εἰ ἐτεὸν δὴ πάντα τελευτήσεις ὅς’ ὑπέστης</l>
<l>Δαρδανίδῃ Πριάμῳ· ὃ δ’ ὑπέσχετο θυγατέρα ἥν.</l>
<l>καί κέ τοι ἡμεῖς ταῦτά γ’ ὑποσχόμενοι τελέσαιμεν,</l>
<l>δοῖμεν δ’ Ἀτρεί̈δαο θυγατρῶν εἶδος ἀρίστην</l>
<l>Ἄργεος ἐξαγαγόντες ὀπυιέμεν, εἴ κε σὺν ἄμμιν</l>
<l n="380">Ἰλίου ἐκπέρσῃς εὖ ναιόμενον πτολίεθρον.</l>
<l>ἀλλ’ ἕπε’, ὄφρ’ ἐπὶ νηυσὶ συνώμεθα ποντοπόροισιν</l>
<l>ἀμφὶ γάμῳ, ἐπεὶ οὔ τοι ἐεδνωταὶ κακοί εἰμεν.</l>
</p><p><l><milestone ed="P" unit="para"/>ὣς εἰπὼν ποδὸς ἕλκε κατὰ κρατερὴν ὑσμίνην</l>
<l>ἥρως Ἰδομενεύς· τῷ δ’ Ἄσιος ἦλθ’ ἐπαμύντωρ</l>
<l n="385">πεζὸς πρόσθ’ ἵππων· τὼ δὲ πνείοντε κατ’ ὤμων</l>
<l>αἰὲν ἔχ’ ἡνίοχος θεράπων· ὃ δὲ ἵετο θυμῷ</l>
<l>Ἰδομενῆα βαλεῖν· ὃ δέ μιν φθάμενος βάλε δουρὶ</l>
<l>λαιμὸν ὑπ’ ἀνθερεῶνα, διὰ πρὸ δὲ χαλκὸν ἔλασσεν.</l>
<l>ἤριπε δ’ ὡς ὅτε τις δρῦς ἤριπεν ἢ ἀχερωὶ̈ς</l>
<l n="390">ἠὲ πίτυς βλωθρή, τήν τ’ οὔρεσι τέκτονες ἄνδρες</l>
<l>ἐξέταμον πελέκεσσι νεήκεσι νήϊον εἶναι·</l>
<l>ὣς ὃ πρόσθ’ ἵππων καὶ δίφρου κεῖτο τανυσθεὶς</l>
<l>βεβρυχὼς κόνιος δεδραγμένος αἱματοέσσης.</l>
<l>ἐκ δέ οἱ ἡνίοχος πλήγη φρένας ἃς πάρος εἶχεν,</l>
<l n="395">οὐδ’ ὅ γ’ ἐτόλμησεν δηί̈ων ὑπὸ χεῖρας ἀλύξας</l>
<l>ἂψ ἵππους στρέψαι, τὸν δ’ Ἀντίλοχος μενεχάρμης</l>
<l>δουρὶ μέσον περόνησε τυχών· οὐδ’ ἤρκεσε θώρηξ</l>
<l>χάλκεος ὃν φορέεσκε, μέσῃ δ’ ἐν γαστέρι πῆξεν.</l>
<l>αὐτὰρ ὃ ἀσθμαίνων εὐεργέος ἔκπεσε δίφρου,</l>
<l n="400">ἵππους δ’ Ἀντίλοχος μεγαθύμου Νέστορος υἱὸς</l>
<l>ἐξέλασε Τρώων μετ’ ἐϋκνήμιδας Ἀχαιούς.</l>
<milestone ed="p" n="402" unit="card"/>
</p><p><l><milestone ed="P" unit="para"/>Δηί̈φοβος δὲ μάλα σχεδὸν ἤλυθεν Ἰδομενῆος</l>
<l>Ἀσίου ἀχνύμενος, καὶ ἀκόντισε δουρὶ φαεινῷ.</l>
<l>ἀλλ’ ὃ μὲν ἄντα ἰδὼν ἠλεύατο χάλκεον ἔγχος</l>
<l n="405">Ἰδομενεύς· κρύφθη γὰρ ὑπ’ ἀσπίδι πάντος’ ἐί̈σῃ,</l>
<l>τὴν ἄρ’ ὅ γε ῥινοῖσι βοῶν καὶ νώροπι χαλκῷ</l>
<l>δινωτὴν φορέεσκε, δύω κανόνεσς’ ἀραρυῖαν·</l>
<l>τῇ ὕπο πᾶς ἐάλη, τὸ δ’ ὑπέρπτατο χάλκεον ἔγχος,</l>
<l>καρφαλέον δέ οἱ ἀσπὶς ἐπιθρέξαντος ἄϋσεν</l>
<l n="410">ἔγχεος· οὐδ’ ἅλιόν ῥα βαρείης χειρὸς ἀφῆκεν,</l>
<l>ἀλλ’ ἔβαλ’ Ἱππασίδην Ὑψήνορα ποιμένα λαῶν</l>
<l>ἧπαρ ὑπὸ πραπίδων, εἶθαρ δ’ ὑπὸ γούνατ’ ἔλυσε.</l>
<l>Δηί̈φοβος δ’ ἔκπαγλον ἐπεύξατο μακρὸν ἀύ̈σας·</l>
<l>οὐ μὰν αὖτ’ ἄτιτος κεῖτ’ Ἄσιος, ἀλλά ἕ φημι</l>
<l n="415">εἰς Ἄϊδός περ ἰόντα πυλάρταο κρατεροῖο</l>
<l>γηθήσειν κατὰ θυμόν, ἐπεί ῥά οἱ ὤπασα πομπόν.</l>
</p><p><l><milestone ed="P" unit="para"/>ὣς ἔφατ’, Ἀργείοισι δ’ ἄχος γένετ’ εὐξαμένοιο,</l>
<l>Ἀντιλόχῳ δὲ μάλιστα δαί̈φρονι θυμὸν ὄρινεν·</l>
<l>ἀλλ’ οὐδ’ ἀχνύμενός περ ἑοῦ ἀμέλησεν ἑταίρου,</l>
<l n="420">ἀλλὰ θέων περίβη καί οἱ σάκος ἀμφεκάλυψε.</l>
<l>τὸν μὲν ἔπειθ’ ὑποδύντε δύω ἐρίηρες ἑταῖροι</l>
<l>Μηκιστεὺς Ἐχίοιο πάϊς καὶ δῖος Ἀλάστωρ,</l>
<l>νῆας ἔπι γλαφυρὰς φερέτην βαρέα στενάχοντα.</l>
<milestone ed="p" n="424" unit="card"/>
</p><p><l><milestone ed="P" unit="para"/>Ἰδομενεὺς δ’ οὐ λῆγε μένος μέγα, ἵετο δ’ αἰεὶ</l>
<l n="425">ἠέ τινα Τρώων ἐρεβεννῇ νυκτὶ καλύψαι</l>
<l>ἢ αὐτὸς δουπῆσαι ἀμύνων λοιγὸν Ἀχαιοῖς.</l>
<l>ἔνθ’ Αἰσυήταο διοτρεφέος φίλον υἱὸν</l>
<l>ἥρω’ Ἀλκάθοον, γαμβρὸς δ’ ἦν Ἀγχίσαο,</l>
<l>πρεσβυτάτην δ’ ὤπυιε θυγατρῶν Ἱπποδάμειαν</l>
<l n="430">τὴν περὶ κῆρι φίλησε πατὴρ καὶ πότνια μήτηρ</l>
<l>ἐν μεγάρῳ· πᾶσαν γὰρ ὁμηλικίην ἐκέκαστο</l>
<l>κάλλεϊ καὶ ἔργοισιν ἰδὲ φρεσί· τοὔνεκα καί μιν</l>
<l>γῆμεν ἀνὴρ ὤριστος ἐνὶ Τροίῃ εὐρείῃ·</l>
<l>τὸν τόθ’ ὑπ’ Ἰδομενῆϊ Ποσειδάων ἐδάμασσε</l>
<l n="435">θέλξας ὄσσε φαεινά, πέδησε δὲ φαίδιμα γυῖα·</l>
<l>οὔτε γὰρ ἐξοπίσω φυγέειν δύνατ’ οὔτ’ ἀλέασθαι,</l>
<l>ἀλλ’ ὥς τε στήλην ἢ δένδρεον ὑψιπέτηλον</l>
<l>ἀτρέμας ἑσταότα στῆθος μέσον οὔτασε δουρὶ</l>
<l>ἥρως Ἰδομενεύς, ῥῆξεν δέ οἱ ἀμφὶ χιτῶνα</l>
<l n="440">χάλκεον, ὅς οἱ πρόσθεν ἀπὸ χροὸς ἤρκει ὄλεθρον·</l>
<l>δὴ τότε γ’ αὖον ἄϋσεν ἐρεικόμενος περὶ δουρί.</l>
<l>δούπησεν δὲ πεσών, δόρυ δ’ ἐν κραδίῃ ἐπεπήγει,</l>
<l>ἥ ῥά οἱ ἀσπαίρουσα καὶ οὐρίαχον πελέμιζεν</l>
<l>ἔγχεος· ἔνθα δ’ ἔπειτ’ ἀφίει μένος ὄβριμος Ἄρης·</l>
<l n="445">Ἰδομενεὺς δ’ ἔκπαγλον ἐπεύξατο μακρὸν ἀύ̈σας</l>
<l>Δηί̈φοβ’ ἦ ἄρα δή τι ἐί̈σκομεν ἄξιον εἶναι</l>
<l>τρεῖς ἑνὸς ἀντὶ πεφάσθαι; ἐπεὶ σύ περ εὔχεαι οὕτω.</l>
<l>δαιμόνι’ ἀλλὰ καὶ αὐτὸς ἐναντίον ἵστας’ ἐμεῖο,</l>
<l>ὄφρα ἴδῃ οἷος Ζηνὸς γόνος ἐνθάδ’ ἱκάνω,</l>
<l n="450">ὃς πρῶτον Μίνωα τέκε Κρήτῃ ἐπίουρον·</l>
<l>Μίνως δ’ αὖ τέκεθ’ υἱὸν ἀμύμονα Δευκαλίωνα,</l>
<l>Δευκαλίων δ’ ἐμὲ τίκτε πολέσς’ ἄνδρεσσιν ἄνακτα</l>
<l>Κρήτῃ ἐν εὐρείῃ· νῦν δ’ ἐνθάδε νῆες ἔνεικαν</l>
<l>σοί τε κακὸν καὶ πατρὶ καὶ ἄλλοισι Τρώεσσιν.</l>
<milestone ed="p" n="455" unit="card"/>
</p><p><l n="455"><milestone ed="P" unit="para"/>ὣς φάτο, Δηί̈φοβος δὲ διάνδιχα μερμήριξεν</l>
<l>ἤ τινά που Τρώων ἑταρίσσαιτο μεγαθύμων</l>
<l>ἂψ ἀναχωρήσας, ἦ πειρήσαιτο καὶ οἶος.</l>
<l>ὧδε δέ οἱ φρονέοντι δοάσσατο κέρδιον εἶναι</l>
<l>βῆναι ἐπ’ Αἰνείαν· τὸν δ’ ὕστατον εὗρεν ὁμίλου</l>
<l n="460">ἑσταότ’· αἰεὶ γὰρ Πριάμῳ ἐπεμήνιε δίῳ</l>
<l>οὕνεκ’ ἄρ’ ἐσθλὸν ἐόντα μετ’ ἀνδράσιν οὔ τι τίεσκεν.</l>
<l>ἀγχοῦ δ’ ἱστάμενος ἔπεα πτερόεντα προσηύδα·</l>
<l>Αἰνεία Τρώων βουληφόρε νῦν σε μάλα χρὴ</l>
<l>γαμβρῷ ἀμυνέμεναι, εἴ πέρ τί σε κῆδος ἱκάνει.</l>
<l n="465">ἀλλ’ ἕπευ Ἀλκαθόῳ ἐπαμύνομεν, ὅς σε πάρος γε</l>
<l>γαμβρὸς ἐὼν ἔθρεψε δόμοις ἔνι τυτθὸν ἐόντα·</l>
<l>τὸν δέ τοι Ἰδομενεὺς δουρικλυτὸς ἐξενάριξεν.</l>
</p><p><l><milestone ed="P" unit="para"/>ὣς φάτο, τῷ δ’ ἄρα θυμὸν ἐνὶ στήθεσσιν ὄρινε,</l>
<l>βῆ δὲ μετ’ Ἰδομενῆα μέγα πτολέμοιο μεμηλώς.</l>
<l n="470">ἀλλ’ οὐκ Ἰδομενῆα φόβος λάβε τηλύγετον ὥς,</l>
<l>ἀλλ’ ἔμεν’ ὡς ὅτε τις σῦς οὔρεσιν ἀλκὶ πεποιθώς,</l>
<l>ὅς τε μένει κολοσυρτὸν ἐπερχόμενον πολὺν ἀνδρῶν</l>
<l>χώρῳ ἐν οἰοπόλῳ, φρίσσει δέ τε νῶτον ὕπερθεν·</l>
<l>ὀφθαλμὼ δ’ ἄρα οἱ πυρὶ λάμπετον· αὐτὰρ ὀδόντας</l>
<l n="475">θήγει, ἀλέξασθαι μεμαὼς κύνας ἠδὲ καὶ ἄνδρας·</l>
<l>ὣς μένεν Ἰδομενεὺς δουρικλυτός, οὐδ’ ὑπεχώρει,</l>
<l>Αἰνείαν ἐπιόντα βοηθόον· αὖε δ’ ἑταίρους</l>
<l>Ἀσκάλαφόν τ’ ἐσορῶν Ἀφαρῆά τε Δηί̈πυρόν τε</l>
<l>Μηριόνην τε καὶ Ἀντίλοχον μήστωρας ἀϋτῆς·</l>
<l n="480">τοὺς ὅ γ’ ἐποτρύνων ἔπεα πτερόεντα προσηύδα·</l>
<l>δεῦτε φίλοι, καί μ’ οἴῳ ἀμύνετε· δείδια δ’ αἰνῶς</l>
<l>Αἰνείαν ἐπιόντα πόδας ταχύν, ὅς μοι ἔπεισιν,</l>
<l>ὃς μάλα καρτερός ἐστι μάχῃ ἔνι φῶτας ἐναίρειν·</l>
<l>καὶ δ’ ἔχει ἥβης ἄνθος, ὅ τε κράτος ἐστὶ μέγιστον.</l>
<l n="485">εἰ γὰρ ὁμηλικίη γε γενοίμεθα τῷδ’ ἐπὶ θυμῷ</l>
<l>αἶψά κεν ἠὲ φέροιτο μέγα κράτος, ἠὲ φεροίμην.</l>
<milestone ed="p" n="487" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἕνα φρεσὶ θυμὸν ἔχοντες</l>
<l>πλησίοι ἔστησαν, σάκε’ ὤμοισι κλίναντες.</l>
<l>Αἰνείας δ’ ἑτέρωθεν ἐκέκλετο οἷς ἑτάροισι</l>
<l n="490">Δηί̈φοβόν τε Πάριν τ’ ἐσορῶν καὶ Ἀγήνορα δῖον,</l>
<l>οἵ οἱ ἅμ’ ἡγεμόνες Τρώων ἔσαν· αὐτὰρ ἔπειτα</l>
<l>λαοὶ ἕπονθ’, ὡς εἴ τε μετὰ κτίλον ἕσπετο μῆλα</l>
<l>πιόμεν’ ἐκ βοτάνης· γάνυται δ’ ἄρα τε φρένα ποιμήν·</l>
<l>ὣς Αἰνείᾳ θυμὸς ἐνὶ στήθεσσι γεγήθει</l>
<l n="495">ὡς ἴδε λαῶν ἔθνος ἐπισπόμενον ἑοῖ αὐτῷ.</l>
</p><p><l><milestone ed="P" unit="para"/>οἳ δ’ ἀμφ’ Ἀλκαθόῳ αὐτοσχεδὸν ὁρμήθησαν</l>
<l>μακροῖσι ξυστοῖσι· περὶ στήθεσσι δὲ χαλκὸς</l>
<l>σμερδαλέον κονάβιζε τιτυσκομένων καθ’ ὅμιλον</l>
<l>ἀλλήλων· δύο δ’ ἄνδρες ἀρήϊοι ἔξοχον ἄλλων</l>
<l n="500">Αἰνείας τε καὶ Ἰδομενεὺς ἀτάλαντοι Ἄρηϊ</l>
<l>ἵεντ’ ἀλλήλων ταμέειν χρόα νηλέϊ χαλκῷ.</l>
<l>Αἰνείας δὲ πρῶτος ἀκόντισεν Ἰδομενῆος·</l>
<l>ἀλλ’ ὃ μὲν ἄντα ἰδὼν ἠλεύατο χάλκεον ἔγχος,</l>
<l>αἰχμὴ δ’ Αἰνείαο κραδαινομένη κατὰ γαίης</l>
<l n="505">ᾤχετ’, ἐπεί ῥ’ ἅλιον στιβαρῆς ἀπὸ χειρὸς ὄρουσεν.</l>
<l>Ἰδομενεὺς δ’ ἄρα Οἰνόμαον βάλε γαστέρα μέσσην,</l>
<l>ῥῆξε δὲ θώρηκος γύαλον, διὰ δ’ ἔντερα χαλκὸς</l>
<l>ἤφυς’· ὃ δ’ ἐν κονίῃσι πεσὼν ἕλε γαῖαν ἀγοστῷ.</l>
<l>Ἰδομενεὺς δ’ ἐκ μὲν νέκυος δολιχόσκιον ἔγχος</l>
<l n="510">ἐσπάσατ’, οὐδ’ ἄρ’ ἔτ’ ἄλλα δυνήσατο τεύχεα καλὰ</l>
<l>ὤμοιιν ἀφελέσθαι· ἐπείγετο γὰρ βελέεσσιν.</l>
<l>οὐ γὰρ ἔτ’ ἔμπεδα γυῖα ποδῶν ἦν ὁρμηθέντι,</l>
<l>οὔτ’ ἄρ’ ἐπαί̈ξαι μεθ’ ἑὸν· βέλος οὔτ’ ἀλέασθαι.</l>
<l>τώ ῥα καὶ ἐν σταδίῃ μὲν ἀμύνετο νηλεὲς ἦμαρ,</l>
<l n="515">τρέσσαι δ’ οὐκ ἔτι ῥίμφα πόδες φέρον ἐκ πολέμοιο.</l>
<l>τοῦ δὲ βάδην ἀπιόντος ἀκόντισε δουρὶ φαεινῷ</l>
<l>Δηί̈φοβος· δὴ γάρ οἱ ἔχεν κότον ἐμμενὲς αἰεί.</l>
<l>ἀλλ’ ὅ γε καὶ τόθ’ ἅμαρτεν, ὃ δ’ Ἀσκάλαφον βάλε δουρὶ</l>
<l>υἱὸν Ἐνυαλίοιο· δι’ ὤμου δ’ ὄβριμον ἔγχος</l>
<l n="520">ἔσχεν· ὃ δ’ ἐν κονίῃσι πεσὼν ἕλε γαῖαν ἀγοστῷ.</l>
<l>οὐδ’ ἄρα πώ τι πέπυστο βριήπυος ὄβριμος Ἄρης</l>
<l>υἷος ἑοῖο πεσόντος ἐνὶ κρατερῇ ὑσμίνῃ,</l>
<l>ἀλλ’ ὅ γ’ ἄρ’ ἄκρῳ Ὀλύμπῳ ὑπὸ χρυσέοισι νέφεσσιν</l>
<l>ἧστο Διὸς βουλῇσιν ἐελμένος, ἔνθά περ ἄλλοι</l>
<l n="525">ἀθάνατοι θεοὶ ἦσαν ἐεργόμενοι πολέμοιο.</l>
<milestone ed="p" n="526" unit="card"/>
</p><p><l><milestone ed="P" unit="para"/>οἳ δ’ ἀμφ’ Ἀσκαλάφῳ αὐτοσχεδὸν ὁρμήθησαν·</l>
<l>Δηί̈φοβος μὲν ἀπ’ Ἀσκαλάφου πήληκα φαεινὴν</l>
<l>ἥρπασε, Μηριόνης δὲ θοῷ ἀτάλαντος Ἄρηϊ</l>
<l>δουρὶ βραχίονα τύψεν ἐπάλμενος, ἐκ δ’ ἄρα χειρὸς</l>
<l n="530">αὐλῶπις τρυφάλεια χαμαὶ βόμβησε πεσοῦσα.</l>
<l>Μηριόνης δ’ ἐξ αὖτις ἐπάλμενος αἰγυπιὸς ὣς</l>
<l>ἐξέρυσε πρυμνοῖο βραχίονος ὄβριμον ἔγχος,</l>
<l>ἂψ δ’ ἑτάρων εἰς ἔθνος ἐχάζετο. τὸν δὲ Πολίτης</l>
<l>αὐτοκασίγνητος περὶ μέσσῳ χεῖρε τιτήνας</l>
<l n="535">ἐξῆγεν πολέμοιο δυσηχέος, ὄφρ’ ἵκεθ’ ἵππους</l>
<l>ὠκέας, οἵ οἱ ὄπισθε μάχης ἠδὲ πτολέμοιο</l>
<l>ἕστασαν ἡνίοχόν τε καὶ ἅρματα ποικίλ’ ἔχοντες·</l>
<l>οἳ τόν γε προτὶ ἄστυ φέρον βαρέα στενάχοντα</l>
<l>τειρόμενον· κατὰ δ’ αἷμα νεουτάτου ἔρρεε χειρός.</l>
</p><p><l n="540"><milestone ed="P" unit="para"/>οἳ δ’ ἄλλοι μάρναντο, βοὴ δ’ ἄσβεστος ὀρώρει.</l>
<l>ἔνθ’ Αἰνέας Ἀφαρῆα Καλητορίδην ἐπορούσας</l>
<l>λαιμὸν τύψ’ ἐπὶ οἷ τετραμμένον ὀξέϊ δουρί·</l>
<l>ἐκλίνθη δ’ ἑτέρωσε κάρη, ἐπὶ δ’ ἀσπὶς ἑάφθη</l>
<l>καὶ κόρυς, ἀμφὶ δέ οἱ θάνατος χύτο θυμοραϊστής.</l>
<l n="545">Ἀντίλοχος δὲ Θόωνα μεταστρεφθέντα δοκεύσας</l>
<l>οὔτας’ ἐπαί̈ξας, ἀπὸ δὲ φλέβα πᾶσαν ἔκερσεν,</l>
<l>ἥ τ’ ἀνὰ νῶτα θέουσα διαμπερὲς αὐχέν’ ἱκάνει·</l>
<l>τὴν ἀπὸ πᾶσαν ἔκερσεν· ὃ δ’ ὕπτιος ἐν κονίῃσι</l>
<l>κάππεσεν, ἄμφω χεῖρε φίλοις ἑτάροισι πετάσσας.</l>
<l n="550">Ἀντίλοχος δ’ ἐπόρουσε, καὶ αἴνυτο τεύχε’ ἀπ’ ὤμων</l>
<l>παπταίνων· Τρῶες δὲ περισταδὸν ἄλλοθεν ἄλλος</l>
<l>οὔταζον σάκος εὐρὺ παναίολον, οὐδὲ δύναντο</l>
<l>εἴσω ἐπιγράψαι τέρενα χρόα νηλέϊ χαλκῷ</l>
<l>Ἀντιλόχου· πέρι γάρ ῥα Ποσειδάων ἐνοσίχθων</l>
<l n="555">Νέστορος υἱὸν ἔρυτο καὶ ἐν πολλοῖσι βέλεσσιν.</l>
<l>οὐ μὲν γάρ ποτ’ ἄνευ δηί̈ων ἦν, ἀλλὰ κατ’ αὐτοὺς</l>
<l>στρωφᾶτ’· οὐδέ οἱ ἔγχος ἔχ’ ἀτρέμας, ἀλλὰ μάλ’ αἰεὶ</l>
<l>σειόμενον ἐλέλικτο· τιτύσκετο δὲ φρεσὶν ᾗσιν</l>
<l>ἤ τευ ἀκοντίσσαι, ἠὲ σχεδὸν ὁρμηθῆναι.</l>
<milestone ed="p" n="560" unit="card"/>
</p><p><l n="560"><milestone ed="P" unit="para"/>ἀλλ’ οὐ λῆθ’ Ἀδάμαντα τιτυσκόμενος καθ’ ὅμιλον</l>
<l>Ἀσιάδην, ὅ οἱ οὖτα μέσον σάκος ὀξέϊ χαλκῷ</l>
<l>ἐγγύθεν ὁρμηθείς· ἀμενήνωσεν δέ οἱ αἰχμὴν</l>
<l>κυανοχαῖτα Ποσειδάων βιότοιο μεγήρας.</l>
<l>καὶ τὸ μὲν αὐτοῦ μεῖν’ ὥς τε σκῶλος πυρίκαυστος</l>
<l n="565">ἐν σάκει Ἀντιλόχοιο, τὸ δ’ ἥμισυ κεῖτ’ ἐπὶ γαίης·</l>
<l>ἂψ δ’ ἑτάρων εἰς ἔθνος ἐχάζετο κῆρ’ ἀλεείνων·</l>
<l>Μηριόνης δ’ ἀπιόντα μετασπόμενος βάλε δουρὶ</l>
<l>αἰδοίων τε μεσηγὺ καὶ ὀμφαλοῦ, ἔνθα μάλιστα</l>
<l>γίγνετ’ Ἄρης ἀλεγεινὸς ὀϊζυροῖσι βροτοῖσιν.</l>
<l n="570">ἔνθά οἱ ἔγχος ἔπηξεν· ὃ δ’ ἑσπόμενος περὶ δουρὶ</l>
<l>ἤσπαιρ’ ὡς ὅτε βοῦς τόν τ’ οὔρεσι βουκόλοι ἄνδρες</l>
<l>ἰλλάσιν οὐκ ἐθέλοντα βίῃ δήσαντες ἄγουσιν·</l>
<l>ὣς ὃ τυπεὶς ἤσπαιρε μίνυνθά περ, οὔ τι μάλα δήν,</l>
<l>ὄφρά οἱ ἐκ χροὸς ἔγχος ἀνεσπάσατ’ ἐγγύθεν ἐλθὼν</l>
<l n="575">ἥρως Μηριόνης· τὸν δὲ σκότος ὄσσε κάλυψε.</l>
</p><p><l><milestone ed="P" unit="para"/>Δηί̈πυρον δ’ Ἕλενος ξίφεϊ σχεδὸν ἤλασε κόρσην</l>
<l>Θρηϊκίῳ μεγάλῳ, ἀπὸ δὲ τρυφάλειαν ἄραξεν.</l>
<l>ἣ μὲν ἀποπλαγχθεῖσα χαμαὶ πέσε, καί τις Ἀχαιῶν</l>
<l>μαρναμένων μετὰ ποσσὶ κυλινδομένην ἐκόμισσε·</l>
<l n="580">τὸν δὲ κατ’ ὀφθαλμῶν ἐρεβεννὴ νὺξ ἐκάλυψεν.</l>
</p><p><l><milestone ed="P" unit="para"/>Ἀτρεί̈δην δ’ ἄχος εἷλε βοὴν ἀγαθὸν Μενέλαον·</l>
<l>βῆ δ’ ἐπαπειλήσας Ἑλένῳ ἥρωϊ ἄνακτι</l>
<l>ὀξὺ δόρυ κραδάων· ὃ δὲ τόξου πῆχυν ἄνελκε.</l>
<l>τὼ δ’ ἄρ’ ὁμαρτήδην ὃ μὲν ἔγχεϊ ὀξυόεντι</l>
<l n="585">ἵετ’ ἀκοντίσσαι, ὃ δ’ ἀπὸ νευρῆφιν ὀϊστῷ.</l>
<l>Πριαμίδης μὲν ἔπειτα κατὰ στῆθος βάλεν ἰῷ</l>
<l>θώρηκος γύαλον, ἀπὸ δ’ ἔπτατο πικρὸς ὀϊστός.</l>
<l>ὡς δ’ ὅτ’ ἀπὸ πλατέος πτυόφιν μεγάλην κατ’ ἀλωὴν</l>
<l>θρῴσκωσιν κύαμοι μελανόχροες ἢ ἐρέβινθοι</l>
<l n="590">πνοιῇ ὕπο λιγυρῇ καὶ λικμητῆρος ἐρωῇ,</l>
<l>ὣς ἀπὸ θώρηκος Μενελάου κυδαλίμοιο</l>
<l>πολλὸν ἀποπλαγχθεὶς ἑκὰς ἔπτατο πικρὸς ὀϊστός.</l>
<l>Ἀτρεί̈δης δ’ ἄρα χεῖρα βοὴν ἀγαθὸς Μενέλαος</l>
<l>τὴν βάλεν ᾗ ῥ’ ἔχε τόξον ἐύ̈ξοον· ἐν δ’ ἄρα τόξῳ</l>
<l n="595">ἀντικρὺ διὰ χειρὸς ἐλήλατο χάλκεον ἔγχος.</l>
<l>ἂψ δ’ ἑτάρων εἰς ἔθνος ἐχάζετο κῆρ’ ἀλεείνων</l>
<l>χεῖρα παρακρεμάσας· τὸ δ’ ἐφέλκετο μείλινον ἔγχος.</l>
<l>καὶ τὸ μὲν ἐκ χειρὸς ἔρυσεν μεγάθυμος Ἀγήνωρ,</l>
<l>αὐτὴν δὲ ξυνέδησεν ἐϋστρεφεῖ οἰὸς ἀώτῳ</l>
<l n="600">σφενδόνῃ, ἣν ἄρα οἱ θεράπων ἔχε ποιμένι λαῶν.</l>
<milestone ed="p" n="601" unit="card"/>
</p><p><l><milestone ed="P" unit="para"/>Πείσανδρος δ’ ἰθὺς Μενελάου κυδαλίμοιο</l>
<l>ἤϊε· τὸν δ’ ἄγε μοῖρα κακὴ θανάτοιο τέλος δὲ</l>
<l>σοὶ Μενέλαε δαμῆναι ἐν αἰνῇ δηϊοτῆτι.</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες</l>
<l n="605">Ἀτρεί̈δης μὲν ἅμαρτε, παραὶ δέ οἱ ἐτράπετ’ ἔγχος,</l>
<l>Πείσανδρος δὲ σάκος Μενελάου κυδαλίμοιο</l>
<l>οὔτασεν, οὐδὲ διὰ πρὸ δυνήσατο χαλκὸν ἐλάσσαι·</l>
<l>ἔσχεθε γὰρ σάκος εὐρύ, κατεκλάσθη δ’ ἐνὶ καυλῷ</l>
<l>ἔγχος· ὃ δὲ φρεσὶν ᾗσι χάρη καὶ ἐέλπετο νίκην.</l>
<l n="610">Ἀτρεί̈δης δὲ ἐρυσσάμενος ξίφος ἀργυρόηλον</l>
<l>ἆλτ’ ἐπὶ Πεισάνδρῳ· ὃ δ’ ὑπ’ ἀσπίδος εἵλετο καλὴν</l>
<l>ἀξίνην εὔχαλκον ἐλαί̈νῳ ἀμφὶ πελέκκῳ</l>
<l>μακρῷ ἐϋξέστῳ· ἅμα δ’ ἀλλήλων ἐφίκοντο.</l>
<l>ἤτοι ὃ μὲν κόρυθος φάλον ἤλασεν ἱπποδασείης</l>
<l n="615">ἄκρον ὑπὸ λόφον αὐτόν, ὃ δὲ προσιόντα μέτωπον</l>
<l>ῥινὸς ὕπερ πυμάτης· λάκε δ’ ὀστέα, τὼ δέ οἱ ὄσσε</l>
<l>πὰρ ποσὶν αἱματόεντα χαμαὶ πέσον ἐν κονίῃσιν,</l>
<l>ἰδνώθη δὲ πεσών· ὃ δὲ λὰξ ἐν στήθεσι βαίνων</l>
<l>τεύχεά τ’ ἐξενάριξε καὶ εὐχόμενος ἔπος ηὔδα·</l>
<l n="620">λείψετέ θην οὕτω γε νέας Δαναῶν ταχυπώλων</l>
<l>Τρῶες ὑπερφίαλοι δεινῆς ἀκόρητοι ἀϋτῆς,</l>
<l>ἄλλης μὲν λώβης τε καὶ αἴσχεος οὐκ ἐπιδευεῖς</l>
<l>ἣν ἐμὲ λωβήσασθε κακαὶ κύνες, οὐδέ τι θυμῷ</l>
<l>Ζηνὸς ἐριβρεμέτεω χαλεπὴν ἐδείσατε μῆνιν</l>
<l n="625">ξεινίου, ὅς τέ ποτ’ ὔμμι διαφθέρσει πόλιν αἰπήν·</l>
<l>οἵ μευ κουριδίην ἄλοχον καὶ κτήματα πολλὰ</l>
<l>μὰψ οἴχεσθ’ ἀνάγοντες, ἐπεὶ φιλέεσθε παρ’ αὐτῇ·</l>
<l>νῦν αὖτ’ ἐν νηυσὶν μενεαίνετε ποντοπόροισι</l>
<l>πῦρ ὀλοὸν βαλέειν, κτεῖναι δ’ ἥρωας Ἀχαιούς.</l>
<l n="630">ἀλλά ποθι σχήσεσθε καὶ ἐσσύμενοί περ Ἄρηος.</l>
<l>Ζεῦ πάτερ ἦ τέ σέ φασι περὶ φρένας ἔμμεναι ἄλλων</l>
<l>ἀνδρῶν ἠδὲ θεῶν· σέο δ’ ἐκ τάδε πάντα πέλονται·</l>
<l>οἷον δὴ ἄνδρεσσι χαρίζεαι ὑβριστῇσι</l>
<l>Τρωσίν, τῶν μένος αἰὲν ἀτάσθαλον, οὐδὲ δύνανται</l>
<l n="635">φυλόπιδος κορέσασθαι ὁμοιί̈ου πτολέμοιο.</l>
<l>πάντων μὲν κόρος ἐστὶ καὶ ὕπνου καὶ φιλότητος</l>
<l>μολπῆς τε γλυκερῆς καὶ ἀμύμονος ὀρχηθμοῖο,</l>
<l>τῶν πέρ τις καὶ μᾶλλον ἐέλδεται ἐξ ἔρον εἷναι</l>
<l>ἢ πολέμου· Τρῶες δὲ μάχης ἀκόρητοι ἔασιν.</l>
<milestone ed="p" n="640" unit="card"/>
</p><p><l n="640"><milestone ed="P" unit="para"/>ὣς εἰπὼν τὰ μὲν ἔντε’ ἀπὸ χροὸς αἱματόεντα</l>
<l>συλήσας ἑτάροισι δίδου Μενέλαος ἀμύμων,</l>
<l>αὐτὸς δ’ αὖτ’ ἐξ αὖτις ἰὼν προμάχοισιν ἐμίχθη.</l>
</p><p><l><milestone ed="P" unit="para"/>ἔνθά οἱ υἱὸς ἐπᾶλτο Πυλαιμένεος βασιλῆος</l>
<l>Ἁρπαλίων, ὅ ῥα πατρὶ φίλῳ ἕπετο πτολεμίξων</l>
<l n="645">ἐς τροίην, οὐδ’ αὖτις ἀφίκετο πατρίδα γαῖαν·</l>
<l>ὅς ῥα τότ’ Ἀτρεί̈δαο μέσον σάκος οὔτασε δουρὶ</l>
<l>ἐγγύθεν, οὐδὲ διὰ πρὸ δυνήσατο χαλκὸν ἐλάσσαι</l>
<l>ἂψ δ’ ἑτάρων εἰς ἔθνος ἐχάζετο κῆρ’ ἀλεείνων</l>
<l>πάντοσε παπταίνων μή τις χρόα χαλκῷ ἐπαύρῃ.</l>
<l n="650">Μηριόνης δ’ ἀπιόντος ἵει χαλκήρε’ ὀϊστόν,</l>
<l>καί ῥ’ ἔβαλε γλουτὸν κάτα δεξιόν· αὐτὰρ ὀϊστὸς</l>
<l>ἀντικρὺ κατὰ κύστιν ὑπ’ ὀστέον ἐξεπέρησεν.</l>
<l>ἑζόμενος δὲ κατ’ αὖθι φίλων ἐν χερσὶν ἑταίρων</l>
<l>θυμὸν ἀποπνείων, ὥς τε σκώληξ ἐπὶ γαίῃ</l>
<l n="655">κεῖτο ταθείς· ἐκ δ’ αἷμα μέλαν ῥέε, δεῦε δὲ γαῖαν.</l>
<l>τὸν μὲν Παφλαγόνες μεγαλήτορες ἀμφεπένοντο,</l>
<l>ἐς δίφρον δ’ ἀνέσαντες ἄγον προτὶ Ἴλιον ἱρὴν</l>
<l>ἀχνύμενοι· μετὰ δέ σφι πατὴρ κίε δάκρυα λείβων,</l>
<l>ποινὴ δ’ οὔ τις παιδὸς ἐγίγνετο τεθνηῶτος.</l>
</p><p><l n="660"><milestone ed="P" unit="para"/>τοῦ δὲ Πάρις μάλα θυμὸν ἀποκταμένοιο χολώθη·</l>
<l>ξεῖνος γάρ οἱ ἔην πολέσιν μετὰ Παφλαγόνεσσι·</l>
<l>τοῦ ὅ γε χωόμενος προί̈ει χαλκήρε’ ὀϊστόν.</l>
<l>ἦν δέ τις Εὐχήνωρ Πολυί̈δου μάντιος υἱὸς</l>
<l>ἀφνειός τ’ ἀγαθός τε Κορινθόθι οἰκία ναίων,</l>
<l n="665">ὅς ῥ’ εὖ εἰδὼς κῆρ’ ὀλοὴν ἐπὶ νηὸς ἔβαινε·</l>
<l>πολλάκι γάρ οἱ ἔειπε γέρων ἀγαθὸς Πολύϊδος</l>
<l>νούσῳ ὑπ’ ἀργαλέῃ φθίσθαι οἷς ἐν μεγάροισιν,</l>
<l>ἢ μετ’ Ἀχαιῶν νηυσὶν ὑπὸ Τρώεσσι δαμῆναι·</l>
<l>τώ ῥ’ ἅμα τ’ ἀργαλέην θωὴν ἀλέεινεν Ἀχαιῶν</l>
<l n="670">νοῦσόν τε στυγερήν, ἵνα μὴ πάθοι ἄλγεα θυμῷ.</l>
<l>τὸν βάλ’ ὑπὸ γναθμοῖο. καὶ οὔατος· ὦκα δὲ θυμὸς</l>
<l>ᾤχετ’ ἀπὸ μελέων, στυγερὸς δ’ ἄρα μιν σκότος εἷλεν.</l>
<milestone ed="p" n="673" unit="card"/>
</p><p><l><milestone ed="P" unit="para"/>ὣς οἳ μὲν μάρναντο δέμας πυρὸς αἰθομένοιο·</l>
<l>Ἕκτωρ δ’ οὐκ ἐπέπυστο Διὶ̈ φίλος, οὐδέ τι ᾔδη</l>
<l n="675">ὅττί ῥά οἱ νηῶν ἐπ’ ἀριστερὰ δηϊόωντο</l>
<l>λαοὶ ὑπ’ Ἀργείων. τάχα δ’ ἂν καὶ κῦδος Ἀχαιῶν</l>
<l>ἔπλετο· τοῖος γὰρ γαιήοχος ἐννοσίγαιος</l>
<l>ὄτρυν’ Ἀργείους, πρὸς δὲ σθένει αὐτὸς ἄμυνεν·</l>
<l>ἀλλ’ ἔχεν ᾗ τὰ πρῶτα πύλας καὶ τεῖχος ἐσᾶλτο</l>
<l n="680">ῥηξάμενος Δαναῶν πυκινὰς στίχας ἀσπιστάων,</l>
<l>ἔνθ’ ἔσαν Αἴαντός τε νέες καὶ Πρωτεσιλάου</l>
<l>θῖν’ ἔφ’ ἁλὸς πολιῆς εἰρυμέναι· αὐτὰρ ὕπερθε</l>
<l>τεῖχος ἐδέδμητο χθαμαλώτατον, ἔνθα μάλιστα</l>
<l>ζαχρηεῖς γίγνοντο μάχῃ αὐτοί τε καὶ ἵπποι.</l>
</p><p><l n="685"><milestone ed="P" unit="para"/>ἔνθα δὲ Βοιωτοὶ καὶ Ἰάονες ἑλκεχίτωνες</l>
<l>Λοκροὶ καὶ Φθῖοι καὶ φαιδιμόεντες Ἐπειοὶ</l>
<l>σπουδῇ ἐπαί̈σσοντα νεῶν ἔχον, οὐδὲ δύναντο</l>
<l>ὦσαι ἀπὸ σφείων φλογὶ εἴκελον Ἕκτορα δῖον</l>
<l>οἳ μὲν Ἀθηναίων προλελεγμένοι· ἐν δ’ ἄρα τοῖσιν</l>
<l n="690">ἦρχ’ υἱὸς Πετεῶο Μενεσθεύς, οἳ δ’ ἅμ’ ἕποντο</l>
<l>Φείδας τε Στιχίος τε Βίας τ’ ἐύ̈ς· αὐτὰρ Ἐπειῶν</l>
<l>Φυλεί̈δης τε Μέγης Ἀμφίων τε Δρακίος τε,</l>
<l>πρὸ Φθίων δὲ Μέδων τε μενεπτόλεμός τε Ποδάρκης.</l>
<l>ἤτοι ὃ μὲν νόθος υἱὸς Ὀϊλῆος θείοιο</l>
<l n="695">ἔσκε Μέδων Αἴαντος ἀδελφεός· αὐτὰρ ἔναιεν</l>
<l>ἐν Φυλάκῃ γαίης ἄπο πατρίδος ἄνδρα κατακτὰς</l>
<l>γνωτὸν μητρυιῆς Ἐριώπιδος, ἣν ἔχ’ Ὀϊλεύς·</l>
<l>αὐτὰρ ὃ Ἰφίκλοιο πάϊς τοῦ Φυλακίδαο.</l>
<l>οἳ μὲν πρὸ Φθίων μεγαθύμων θωρηχθέντες</l>
<l n="700">ναῦφιν ἀμυνόμενοι μετὰ Βοιωτῶν ἐμάχοντο·</l>
<l>Αἴας δ’ οὐκέτι πάμπαν Ὀϊλῆος ταχὺς υἱὸς</l>
<l>ἵστατ’ ἀπ’ Αἴαντος Τελαμωνίου οὐδ’ ἠβαιόν,</l>
<l>ἀλλ’ ὥς τ’ ἐν νειῷ βόε οἴνοπε πηκτὸν ἄροτρον</l>
<l>ἶσον θυμὸν ἔχοντε τιταίνετον· ἀμφὶ δ’ ἄρά σφι</l>
<l n="705">πρυμνοῖσιν κεράεσσι πολὺς ἀνακηκίει ἱδρώς·</l>
<l>τὼ μέν τε ζυγὸν οἶον ἐύ̈ξοον ἀμφὶς ἐέργει</l>
<l>ἱεμένω κατὰ ὦλκα· τέμει δέ τε τέλσον ἀρούρης·</l>
<l>ὣς τὼ παρβεβαῶτε μάλ’ ἕστασαν ἀλλήλοιιν.</l>
<l>ἀλλ’ ἤτοι Τελαμωνιάδῃ πολλοί τε καὶ ἐσθλοὶ</l>
<l n="710">λαοὶ ἕπονθ’ ἕταροι, οἵ οἱ σάκος ἐξεδέχοντο</l>
<l>ὁππότε μιν κάματός τε καὶ ἱδρὼς γούναθ’ ἵκοιτο.</l>
<l>οὐδ’ ἄρ’ Ὀϊλιάδῃ μεγαλήτορι Λοκροὶ ἕποντο·</l>
<l>οὐ γάρ σφι σταδίῃ ὑσμίνῃ μίμνε φίλον κῆρ·</l>
<l>οὐ γὰρ ἔχον κόρυθας χαλκήρεας ἱπποδασείας,</l>
<l n="715">οὐδ’ ἔχον ἀσπίδας εὐκύκλους καὶ μείλινα δοῦρα,</l>
<l>ἀλλ’ ἄρα τόξοισιν καὶ ἐϋστρεφεῖ οἶος ἀώτῳ</l>
<l>Ἴλιον εἰς ἅμ’ ἕποντο πεποιθότες, οἷσιν ἔπειτα</l>
<l>ταρφέα βάλλοντες Τρώων ῥήγνυντο φάλαγγας·</l>
<l>δή ῥα τόθ’ οἳ μὲν πρόσθε σὺν ἔντεσι δαιδαλέοισι</l>
<l n="720">μάρναντο Τρωσίν τε καὶ Ἕκτορι χαλκοκορυστῇ,</l>
<l>οἳ δ’ ὄπιθεν βάλλοντες ἐλάνθανον· οὐδέ τι χάρμης</l>
<l>Τρῶες μιμνήσκοντο· συνεκλόνεον γὰρ ὀϊστοί.</l>
<milestone ed="p" n="723" unit="card"/>
</p><p><l><milestone ed="P" unit="para"/>ἔνθά κε λευγαλέως νηῶν ἄπο καὶ κλισιάων</l>
<l>Τρῶες ἐχώρησαν προτὶ Ἴλιον ἠνεμόεσσαν,</l>
<l n="725">εἰ μὴ Πουλυδάμας θρασὺν Ἕκτορα εἶπε παραστάς·</l>
<l>Ἕκτορ ἀμήχανός ἐσσι παραρρητοῖσι πιθέσθαι.</l>
<l>οὕνεκά τοι περὶ δῶκε θεὸς πολεμήϊα ἔργα</l>
<l>τοὔνεκα καὶ βουλῇ ἐθέλεις περιίδμεναι ἄλλων·</l>
<l>ἀλλ’ οὔ πως ἅμα πάντα δυνήσεαι αὐτὸς ἑλέσθαι.</l>
<l n="730">ἄλλῳ μὲν γὰρ ἔδωκε θεὸς πολεμήϊα ἔργα,</l>
<l>ἄλλῳ δ’ ὀρχηστύν, ἑτέρῳ κίθαριν καὶ ἀοιδήν,</l>
<l>ἄλλῳ δ’ ἐν στήθεσσι τιθεῖ νόον εὐρύοπα Ζεὺς</l>
<l>ἐσθλόν, τοῦ δέ τε πολλοὶ ἐπαυρίσκοντ’ ἄνθρωποι,</l>
<l>καί τε πολέας ἐσάωσε, μάλιστα δὲ καὐτὸς ἀνέγνω.</l>
<l n="735">αὐτὰρ ἐγὼν ἐρέω ὥς μοι δοκεῖ εἶναι ἄριστα·</l>
<l>πάντῃ γάρ σε περὶ στέφανος πολέμοιο δέδηε·</l>
<l>Τρῶες δὲ μεγάθυμοι ἐπεὶ κατὰ τεῖχος ἔβησαν</l>
<l>οἳ μὲν ἀφεστᾶσιν σὺν τεύχεσιν, οἳ δὲ μάχονται</l>
<l>παυρότεροι πλεόνεσσι κεδασθέντες κατὰ νῆας.</l>
<l n="740">ἀλλ’ ἀναχασσάμενος κάλει ἐνθάδε πάντας ἀρίστους·</l>
<l>ἔνθεν δ’ ἂν μάλα πᾶσαν ἐπιφρασσαίμεθα βουλὴν</l>
<l>ἤ κεν ἐνὶ νήεσσι πολυκλήϊσι πέσωμεν</l>
<l>αἴ κ’ ἐθέλῃσι θεὸς δόμεναι κράτος, ἦ κεν ἔπειτα</l>
<l>πὰρ νηῶν ἔλθωμεν ἀπήμονες. ἦ γὰρ ἔγωγε</l>
<l n="745">δείδω μὴ τὸ χθιζὸν ἀποστήσωνται Ἀχαιοὶ</l>
<l>χρεῖος, ἐπεὶ παρὰ νηυσὶν ἀνὴρ ἆτος πολέμοιο</l>
<l>μίμνει, ὃν οὐκέτι πάγχυ μάχης σχήσεσθαι ὀί̈ω.</l>
</p><p><l><milestone ed="P" unit="para"/>ὣς φάτο Πουλυδάμας, ἅδε δ’ Ἕκτορι μῦθος ἀπήμων,</l>
<l>αὐτίκα δ’ ἐξ ὀχέων σὺν τεύχεσιν ἆλτο χαμᾶζε</l>
<l n="750">καί μιν φωνήσας ἔπεα πτερόεντα προσηύδα·</l>
<l>Πουλυδάμα σὺ μὲν αὐτοῦ ἐρύκακε πάντας ἀρίστους,</l>
<l>αὐτὰρ ἐγὼ κεῖς’ εἶμι καὶ ἀντιόω πολέμοιο·</l>
<l>αἶψα δ’ ἐλεύσομαι αὖτις ἐπὴν εὖ τοῖς ἐπιτείλω.</l>
<milestone ed="p" n="754" unit="card"/>
</p><p><l><milestone ed="P" unit="para"/>ἦ ῥα, καὶ ὁρμήθη ὄρεϊ νιφόεντι ἐοικὼς</l>
<l n="755">κεκλήγων, διὰ δὲ Τρώων πέτετ’ ἠδ’ ἐπικούρων.</l>
<l>οἳ δ’ ἐς Πανθοί̈δην ἀγαπήνορα Πουλυδάμαντα</l>
<l>πάντες ἐπεσσεύοντ’, ἐπεὶ Ἕκτορος ἔκλυον αὐδήν.</l>
<l>αὐτὰρ ὃ Δηί̈φοβόν τε βίην θ’ Ἑλένοιο ἄνακτος</l>
<l>Ἀσιάδην τ’ Ἀδάμαντα καὶ Ἄσιον Ὑρτάκου υἱὸν</l>
<l n="760">φοίτα ἀνὰ προμάχους διζήμενος, εἴ που ἐφεύροι.</l>
<l>τοὺς δ’ εὗρ’ οὐκέτι πάμπαν ἀπήμονας οὐδ’ ἀνολέθρους·</l>
<l>ἀλλ’ οἳ μὲν δὴ νηυσὶν ἔπι πρυμνῇσιν Ἀχαιῶν</l>
<l>χερσὶν ὑπ’ Ἀργείων κέατο ψυχὰς ὀλέσαντες,</l>
<l>οἳ δ’ ἐν τείχει ἔσαν βεβλημένοι οὐτάμενοί τε.</l>
<l n="765">τὸν δὲ τάχ’ εὗρε μάχης ἐπ’ ἀριστερὰ δακρυοέσσης</l>
<l>δῖον Ἀλέξανδρον Ἑλένης πόσιν ἠϋκόμοιο</l>
<l>θαρσύνονθ’ ἑτάρους καὶ ἐποτρύνοντα μάχεσθαι,</l>
<l>ἀγχοῦ δ’ ἱστάμενος προσέφη αἰσχροῖς ἐπέεσσι·</l>
<l>Δύσπαρι εἶδος ἄριστε γυναιμανὲς ἠπεροπευτὰ</l>
<l n="770">ποῦ τοι Δηί̈φοβός τε βίη θ’ Ἑλένοιο ἄνακτος</l>
<l>Ἀσιάδης τ’ Ἀδάμας ἠδ’ Ἄσιος Ὑρτάκου υἱός;</l>
<l>ποῦ δέ τοι Ὀθρυονεύς; νῦν ὤλετο πᾶσα κατ’ ἄκρης</l>
<l>Ἴλιος αἰπεινή· νῦν τοι σῶς αἰπὺς ὄλεθρος.</l>
</p><p><l><milestone ed="P" unit="para"/>τὸν δ’ αὖτε προσέειπεν Ἀλέξανδρος θεοειδής·</l>
<l n="775">Ἕκτορ ἐπεί τοι θυμὸς ἀναίτιον αἰτιάασθαι,</l>
<l>ἄλλοτε δή ποτε μᾶλλον ἐρωῆσαι πολέμοιο</l>
<l>μέλλω, ἐπεὶ οὐδ’ ἐμὲ πάμπαν ἀνάλκιδα γείνατο μήτηρ·</l>
<l>ἐξ οὗ γὰρ παρὰ νηυσὶ μάχην ἤγειρας ἑταίρων,</l>
<l>ἐκ τοῦ δ’ ἐνθάδ’ ἐόντες ὁμιλέομεν Δαναοῖσι</l>
<l n="780">νωλεμέως· ἕταροι δὲ κατέκταθεν οὓς σὺ μεταλλᾷς.</l>
<l>οἴω Δηί̈φοβός τε βίη θ’ Ἑλένοιο ἄνακτος</l>
<l>οἴχεσθον, μακρῇσι τετυμμένω ἐγχείῃσιν</l>
<l>ἀμφοτέρω κατὰ χεῖρα· φόνον δ’ ἤμυνε Κρονίων.</l>
<l>νῦν δ’ ἄρχ’ ὅππῃ σε κραδίη θυμός τε κελεύει·</l>
<l n="785">ἡμεῖς δ’ ἐμμεμαῶτες ἅμ’ ἑψόμεθ’, οὐδέ τί φημι</l>
<l>ἀλκῆς δευήσεσθαι, ὅση δύναμίς γε πάρεστι.</l>
<l>πὰρ δύναμιν δ’ οὐκ ἔστι καὶ ἐσσύμενον πολεμίζειν.</l>
<milestone ed="p" n="788" unit="card"/>
</p><p><l><milestone ed="P" unit="para"/>ὣς εἰπὼν παρέπεισεν ἀδελφειοῦ φρένας ἥρως·</l>
<l>βὰν δ’ ἴμεν ἔνθα μάλιστα μάχη καὶ φύλοπις ἦεν</l>
<l n="790">ἀμφί τε Κεβριόνην καὶ ἀμύμονα Πουλυδάμαντα</l>
<l>Φάλκην Ὀρθαῖόν τε καὶ ἀντίθεον Πολυφήτην</l>
<l>Πάλμύν τ’ Ἀσκάνιόν τε Μόρυν θ’ υἷ’ Ἱπποτίωνος,</l>
<l>οἵ ῥ’ ἐξ Ἀσκανίης ἐριβώλακος ἦλθον ἀμοιβοὶ</l>
<l>ἠοῖ τῇ προτέρῃ· τότε δὲ Ζεὺς ὦρσε μάχεσθαι.</l>
<l n="795">οἳ δ’ ἴσαν ἀργαλέων ἀνέμων ἀτάλαντοι ἀέλλῃ,</l>
<l>ἥ ῥά θ’ ὑπὸ βροντῆς πατρὸς Διὸς εἶσι πέδον δέ,</l>
<l>θεσπεσίῳ δ’ ὁμάδῳ ἁλὶ μίσγεται, ἐν δέ τε πολλὰ</l>
<l>κύματα παφλάζοντα πολυφλοίσβοιο θαλάσσης</l>
<l>κυρτὰ φαληριόωντα, πρὸ μέν τ’ ἄλλ’, αὐτὰρ ἐπ’ ἄλλα·</l>
<l n="800">ὣς Τρῶες πρὸ μὲν ἄλλοι ἀρηρότες, αὐτὰρ ἐπ’ ἄλλοι,</l>
<l>χαλκῷ μαρμαίροντες ἅμ’ ἡγεμόνεσσιν ἕποντο.</l>
<l>Ἕκτωρ δ’ ἡγεῖτο βροτολοιγῷ ἶσος Ἄρηϊ</l>
<l>Πριαμίδης· πρόσθεν δ’ ἔχεν ἀσπίδα πάντος’ ἐί̈σην</l>
<l>ῥινοῖσιν πυκινήν, πολλὸς δ’ ἐπελήλατο χαλκός·</l>
<l n="805">ἀμφὶ δέ οἱ κροτάφοισι φαεινὴ σείετο πήληξ.</l>
<l>πάντῃ δ’ ἀμφὶ φάλαγγας ἐπειρᾶτο προποδίζων,</l>
<l>εἴ πώς οἱ εἴξειαν ὑπασπίδια προβιβῶντι·</l>
<l>ἀλλ’ οὐ σύγχει θυμὸν ἐνὶ στήθεσσιν Ἀχαιῶν.</l>
<l>Αἴας δὲ πρῶτος προκαλέσσατο μακρὰ βιβάσθων·</l>
<l n="810">δαιμόνιε σχεδὸν ἐλθέ· τί ἢ δειδίσσεαι αὔτως</l>
<l>Ἀργείους; οὔ τοί τι μάχης ἀδαήμονές εἰμεν,</l>
<l>ἀλλὰ Διὸς μάστιγι κακῇ ἐδάμημεν Ἀχαιοί.</l>
<l>ἦ θήν πού τοι θυμὸς ἐέλπεται ἐξαλαπάξειν</l>
<l>νῆας· ἄφαρ δέ τε χεῖρες ἀμύνειν εἰσὶ καὶ ἡμῖν.</l>
<l n="815">ἦ κε πολὺ φθαίη εὖ ναιομένη πόλις ὑμὴ</l>
<l>χερσὶν ὑφ’ ἡμετέρῃσιν ἁλοῦσά τε περθομένη τε.</l>
<l>σοὶ δ’ αὐτῷ φημὶ σχεδὸν ἔμμεναι ὁππότε φεύγων</l>
<l>ἀρήσῃ Διὶ πατρὶ καὶ ἄλλοις ἀθανάτοισι</l>
<l>θάσσονας ἰρήκων ἔμεναι καλλίτριχας ἵππους,</l>
<l n="820">οἵ σε πόλιν δ’ οἴσουσι κονίοντες πεδίοιο.</l>
<milestone ed="p" n="821" unit="card"/>
</p><p><l><milestone ed="P" unit="para"/>ὣς ἄρα οἱ εἰπόντι ἐπέπτατο δεξιὸς ὄρνις</l>
<l>αἰετὸς ὑψιπέτης· ἐπὶ δ’ ἴαχε λαὸς Ἀχαιῶν</l>
<l>θάρσυνος οἰωνῷ· ὃ δ’ ἀμείβετο φαίδιμος Ἕκτωρ·</l>
<l>Αἶαν ἁμαρτοεπὲς βουγάϊε ποῖον ἔειπες·</l>
<l n="825">εἰ γὰρ ἐγὼν οὕτω γε Διὸς πάϊς αἰγιόχοιο</l>
<l>εἴην ἤματα πάντα, τέκοι δέ με πότνια Ἥρη,</l>
<l>τιοίμην δ’ ὡς τίετ’ Ἀθηναίη καὶ Ἀπόλλων,</l>
<l>ὡς νῦν ἡμέρη ἥδε κακὸν φέρει Ἀργείοισι</l>
<l>πᾶσι μάλ’, ἐν δὲ σὺ τοῖσι πεφήσεαι, αἴ κε ταλάσσῃς</l>
<l n="830">μεῖναι ἐμὸν δόρυ μακρόν, ὅ τοι χρόα λειριόεντα</l>
<l>δάψει· ἀτὰρ Τρώων κορέεις κύνας ἠδ’ οἰωνοὺς</l>
<l>δημῷ καὶ σάρκεσσι πεσὼν ἐπὶ νηυσὶν Ἀχαιῶν.</l>
</p><p><l><milestone ed="P" unit="para"/>ὣς ἄρα φωνήσας ἡγήσατο· τοὶ δ’ ἅμ’ ἕποντο</l>
<l>ἠχῇ θεσπεσίῃ, ἐπὶ δ’ ἴαχε λαὸς ὄπισθεν.</l>
<l n="835">Ἀργεῖοι δ’ ἑτέρωθεν ἐπίαχον, οὐδὲ λάθοντο</l>
<l>ἀλκῆς, ἀλλ’ ἔμενον Τρώων ἐπιόντας ἀρίστους.</l>
<l>ἠχὴ δ’ ἀμφοτέρων ἵκετ’ αἰθέρα καὶ Διὸς αὐγάς.</l>
</p></div>
<div type="book" n="14">
<milestone ed="p" n="1" unit="card"/>
<p><l><milestone ed="P" unit="para"/>Νέστορα δ’ οὐκ ἔλαθεν ἰαχὴ πίνοντά περ ἔμπης,</l>
<l>ἀλλ’ Ἀσκληπιάδην ἔπεα πτερόεντα προσηύδα·</l>
<l>φράζεο δῖε Μαχᾶον ὅπως ἔσται τάδε ἔργα·</l>
<l>μείζων δὴ παρὰ νηυσὶ βοὴ θαλερῶν αἰζηῶν.</l>
<l n="5">ἀλλὰ σὺ μὲν νῦν πῖνε καθήμενος αἴθοπα οἶνον</l>
<l>εἰς ὅ κε θερμὰ λοετρὰ ἐϋπλόκαμος Ἑκαμήδη</l>
<l>θερμήνῃ καὶ λούσῃ ἄπο βρότον αἱματόεντα·</l>
<l>αὐτὰρ ἐγὼν ἐλθὼν τάχα εἴσομαι ἐς περιωπήν.</l>
</p><p><l><milestone ed="P" unit="para"/>ὣς εἰπὼν σάκος εἷλε τετυγμένον υἷος ἑοῖο</l>
<l n="10">κείμενον ἐν κλισίῃ Θρασυμήδεος ἱπποδάμοιο</l>
<l>χαλκῷ παμφαῖνον· ὃ δ’ ἔχ’ ἀσπίδα πατρὸς ἑοῖο.</l>
<l>εἵλετο δ’ ἄλκιμον ἔγχος ἀκαχμένον ὀξέϊ χαλκῷ,</l>
<l>στῆ δ’ ἐκτὸς κλισίης, τάχα δ’ εἴσιδεν ἔργον ἀεικὲς</l>
<l>τοὺς μὲν ὀρινομένους, τοὺς δὲ κλονέοντας ὄπισθε</l>
<l n="15">Τρῶας ὑπερθύμους· ἐρέριπτο δὲ τεῖχος Ἀχαιῶν.</l>
<l>ὡς δ’ ὅτε πορφύρῃ πέλαγος μέγα κύματι κωφῷ</l>
<l>ὀσσόμενον λιγέων ἀνέμων λαιψηρὰ κέλευθα</l>
<l>αὔτως, οὐδ’ ἄρα τε προκυλίνδεται οὐδετέρωσε,</l>
<l>πρίν τινα κεκριμένον καταβήμεναι ἐκ Διὸς οὖρον,</l>
<l n="20">ὣς ὃ γέρων ὅρμαινε δαϊζόμενος κατὰ θυμὸν</l>
<l>διχθάδι’, ἢ μεθ’ ὅμιλον ἴοι Δαναῶν ταχυπώλων,</l>
<l>ἦε μετ’ Ἀτρεί̈δην Ἀγαμέμνονα ποιμένα λαῶν.</l>
<l>ὧδε δέ οἱ φρονέοντι δοάσσατο κέρδιον εἶναι</l>
<l>βῆναι ἐπ’ Ἀτρεί̈δην. οἳ δ’ ἀλλήλους ἐνάριζον</l>
<l n="25">μαρνάμενοι· λάκε δέ σφι περὶ χροὶ̈ χαλκὸς ἀτειρὴς</l>
<l>νυσσομένων ξίφεσίν τε καὶ ἔγχεσιν ἀμφιγύοισι.</l>
<milestone ed="p" n="27" unit="card"/>
</p><p><l><milestone ed="P" unit="para"/>Νέστορι δὲ ξύμβληντο διοτρεφέες βασιλῆες</l>
<l>πὰρ νηῶν ἀνιόντες ὅσοι βεβλήατο χαλκῷ</l>
<l>Τυδεί̈δης Ὀδυσεύς τε καὶ Ἀτρεί̈δης Ἀγαμέμνων.</l>
<l n="30">πολλὸν γάρ ῥ’ ἀπάνευθε μάχης εἰρύατο νῆες</l>
<l>θῖν’ ἔφ’ ἁλὸς πολιῆς· τὰς γὰρ πρώτας πεδίον δὲ</l>
<l>εἴρυσαν, αὐτὰρ τεῖχος ἐπὶ πρύμνῃσιν ἔδειμαν.</l>
<l>οὐδὲ γὰρ οὐδ’ εὐρύς περ ἐὼν ἐδυνήσατο πάσας</l>
<l>αἰγιαλὸς νῆας χαδέειν, στείνοντο δὲ λαοί·</l>
<l n="35">τώ ῥα προκρόσσας ἔρυσαν, καὶ πλῆσαν ἁπάσης</l>
<l>ἠϊόνος στόμα μακρόν, ὅσον συνεέργαθον ἄκραι.</l>
<l>τώ ῥ’ οἵ γ’ ὀψείοντες ἀϋτῆς καὶ πολέμοιο</l>
<l>ἔγχει ἐρειδόμενοι κίον ἀθρόοι· ἄχνυτο δέ σφι</l>
<l>θυμὸς ἐνὶ στήθεσσιν. ὃ δὲ ξύμβλητο γεραιὸς</l>
<l n="40">Νέστωρ, πτῆξε δὲ θυμὸν ἐνὶ στήθεσσιν Ἀχαιῶν.</l>
<l>τὸν καὶ φωνήσας προσέφη κρείων Ἀγαμέμνων·</l>
<l>ὦ Νέστορ Νηληϊάδη μέγα κῦδος Ἀχαιῶν</l>
<l>τίπτε λιπὼν πόλεμον φθισήνορα δεῦρ’ ἀφικάνεις;</l>
<l>δείδω μὴ δή μοι τελέσῃ ἔπος ὄβριμος Ἕκτωρ,</l>
<l n="45">ὥς ποτ’ ἐπηπείλησεν ἐνὶ Τρώεσς’ ἀγορεύων</l>
<l>μὴ πρὶν πὰρ νηῶν προτὶ Ἴλιον ἀπονέεσθαι</l>
<l>πρὶν πυρὶ νῆας ἐνιπρῆσαι, κτεῖναι δὲ καὶ αὐτούς.</l>
<l>κεῖνος τὼς ἀγόρευε· τὰ δὴ νῦν πάντα τελεῖται.</l>
<l>ὢ πόποι ἦ ῥα καὶ ἄλλοι ἐϋκνήμιδες Ἀχαιοὶ</l>
<l n="50">ἐν θυμῷ βάλλονται ἐμοὶ χόλον ὥς περ Ἀχιλλεὺς</l>
<l>οὐδ’ ἐθέλουσι μάχεσθαι ἐπὶ πρυμνῇσι νέεσσι.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Γερήνιος ἱππότα Νέστωρ·</l>
<l>ἦ δὴ ταῦτά γ’ ἑτοῖμα τετεύχαται, οὐδέ κεν ἄλλως</l>
<l>Ζεὺς ὑψιβρεμέτης αὐτὸς παρατεκτήναιτο.</l>
<l n="55">τεῖχος μὲν γὰρ δὴ κατερήριπεν, ᾧ ἐπέπιθμεν</l>
<l>ἄρρηκτον νηῶν τε καὶ αὐτῶν εἶλαρ ἔσεσθαι·</l>
<l>οἳ δ’ ἐπὶ νηυσὶ θοῇσι μάχην ἀλίαστον ἔχουσι</l>
<l>νωλεμές· οὐδ’ ἂν ἔτι γνοίης μάλα περ σκοπιάζων</l>
<l>ὁπποτέρωθεν Ἀχαιοὶ ὀρινόμενοι κλονέονται,</l>
<l n="60">ὡς ἐπιμὶξ κτείνονται, ἀϋτὴ δ’ οὐρανὸν ἵκει.</l>
<l>ἡμεῖς δὲ φραζώμεθ’ ὅπως ἔσται τάδε ἔργα</l>
<l>εἴ τι νόος ῥέξει· πόλεμον δ’ οὐκ ἄμμε κελεύω</l>
<l>δύμεναι· οὐ γάρ πως βεβλημένον ἐστὶ μάχεσθαι.</l>
<milestone ed="p" n="64" unit="card"/>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἀνδρῶν Ἀγαμέμνων·</l>
<l n="65">Νέστορ ἐπεὶ δὴ νηυσὶν ἔπι πρυμνῇσι μάχονται,</l>
<l>τεῖχος δ’ οὐκ ἔχραισμε τετυγμένον, οὐδέ τι τάφρος,</l>
<l>ᾗ ἔπι πολλὰ πάθον Δαναοί, ἔλποντο δὲ θυμῷ</l>
<l>ἄρρηκτον νηῶν τε καὶ αὐτῶν εἶλαρ ἔσεσθαι·</l>
<l>οὕτω που Διὶ μέλλει ὑπερμενέϊ φίλον εἶναι</l>
<l n="70">νωνύμνους ἀπολέσθαι ἀπ’ Ἄργεος ἐνθάδ’ Ἀχαιούς.</l>
<l>ᾔδεα μὲν γὰρ ὅτε πρόφρων Δαναοῖσιν ἄμυνεν,</l>
<l>οἶδα δὲ νῦν ὅτε τοὺς μὲν ὁμῶς μακάρεσσι θεοῖσι</l>
<l>κυδάνει, ἡμέτερον δὲ μένος καὶ χεῖρας ἔδησεν.</l>
<l>ἀλλ’ ἄγεθ’ ὡς ἂν ἐγὼν εἴπω πειθώμεθα πάντες.</l>
<l n="75">νῆες ὅσαι πρῶται εἰρύαται ἄγχι θαλάσσης</l>
<l>ἕλκωμεν, πάσας δὲ ἐρύσσομεν εἰς ἅλα δῖαν,</l>
<l>ὕψι δ’ ἐπ’ εὐνάων ὁρμίσσομεν, εἰς ὅ κεν ἔλθῃ</l>
<l>νὺξ ἀβρότη, ἢν καὶ τῇ ἀπόσχωνται πολέμοιο</l>
<l>Τρῶες· ἔπειτα δέ κεν ἐρυσαίμεθα νῆας ἁπάσας.</l>
<l n="80">οὐ γάρ τις νέμεσις φυγέειν κακόν, οὐδ’ ἀνὰ νύκτα.</l>
<l>βέλτερον ὃς φεύγων προφύγῃ κακὸν ἠὲ ἁλώῃ.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πολύμητις Ὀδυσσεύς·</l>
<l>Ἀτρεί̈δη ποῖόν σε ἔπος φύγεν ἕρκος ὀδόντων·</l>
<l>οὐλόμεν’ αἴθ’ ὤφελλες ἀεικελίου στρατοῦ ἄλλου</l>
<l n="85">σημαίνειν, μὴ δ’ ἄμμιν ἀνασσέμεν, οἷσιν ἄρα Ζεὺς</l>
<l>ἐκ νεότητος ἔδωκε καὶ ἐς γῆρας τολυπεύειν</l>
<l>ἀργαλέους πολέμους, ὄφρα φθιόμεσθα ἕκαστος.</l>
<l>οὕτω δὴ μέμονας Τρώων πόλιν εὐρυάγυιαν</l>
<l>καλλείψειν, ἧς εἵνεκ’ ὀϊζύομεν κακὰ πολλά;</l>
<l n="90">σίγα, μή τίς τ’ ἄλλος Ἀχαιῶν τοῦτον ἀκούσῃ</l>
<l>μῦθον, ὃν οὔ κεν ἀνήρ γε διὰ στόμα πάμπαν ἄγοιτο</l>
<l>ὅς τις ἐπίσταιτο ᾗσι φρεσὶν ἄρτια βάζειν</l>
<l>σκηπτοῦχός τ’ εἴη, καί οἱ πειθοίατο λαοὶ</l>
<l>τοσσοίδ’ ὅσσοισιν σὺ μετ’ Ἀργείοισιν ἀνάσσεις·</l>
<l n="95">νῦν δέ σευ ὠνοσάμην πάγχυ φρένας, οἷον ἔειπες·</l>
<l>ὃς κέλεαι πολέμοιο συνεσταότος καὶ ἀϋτῆς</l>
<l>νῆας ἐϋσσέλμους ἅλαδ’ ἑλκέμεν, ὄφρ’ ἔτι μᾶλλον</l>
<l>Τρωσὶ μὲν εὐκτὰ γένηται ἐπικρατέουσί περ ἔμπης,</l>
<l>ἡμῖν δ’ αἰπὺς ὄλεθρος ἐπιρρέπῃ. οὐ γὰρ Ἀχαιοὶ</l>
<l n="100">σχήσουσιν πόλεμον νηῶν ἅλα δ’ ἑλκομενάων,</l>
<l>ἀλλ’ ἀποπαπτανέουσιν, ἐρωήσουσι δὲ χάρμης.</l>
<l>ἔνθά κε σὴ βουλὴ δηλήσεται ὄρχαμε λαῶν.</l>
<milestone ed="p" n="103" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα ἄναξ ἀνδρῶν Ἀγαμέμνων·</l>
<l>ὦ Ὀδυσεῦ μάλα πώς με καθίκεο θυμὸν ἐνιπῇ</l>
<l n="105">ἀργαλέῃ· ἀτὰρ οὐ μὲν ἐγὼν ἀέκοντας ἄνωγα</l>
<l>νῆας ἐϋσσέλμους ἅλα δ’ ἑλκέμεν υἷας Ἀχαιῶν.</l>
<l>νῦν δ’ εἴη ὃς τῆσδέ γ’ ἀμείνονα μῆτιν ἐνίσποι</l>
<l>ἢ νέος ἠὲ παλαιός· ἐμοὶ δέ κεν ἀσμένῳ εἴη.</l>
</p><p><l><milestone ed="P" unit="para"/>τοῖσι δὲ καὶ μετέειπε βοὴν ἀγαθὸς Διομήδης·</l>
<l n="110">ἐγγὺς ἀνήρ· οὐ δηθὰ ματεύσομεν· αἴ κ’ ἐθέλητε</l>
<l>πείθεσθαι, καὶ μή τι κότῳ ἀγάσησθε ἕκαστος</l>
<l>οὕνεκα δὴ γενεῆφι νεώτατός εἰμι μεθ’ ὑμῖν·</l>
<l>πατρὸς δ’ ἐξ ἀγαθοῦ καὶ ἐγὼ γένος εὔχομαι εἶναι</l>
<l>Τυδέος, ὃν Θήβῃσι χυτὴ κατὰ γαῖα καλύπτει.</l>
<l n="115">πορθεῖ γὰρ τρεῖς παῖδες ἀμύμονες ἐξεγένοντο,</l>
<l>οἴκεον δ’ ἐν Πλευρῶνι καὶ αἰπεινῇ Καλυδῶνι</l>
<l>Ἄγριος ἠδὲ Μέλας, τρίτατος δ’ ἦν ἱππότα Οἰνεὺς</l>
<l>πατρὸς ἐμοῖο πατήρ· ἀρετῇ δ’ ἦν ἔξοχος αὐτῶν.</l>
<l>ἀλλ’ ὃ μὲν αὐτόθι μεῖνε, πατὴρ δ’ ἐμὸς Ἄργεϊ νάσθη</l>
<l n="120">πλαγχθείς· ὡς γάρ που Ζεὺς ἤθελε καὶ θεοὶ ἄλλοι.</l>
<l>Ἀδρήστοιο δ’ ἔγημε θυγατρῶν, ναῖε δὲ δῶμα</l>
<l>ἀφνειὸν βιότοιο, ἅλις δέ οἱ ἦσαν ἄρουραι</l>
<l>πυροφόροι, πολλοὶ δὲ φυτῶν ἔσαν ὄρχατοι ἀμφίς,</l>
<l>πολλὰ δέ οἱ πρόβατ’ ἔσκε· κέκαστο δὲ πάντας Ἀχαιοὺς</l>
<l n="125">ἐγχείῃ· τὰ δὲ μέλλετ’ ἀκουέμεν, εἰ ἐτεόν περ.</l>
<l>τὼ οὐκ ἄν με γένος γε κακὸν καὶ ἀνάλκιδα φάντες</l>
<l>μῦθον ἀτιμήσαιτε πεφασμένον ὅν κ’ ἐὺ̈ εἴπω.</l>
<l>δεῦτ’ ἴομεν πόλεμον δὲ καὶ οὐτάμενοί περ ἀνάγκῃ.</l>
<l>ἔνθα δ’ ἔπειτ’ αὐτοὶ μὲν ἐχώμεθα δηϊοτῆτος</l>
<l n="130">ἐκ βελέων, μή πού τις ἐφ’ ἕλκεϊ ἕλκος ἄρηται·</l>
<l>ἄλλους δ’ ὀτρύνοντες ἐνήσομεν, οἳ τὸ πάρος περ</l>
<l>θυμῷ ἦρα φέροντες ἀφεστᾶς’ οὐδὲ μάχονται.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο·</l>
<l>βὰν δ’ ἴμεν, ἦρχε δ’ ἄρά σφιν ἄναξ ἀνδρῶν Ἀγαμέμνων.</l>
</p><p><l n="135"><milestone ed="P" unit="para"/>οὐδ’ ἀλαοσκοπιὴν εἶχε κλυτὸς ἐννοσίγαιος,</l>
<l>ἀλλὰ μετ’ αὐτοὺς ἦλθε παλαιῷ φωτὶ ἐοικώς,</l>
<l>δεξιτερὴν δ’ ἕλε χεῖρ’ Ἀγαμέμνονος Ἀτρεί̈δαο,</l>
<l>καί μιν φωνήσας ἔπεα πτερόεντα προσηύδα·</l>
<l>Ἀτρεί̈δη νῦν δή που Ἀχιλλῆος ὀλοὸν κῆρ</l>
<l n="140">γηθεῖ ἐνὶ στήθεσσι φόνον καὶ φύζαν Ἀχαιῶν</l>
<l>δερκομένῳ, ἐπεὶ οὔ οἱ ἔνι φρένες οὐδ’ ἠβαιαί.</l>
<l>ἀλλ’ ὃ μὲν ὣς ἀπόλοιτο, θεὸς δέ ἑ σιφλώσειε·</l>
<l>σοὶ δ’ οὔ πω μάλα πάγχυ θεοὶ μάκαρες κοτέουσιν,</l>
<l>ἀλλ’ ἔτι που Τρώων ἡγήτορες ἠδὲ μέδοντες</l>
<l n="145">εὐρὺ κονίσουσιν πεδίον, σὺ δ’ ἐπόψεαι αὐτὸς</l>
<l>φεύγοντας προτὶ ἄστυ νεῶν ἄπο καὶ κλισιάων.</l>
</p><p><l><milestone ed="P" unit="para"/>ὣς εἰπὼν μέγ’ ἄϋσεν ἐπεσσύμενος πεδίοιο.</l>
<l>ὅσσόν τ’ ἐννεάχιλοι ἐπίαχον ἢ δεκάχιλοι</l>
<l>ἀνέρες ἐν πολέμῳ ἔριδα ξυνάγοντες Ἄρηος,</l>
<l n="150">τόσσην ἐκ στήθεσφιν ὄπα κρείων ἐνοσίχθων</l>
<l>ἧκεν· Ἀχαιοῖσιν δὲ μέγα σθένος ἔμβαλ’ ἑκάστῳ</l>
<l>καρδίῃ, ἄληκτον πολεμίζειν ἠδὲ μάχεσθαι.</l>
<milestone ed="p" n="154" unit="card"/>
</p><p><l><milestone ed="P" unit="para"/>Ἥρη δ’ εἰσεῖδε χρυσόθρονος ὀφθαλμοῖσι</l>
<l>στᾶς’ ἐξ Οὐλύμποιο ἀπὸ ῥίου· αὐτίκα δ’ ἔγνω</l>
<l n="155">τὸν μὲν ποιπνύοντα μάχην ἀνὰ κυδιάνειραν</l>
<l>αὐτοκασίγνητον καὶ δαέρα, χαῖρε δὲ θυμῷ·</l>
<l>Ζῆνα δ’ ἐπ’ ἀκροτάτης κορυφῆς πολυπίδακος Ἴδης</l>
<l>ἥμενον εἰσεῖδε, στυγερὸς δέ οἱ ἔπλετο θυμῷ.</l>
<l>μερμήριξε δ’ ἔπειτα βοῶπις πότνια Ἥρη</l>
<l n="160">ὅππως ἐξαπάφοιτο Διὸς νόον αἰγιόχοιο·</l>
<l>ἥδε δέ οἱ κατὰ θυμὸν ἀρίστη φαίνετο βουλὴ</l>
<l>ἐλθεῖν εἰς Ἴδην εὖ ἐντύνασαν ἓ αὐτήν,</l>
<l>εἴ πως ἱμείραιτο παραδραθέειν φιλότητι</l>
<l>ᾗ χροιῇ, τῷ δ’ ὕπνον ἀπήμονά τε λιαρόν τε</l>
<l n="165">χεύῃ ἐπὶ βλεφάροισιν ἰδὲ φρεσὶ πευκαλίμῃσι.</l>
<l>βῆ δ’ ἴμεν ἐς θάλαμον, τόν οἱ φίλος υἱὸς ἔτευξεν</l>
<l>Ἥφαιστος, πυκινὰς δὲ θύρας σταθμοῖσιν ἐπῆρσε</l>
<l>κληῖ̈δι κρυπτῇ, τὴν δ’ οὐ θεὸς ἄλλος ἀνῷγεν·</l>
<l>ἔνθ’ ἥ γ’ εἰσελθοῦσα θύρας ἐπέθηκε φαεινάς.</l>
<l n="170">ἀμβροσίῃ μὲν πρῶτον ἀπὸ χροὸς ἱμερόεντος</l>
<l>λύματα πάντα κάθηρεν, ἀλείψατο δὲ λίπ’ ἐλαίῳ</l>
<l>ἀμβροσίῳ ἑδανῷ, τό ῥά οἱ τεθυωμένον ἦεν·</l>
<l>τοῦ καὶ κινυμένοιο Διὸς κατὰ χαλκοβατὲς δῶ</l>
<l>ἔμπης ἐς γαῖάν τε καὶ οὐρανὸν ἵκετ’ ἀϋτμή.</l>
<l n="175">τῷ ῥ’ ἥ γε χρόα καλὸν ἀλειψαμένη ἰδὲ χαίτας</l>
<l>πεξαμένη χερσὶ πλοκάμους ἔπλεξε φαεινοὺς</l>
<l>καλοὺς ἀμβροσίους ἐκ κράατος ἀθανάτοιο.</l>
<l>ἀμφὶ δ’ ἄρ’ ἀμβρόσιον ἑανὸν ἕσαθ’, ὅν οἱ Ἀθήνη</l>
<l>ἔξυς’ ἀσκήσασα, τίθει δ’ ἐνὶ δαίδαλα πολλά·</l>
<l n="180">χρυσείῃς δ’ ἐνετῇσι κατὰ στῆθος περονᾶτο.</l>
<l>ζώσατο δὲ ζώνῃ ἑκατὸν θυσάνοις ἀραρυίῃ,</l>
<l>ἐν δ’ ἄρα ἕρματα ἧκεν ἐϋτρήτοισι λοβοῖσι</l>
<l>τρίγληνα μορόεντα· χάρις δ’ ἀπελάμπετο πολλή.</l>
<l>κρηδέμνῳ δ’ ἐφύπερθε καλύψατο δῖα θεάων</l>
<l n="185">καλῷ νηγατέῳ· λευκὸν δ’ ἦν ἠέλιος ὥς·</l>
<l>ποσσὶ δ’ ὑπὸ λιπαροῖσιν ἐδήσατο καλὰ πέδιλα.</l>
<l>αὐτὰρ ἐπεὶ δὴ πάντα περὶ χροὶ̈ θήκατο κόσμον</l>
<l>βῆ ῥ’ ἴμεν ἐκ θαλάμοιο, καλεσσαμένη δ’ Ἀφροδίτην</l>
<l>τῶν ἄλλων ἀπάνευθε θεῶν πρὸς μῦθον ἔειπε·</l>
<l n="190">ἦ ῥά νύ μοί τι πίθοιο φίλον τέκος ὅττί κεν εἴπω,</l>
<l>ἦέ κεν ἀρνήσαιο κοτεσσαμένη τό γε θυμῷ,</l>
<l>οὕνεκ’ ἐγὼ Δαναοῖσι, σὺ δὲ Τρώεσσιν ἀρήγεις;</l>
<milestone ed="p" n="193" unit="card"/>
</p><p><l><milestone ed="P" unit="para"/>τὴν δ’ ἠμείβετ’ ἔπειτα Διὸς θυγάτηρ Ἀφροδίτη·</l>
<l>Ἥρη πρέσβα θεὰ θύγατερ μεγάλοιο Κρόνοιο</l>
<l n="195">αὔδα ὅ τι φρονέεις· τελέσαι δέ με θυμὸς ἄνωγεν,</l>
<l>εἰ δύναμαι τελέσαι γε καὶ εἰ τετελεσμένον ἐστίν.</l>
</p><p><l><milestone ed="P" unit="para"/>τὴν δὲ δολοφρονέουσα προσηύδα πότνια Ἥρη·</l>
<l>δὸς νῦν μοι φιλότητα καὶ ἵμερον, ᾧ τε σὺ πάντας</l>
<l>δαμνᾷ ἀθανάτους ἠδὲ θνητοὺς ἀνθρώπους.</l>
<l n="200">εἶμι γὰρ ὀψομένη πολυφόρβου πείρατα γαίης,</l>
<l>Ὠκεανόν τε θεῶν γένεσιν καὶ μητέρα Τηθύν,</l>
<l>οἵ μ’ ἐν σφοῖσι δόμοισιν ἐὺ̈ τρέφον ἠδ’ ἀτίταλλον</l>
<l>δεξάμενοι rείας, ὅτε τε Κρόνον εὐρύοπα Ζεὺς</l>
<l>γαίης νέρθε καθεῖσε καὶ ἀτρυγέτοιο θαλάσσης·</l>
<l n="205">τοὺς εἶμ’ ὀψομένη, καί σφ’ ἄκριτα νείκεα λύσω·</l>
<l>ἤδη γὰρ δηρὸν χρόνον ἀλλήλων ἀπέχονται</l>
<l>εὐνῆς καὶ φιλότητος, ἐπεὶ χόλος ἔμπεσε θυμῷ.</l>
<l>εἰ κείνω ἐπέεσσι παραιπεπιθοῦσα φίλον κῆρ</l>
<l>εἰς εὐνὴν ἀνέσαιμι ὁμωθῆναι φιλότητι,</l>
<l n="210">αἰεί κέ σφι φίλη τε καὶ αἰδοίη καλεοίμην.</l>
</p><p><l><milestone ed="P" unit="para"/>τὴν δ’ αὖτε προσέειπε φιλομειδὴς Ἀφροδίτη·</l>
<l>οὐκ ἔστ’ οὐδὲ ἔοικε τεὸν ἔπος ἀρνήσασθαι·</l>
<l>Ζηνὸς γὰρ τοῦ ἀρίστου ἐν ἀγκοίνῃσιν ἰαύεις.</l>
</p><p><l><milestone ed="P" unit="para"/>ἦ, καὶ ἀπὸ στήθεσφιν ἐλύσατο κεστὸν ἱμάντα</l>
<l n="215">ποικίλον, ἔνθα δέ οἱ θελκτήρια πάντα τέτυκτο·</l>
<l>ἔνθ’ ἔνι μὲν φιλότης, ἐν δ’ ἵμερος, ἐν δ’ ὀαριστὺς</l>
<l>πάρφασις, ἥ τ’ ἔκλεψε νόον πύκα περ φρονεόντων.</l>
<l>τόν ῥά οἱ ἔμβαλε χερσὶν ἔπος τ’ ἔφατ’ ἔκ τ’ ὀνόμαζε·</l>
<l>τῆ νῦν τοῦτον ἱμάντα τεῷ ἐγκάτθεο κόλπῳ</l>
<l n="220">ποικίλον, ᾧ ἔνι πάντα τετεύχαται· οὐδέ σέ φημι</l>
<l>ἄπρηκτόν γε νέεσθαι, ὅ τι φρεσὶ σῇσι μενοινᾷς.</l>
</p><p><l><milestone ed="P" unit="para"/>ὣς φάτο, μείδησεν δὲ βοῶπις πότνια Ἥρη,</l>
<l>μειδήσασα δ’ ἔπειτα ἑῷ ἐγκάτθετο κόλπῳ.</l>
</p><p><l><milestone ed="P" unit="para"/>ἣ μὲν ἔβη πρὸς δῶμα Διὸς θυγάτηρ Ἀφροδίτη,</l>
<l n="225">Ἥρη δ’ ἀί̈ξασα λίπεν ῥίον Οὐλύμποιο,</l>
<l>Πιερίην δ’ ἐπιβᾶσα καὶ Ἠμαθίην ἐρατεινὴν</l>
<l>σεύατ’ ἐφ’ ἱπποπόλων Θρῃκῶν ὄρεα νιφόεντα</l>
<l>ἀκροτάτας κορυφάς· οὐδὲ χθόνα μάρπτε ποδοῖιν·</l>
<l>ἐξ Ἀθόω δ’ ἐπὶ πόντον ἐβήσετο κυμαίνοντα,</l>
<l n="230">Λῆμνον δ’ εἰσαφίκανε πόλιν θείοιο Θόαντος.</l>
<l>ἔνθ’ Ὕπνῳ ξύμβλητο κασιγνήτῳ Θανάτοιο,</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζεν·</l>
<l>Ὕπνε ἄναξ πάντων τε θεῶν πάντων τ’ ἀνθρώπων,</l>
<l>ἠμὲν δή ποτ’ ἐμὸν ἔπος ἔκλυες, ἠδ’ ἔτι καὶ νῦν</l>
<l n="235">πείθευ· ἐγὼ δέ κέ τοι ἰδέω χάριν ἤματα πάντα.</l>
<l>κοίμησόν μοι Ζηνὸς ὑπ’ ὀφρύσιν ὄσσε φαεινὼ</l>
<l>αὐτίκ’ ἐπεί κεν ἐγὼ παραλέξομαι ἐν φιλότητι.</l>
<l>δῶρα δέ τοι δώσω καλὸν θρόνον ἄφθιτον αἰεὶ</l>
<l>χρύσεον· Ἥφαιστος δέ κ’ ἐμὸς πάϊς ἀμφιγυήεις</l>
<l n="240">τεύξει’ ἀσκήσας, ὑπὸ δὲ θρῆνυν ποσὶν ἥσει,</l>
<l>τῷ κεν ἐπισχοίης λιπαροὺς πόδας εἰλαπινάζων.</l>
<milestone ed="p" n="242" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσεφώνεε νήδυμος Ὕπνος·</l>
<l>Ἥρη πρέσβα θεὰ θύγατερ μεγάλοιο Κρόνοιο</l>
<l>ἄλλον μέν κεν ἔγωγε θεῶν αἰειγενετάων</l>
<l n="245">ῥεῖα κατευνήσαιμι, καὶ ἂν ποταμοῖο ῥέεθρα</l>
<l>Ὠκεανοῦ, ὅς περ γένεσις πάντεσσι τέτυκται·</l>
<l>Ζηνὸς δ’ οὐκ ἂν ἔγωγε Κρονίονος ἆσσον ἱκοίμην</l>
<l>οὐδὲ κατευνήσαιμ’, ὅτε μὴ αὐτός γε κελεύοι.</l>
<l>ἤδη γάρ με καὶ ἄλλο τεὴ ἐπίνυσσεν ἐφετμὴ</l>
<l n="250">ἤματι τῷ ὅτε κεῖνος ὑπέρθυμος Διὸς υἱὸς</l>
<l>ἔπλεεν Ἰλιόθεν Τρώων πόλιν ἐξαλαπάξας.</l>
<l>ἤτοι ἐγὼ μὲν ἔλεξα Διὸς νόον αἰγιόχοιο</l>
<l>νήδυμος ἀμφιχυθείς· σὺ δέ οἱ κακὰ μήσαο θυμῷ</l>
<l>ὄρσας’ ἀργαλέων ἀνέμων ἐπὶ πόντον ἀήτας,</l>
<l n="255">καί μιν ἔπειτα Κόων δ’ εὖ ναιομένην ἀπένεικας</l>
<l>νόσφι φίλων πάντων. ὃ δ’ ἐπεγρόμενος χαλέπαινε</l>
<l>ῥιπτάζων κατὰ δῶμα θεούς, ἐμὲ δ’ ἔξοχα πάντων</l>
<l>ζήτει· καί κέ μ’ ἄϊστον ἀπ’ αἰθέρος ἔμβαλε πόντῳ,</l>
<l>εἰ μὴ Νὺξ δμήτειρα θεῶν ἐσάωσε καὶ ἀνδρῶν·</l>
<l n="260">τὴν ἱκόμην φεύγων, ὃ δ’ ἐπαύσατο χωόμενός περ.</l>
<l>ἅζετο γὰρ μὴ Νυκτὶ θοῇ ἀποθύμια ἕρδοι.</l>
<l>νῦν αὖ τοῦτό μ’ ἄνωγας ἀμήχανον ἄλλο τελέσσαι.</l>
</p><p><l><milestone ed="P" unit="para"/>τὸν δ’ αὖτε προσέειπε βοῶπις πότνια Ἥρη·</l>
<l>Ὕπνε τί ἢ δὲ σὺ ταῦτα μετὰ φρεσὶ σῇσι μενοινᾷς;</l>
<l n="265">ἦ φῂς ὣς Τρώεσσιν ἀρηξέμεν εὐρύοπα Ζῆν</l>
<l>ὡς Ἡρακλῆος περιχώσατο παῖδος ἑοῖο;</l>
<l>ἀλλ’ ἴθ’, ἐγὼ δέ κέ τοι Χαρίτων μίαν ὁπλοτεράων</l>
<l>δώσω ὀπυιέμεναι καὶ σὴν κεκλῆσθαι ἄκοιτιν.</l>
<milestone ed="p" n="270" unit="card"/>
</p><p><l n="270"><milestone ed="P" unit="para"/>ὣς φάτο, χήρατο δ’ Ὕπνος, ἀμειβόμενος δὲ προσηύδα·</l>
<l>ἄγρει νῦν μοι ὄμοσσον ἀάατον Στυγὸς ὕδωρ,</l>
<l>χειρὶ δὲ τῇ ἑτέρῃ μὲν ἕλε χθόνα πουλυβότειραν,</l>
<l>τῇ δ’ ἑτέρῃ ἅλα μαρμαρέην, ἵνα νῶϊν ἅπαντες</l>
<l>μάρτυροι ὦς’ οἳ ἔνερθε θεοὶ Κρόνον ἀμφὶς ἐόντες,</l>
<l n="275">ἦ μὲν ἐμοὶ δώσειν Χαρίτων μίαν ὁπλοτεράων</l>
<l>Πασιθέην, ἧς τ’ αὐτὸς ἐέλδομαι ἤματα πάντα.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ λευκώλενος Ἥρη,</l>
<l>ὄμνυε δ’ ὡς ἐκέλευε, θεοὺς δ’ ὀνόμηνεν ἅπαντας</l>
<l>τοὺς ὑποταρταρίους οἳ Τιτῆνες καλέονται.</l>
<l n="280">αὐτὰρ ἐπεί ῥ’ ὄμοσέν τε τελεύτησέν τε τὸν ὅρκον,</l>
<l>τὼ βήτην Λήμνου τε καὶ Ἴμβρου ἄστυ λιπόντε</l>
<l>ἠέρα ἑσσαμένω ῥίμφα πρήσσοντε κέλευθον.</l>
<l>Ἴδην δ’ ἱκέσθην πολυπίδακα μητέρα θηρῶν</l>
<l>Λεκτόν, ὅθι πρῶτον λιπέτην ἅλα· τὼ δ’ ἐπὶ χέρσου</l>
<l n="285">βήτην, ἀκροτάτη δὲ ποδῶν ὕπο σείετο ὕλη.</l>
<l>ἔνθ’ Ὕπνος μὲν ἔμεινε πάρος Διὸς ὄσσε ἰδέσθαι</l>
<l>εἰς ἐλάτην ἀναβὰς περιμήκετον, ἣ τότ’ ἐν Ἴδῃ</l>
<l>μακροτάτη πεφυυῖα δι’ ἠέρος αἰθέρ’ ἵκανεν·</l>
<l>ἔνθ’ ἧστ’ ὄζοισιν πεπυκασμένος εἰλατίνοισιν</l>
<l n="290">ὄρνιθι λιγυρῇ ἐναλίγκιος, ἥν τ’ ἐν ὄρεσσι</l>
<l>χαλκίδα κικλήσκουσι θεοί, ἄνδρες δὲ κύμινδιν.</l>
</p><p><l><milestone ed="P" unit="para"/>Ἥρη δὲ κραιπνῶς προσεβήσετο Γάργαρον ἄκρον</l>
<l>Ἴδης ὑψηλῆς· ἴδε δὲ νεφεληγερέτα Ζεύς.</l>
<l>ὡς δ’ ἴδεν, ὥς μιν ἔρως πυκινὰς φρένας ἀμφεκάλυψεν,</l>
<l n="295">οἷον ὅτε πρῶτόν περ ἐμισγέσθην φιλότητι</l>
<l>εἰς εὐνὴν φοιτῶντε, φίλους λήθοντε τοκῆας.</l>
<l>στῆ δ’ αὐτῆς προπάροιθεν ἔπος τ’ ἔφατ’ ἔκ τ’ ὀνόμαζεν·</l>
<l>Ἥρη πῇ μεμαυῖα κατ’ Οὐλύμπου τόδ’ ἱκάνεις;</l>
<l>ἵπποι δ’ οὐ παρέασι καὶ ἅρματα τῶν κ’ ἐπιβαίης.</l>
</p><p><l n="300"><milestone ed="P" unit="para"/>τὸν δὲ δολοφρονέουσα προσηύδα πότνια Ἥρη·</l>
<l>ἔρχομαι ὀψομένη πολυφόρβου πείρατα γαίης,</l>
<l>Ὠκεανόν τε θεῶν γένεσιν καὶ μητέρα Τηθύν,</l>
<l>οἵ με σφοῖσι δόμοισιν ἐὺ̈ τρέφον ἠδ’ ἀτίταλλον·</l>
<l>τοὺς εἶμ’ ὀψομένη, καί σφ’ ἄκριτα νείκεα λύσω·</l>
<l n="305">ἤδη γὰρ δηρὸν χρόνον ἀλλήλων ἀπέχονται</l>
<l>εὐνῆς καὶ φιλότητος, ἐπεὶ χόλος ἔμπεσε θυμῷ.</l>
<l>ἵπποι δ’ ἐν πρυμνωρείῃ πολυπίδακος Ἴδης</l>
<l>ἑστᾶς’, οἵ μ’ οἴσουσιν ἐπὶ τραφερήν τε καὶ ὑγρήν.</l>
<l>νῦν δὲ σεῦ εἵνεκα δεῦρο κατ’ Οὐλύμπου τόδ’ ἱκάνω,</l>
<l n="310">μή πώς μοι μετέπειτα χολώσεαι, αἴ κε σιωπῇ</l>
<l>οἴχωμαι πρὸς δῶμα βαθυρρόου Ὠκεανοῖο.</l>
<milestone ed="p" n="312" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l>Ἥρη κεῖσε μὲν ἔστι καὶ ὕστερον ὁρμηθῆναι,</l>
<l>νῶϊ δ’ ἄγ’ ἐν φιλότητι τραπείομεν εὐνηθέντε.</l>
<l n="315">οὐ γάρ πώ ποτέ μ’ ὧδε θεᾶς ἔρος οὐδὲ γυναικὸς</l>
<l>θυμὸν ἐνὶ στήθεσσι περιπροχυθεὶς ἐδάμασσεν,</l>
<l>οὐδ’ ὁπότ’ ἠρασάμην Ἰξιονίης ἀλόχοιο,</l>
<l>ἣ τέκε Πειρίθοον θεόφιν μήστωρ’ ἀτάλαντον·</l>
<l>οὐδ’ ὅτε περ Δανάης καλλισφύρου Ἀκρισιώνης,</l>
<l n="320">ἣ τέκε Περσῆα πάντων ἀριδείκετον ἀνδρῶν·</l>
<l>οὐδ’ ὅτε Φοίνικος κούρης τηλεκλειτοῖο,</l>
<l>ἣ τέκε μοι Μίνων τε καὶ ἀντίθεον rαδάμανθυν·</l>
<l>οὐδ’ ὅτε περ Σεμέλης οὐδ’ Ἀλκμήνης ἐνὶ Θήβῃ,</l>
<l>ἥ ῥ’ Ἡρακλῆα κρατερόφρονα γείνατο παῖδα·</l>
<l n="325">ἣ δὲ Διώνυσον Σεμέλη τέκε χάρμα βροτοῖσιν·</l>
<l>οὐδ’ ὅτε Δήμητρος καλλιπλοκάμοιο ἀνάσσης,</l>
<l>οὐδ’ ὁπότε Λητοῦς ἐρικυδέος, οὐδὲ σεῦ αὐτῆς,</l>
<l>ὡς σέο νῦν ἔραμαι καί με γλυκὺς ἵμερος αἱρεῖ.</l>
</p><p><l><milestone ed="P" unit="para"/>τὸν δὲ δολοφρονέουσα προσηύδα πότνια Ἥρη·</l>
<l n="330">αἰνότατε Κρονίδη ποῖον τὸν μῦθον ἔειπες.</l>
<l>εἰ νῦν ἐν φιλότητι λιλαίεαι εὐνηθῆναι</l>
<l>Ἴδης ἐν κορυφῇσι, τὰ δὲ προπέφανται ἅπαντα·</l>
<l>πῶς κ’ ἔοι εἴ τις νῶϊ θεῶν αἰειγενετάων</l>
<l>εὕδοντ’ ἀθρήσειε, θεοῖσι δὲ πᾶσι μετελθὼν</l>
<l n="335">πεφράδοι; οὐκ ἂν ἔγωγε τεὸν πρὸς δῶμα νεοίμην</l>
<l>ἐξ εὐνῆς ἀνστᾶσα, νεμεσσητὸν δέ κεν εἴη.</l>
<l>ἀλλ’ εἰ δή ῥ’ ἐθέλεις καί τοι φίλον ἔπλετο θυμῷ,</l>
<l>ἔστιν τοι θάλαμος, τόν τοι φίλος υἱὸς ἔτευξεν</l>
<l>Ἥφαιστος, πυκινὰς δὲ θύρας σταθμοῖσιν ἐπῆρσεν·</l>
<l n="340">ἔνθ’ ἴομεν κείοντες, ἐπεί νύ τοι εὔαδεν εὐνή.</l>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l>Ἥρη μήτε θεῶν τό γε δείδιθι μήτέ τιν’ ἀνδρῶν</l>
<l>ὄψεσθαι· τοῖόν τοι ἐγὼ νέφος ἀμφικαλύψω</l>
<l>χρύσεον· οὐδ’ ἂν νῶϊ διαδράκοι Ἠέλιός περ,</l>
<l n="345">οὗ τε καὶ ὀξύτατον πέλεται φάος εἰσοράασθαι.</l>
</p><p><l><milestone ed="P" unit="para"/>ἦ ῥα καὶ ἀγκὰς ἔμαρπτε Κρόνου παῖς ἣν παράκοιτιν·</l>
<l>τοῖσι δ’ ὑπὸ χθὼν δῖα φύεν νεοθηλέα ποίην,</l>
<l>λωτόν θ’ ἑρσήεντα ἰδὲ κρόκον ἠδ’ ὑάκινθον</l>
<l>πυκνὸν καὶ μαλακόν, ὃς ἀπὸ χθονὸς ὑψός’ ἔεργε.</l>
<l n="350">τῷ ἔνι λεξάσθην, ἐπὶ δὲ νεφέλην ἕσσαντο</l>
<l>καλὴν χρυσείην· στιλπναὶ δ’ ἀπέπιπτον ἔερσαι.</l>
<milestone ed="p" n="352" unit="card"/>
</p><p><l><milestone ed="P" unit="para"/>ὣς ὃ μὲν ἀτρέμας εὗδε πατὴρ ἀνὰ Γαργάρῳ ἄκρῳ,</l>
<l>ὕπνῳ καὶ φιλότητι δαμείς, ἔχε δ’ ἀγκὰς ἄκοιτιν·</l>
<l>βῆ δὲ θέειν ἐπὶ νῆας Ἀχαιῶν νήδυμος Ὕπνος</l>
<l n="355">ἀγγελίην ἐρέων γαιηόχῳ ἐννοσιγαίῳ·</l>
<l>ἀγχοῦ δ’ ἱστάμενος ἔπεα πτερόεντα προσηύδα·</l>
<l>πρόφρων νῦν Δαναοῖσι Ποσείδαον ἐπάμυνε,</l>
<l>καί σφιν κῦδος ὄπαζε μίνυνθά περ, ὄφρ’ ἔτι εὕδει</l>
<l>Ζεύς, ἐπεὶ αὐτῷ ἐγὼ μαλακὸν περὶ κῶμ’ ἐκάλυψα·</l>
<l n="360">Ἥρη δ’ ἐν φιλότητι παρήπαφεν εὐνηθῆναι.</l>
</p><p><l><milestone ed="P" unit="para"/>ὣς εἰπὼν ὃ μὲν ᾤχετ’ ἐπὶ κλυτὰ φῦλ’ ἀνθρώπων,</l>
<l>τὸν δ’ ἔτι μᾶλλον ἀνῆκεν ἀμυνέμεναι Δαναοῖσιν.</l>
<l>αὐτίκα δ’ ἐν πρώτοισι μέγα προθορὼν ἐκέλευσεν·</l>
<l>Ἀργεῖοι καὶ δ’ αὖτε μεθίεμεν Ἕκτορι νίκην</l>
<l n="365">Πριαμίδῃ, ἵνα νῆας ἕλῃ καὶ κῦδος ἄρηται;</l>
<l>ἀλλ’ ὃ μὲν οὕτω φησὶ καὶ εὔχεται οὕνεκ’ Ἀχιλλεὺς</l>
<l>νηυσὶν ἔπι γλαφυρῇσι μένει κεχολωμένος ἦτορ·</l>
<l>κείνου δ’ οὔ τι λίην ποθὴ ἔσσεται, εἴ κεν οἳ ἄλλοι</l>
<l>ἡμεῖς ὀτρυνώμεθ’ ἀμυνέμεν ἀλλήλοισιν.</l>
<l n="370">ἀλλ’ ἄγεθ’ ὡς ἂν ἐγὼ εἴπω πειθώμεθα πάντες·</l>
<l>ἀσπίδες ὅσσαι ἄρισται ἐνὶ στρατῷ ἠδὲ μέγισται</l>
<l>ἑσσάμενοι, κεφαλὰς δὲ παναίθῃσιν κορύθεσσι</l>
<l>κρύψαντες, χερσίν τε τὰ μακρότατ’ ἔγχε’ ἑλόντες</l>
<l>ἴομεν· αὐτὰρ ἐγὼν ἡγήσομαι, οὐδ’ ἔτι φημὶ</l>
<l n="375">Ἕκτορα Πριαμίδην μενέειν μάλα περ μεμαῶτα.</l>
<l>ὃς δέ κ’ ἀνὴρ μενέχαρμος, ἔχει δ’ ὀλίγον σάκος ὤμῳ,</l>
<l>χείρονι φωτὶ δότω, ὃ δ’ ἐν ἀσπίδι μείζονι δύτω.</l>
<milestone ed="p" n="378" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο·</l>
<l>τοὺς δ’ αὐτοὶ βασιλῆες ἐκόσμεον οὐτάμενοί περ</l>
<l n="380">Τυδεί̈δης Ὀδυσεύς τε καὶ Ἀτρεί̈δης Ἀγαμέμνων·</l>
<l>οἰχόμενοι δ’ ἐπὶ πάντας ἀρήϊα τεύχε’ ἄμειβον·</l>
<l>ἐσθλὰ μὲν ἐσθλὸς ἔδυνε, χέρεια δὲ χείρονι δόσκεν.</l>
<l>αὐτὰρ ἐπεί ῥ’ ἕσσαντο περὶ χροὶ̈ νώροπα χαλκὸν</l>
<l>βάν ῥ’ ἴμεν· ἦρχε δ’ ἄρά σφι Ποσειδάων ἐνοσίχθων</l>
<l n="385">δεινὸν ἄορ τανύηκες ἔχων ἐν χειρὶ παχείῃ</l>
<l>εἴκελον ἀστεροπῇ· τῷ δ’ οὐ θέμις ἐστὶ μιγῆναι</l>
<l>ἐν δαὶ̈ λευγαλέῃ, ἀλλὰ δέος ἰσχάνει ἄνδρας.</l>
</p><p><l><milestone ed="P" unit="para"/>Τρῶας δ’ αὖθ’ ἑτέρωθεν ἐκόσμει φαίδιμος Ἕκτωρ.</l>
<l>δή ῥα τότ’ αἰνοτάτην ἔριδα πτολέμοιο τάνυσσαν</l>
<l n="390">κυανοχαῖτα Ποσειδάων καὶ φαίδιμος Ἕκτωρ,</l>
<l>ἤτοι ὃ μὲν Τρώεσσιν, ὃ δ’ Ἀργείοισιν ἀρήγων.</l>
<l>ἐκλύσθη δὲ θάλασσα ποτὶ κλισίας τε νέας τε</l>
<l>Ἀργείων· οἳ δὲ ξύνισαν μεγάλῳ ἀλαλητῷ.</l>
<l>οὔτε θαλάσσης κῦμα τόσον βοάᾳ ποτὶ χέρσον</l>
<l n="395">ποντόθεν ὀρνύμενον πνοιῇ Βορέω ἀλεγεινῇ·</l>
<l>οὔτε πυρὸς τόσσός γε ποτὶ βρόμος αἰθομένοιο</l>
<l>οὔρεος ἐν βήσσῃς, ὅτε τ’ ὤρετο καιέμεν ὕλην·</l>
<l>οὔτ’ ἄνεμος τόσσόν γε περὶ δρυσὶν ὑψικόμοισι</l>
<l>ἠπύει, ὅς τε μάλιστα μέγα βρέμεται χαλεπαίνων,</l>
<l n="400">ὅσση ἄρα Τρώων καὶ Ἀχαιῶν ἔπλετο φωνὴ</l>
<l>δεινὸν ἀϋσάντων, ὅτ’ ἐπ’ ἀλλήλοισιν ὄρουσαν.</l>
<milestone ed="p" n="402" unit="card"/>
</p><p><l><milestone ed="P" unit="para"/>Αἴαντος δὲ πρῶτος ἀκόντισε φαίδιμος Ἕκτωρ</l>
<l>ἔγχει, ἐπεὶ τέτραπτο πρὸς ἰθύ οἱ, οὐδ’ ἀφάμαρτε,</l>
<l>τῇ ῥα δύω τελαμῶνε περὶ στήθεσσι τετάσθην,</l>
<l n="405">ἤτοι ὃ μὲν σάκεος, ὃ δὲ φασγάνου ἀργυροήλου·</l>
<l>τώ οἱ ῥυσάσθην τέρενα χρόα. χώσατο δ’ Ἕκτωρ,</l>
<l>ὅττί ῥά οἱ βέλος ὠκὺ ἐτώσιον ἔκφυγε χειρός,</l>
<l>ἂψ δ’ ἑτάρων εἰς ἔθνος ἐχάζετο κῆρ’ ἀλεείνων.</l>
<l>τὸν μὲν ἔπειτ’ ἀπιόντα μέγας Τελαμώνιος Αἴας</l>
<l n="410">χερμαδίῳ, τά ῥα πολλὰ θοάων ἔχματα νηῶν</l>
<l>πὰρ ποσὶ μαρναμένων ἐκυλίνδετο, τῶν ἓν ἀείρας</l>
<l>στῆθος βεβλήκει ὑπὲρ ἄντυγος ἀγχόθι δειρῆς,</l>
<l>στρόμβον δ’ ὣς ἔσσευε βαλών, περὶ δ’ ἔδραμε πάντῃ.</l>
<l>ὡς δ’ ὅθ’ ὑπὸ πληγῆς πατρὸς Διὸς ἐξερίπῃ δρῦς</l>
<l n="415">πρόρριζος, δεινὴ δὲ θεείου γίγνεται ὀδμὴ</l>
<l>ἐξ αὐτῆς, τὸν δ’ οὔ περ ἔχει θράσος ὅς κεν ἴδηται</l>
<l>ἐγγὺς ἐών, χαλεπὸς δὲ Διὸς μεγάλοιο κεραυνός,</l>
<l>ὣς ἔπες’ Ἕκτορος ὦκα χαμαὶ μένος ἐν κονίῃσι·</l>
<l>χειρὸς δ’ ἔκβαλεν ἔγχος, ἐπ’ αὐτῷ δ’ ἀσπὶς ἑάφθη</l>
<l n="420">καὶ κόρυς, ἀμφὶ δέ οἱ βράχε τεύχεα ποικίλα χαλκῷ.</l>
<l>οἳ δὲ μέγα ἰάχοντες ἐπέδραμον υἷες Ἀχαιῶν</l>
<l>ἐλπόμενοι ἐρύεσθαι, ἀκόντιζον δὲ θαμειὰς</l>
<l>αἰχμάς· ἀλλ’ οὔ τις ἐδυνήσατο ποιμένα λαῶν</l>
<l>οὐτάσαι οὐδὲ βαλεῖν· πρὶν γὰρ περίβησαν ἄριστοι</l>
<l n="425">Πουλυδάμας τε καὶ Αἰνείας καὶ δῖος Ἀγήνωρ</l>
<l>Σαρπηδών τ’ ἀρχὸς Λυκίων καὶ Γλαῦκος ἀμύμων.</l>
<l>τῶν δ’ ἄλλων οὔ τίς εὑ ἀκήδεσεν, ἀλλὰ πάροιθεν</l>
<l>ἀσπίδας εὐκύκλους σχέθον αὐτοῦ. τὸν δ’ ἄρ’ ἑταῖροι</l>
<l>χερσὶν ἀείραντες φέρον ἐκ πόνου, ὄφρ’ ἵκεθ’ ἵππους</l>
<l n="430">ὠκέας, οἵ οἱ ὄπισθε μάχης ἠδὲ πτολέμοιο</l>
<l>ἕστασαν ἡνίοχόν τε καὶ ἅρματα ποικίλ’ ἔχοντες·</l>
<l>οἳ τόν γε προτὶ ἄστυ φέρον βαρέα στενάχοντα.</l>
</p><p><l><milestone ed="P" unit="para"/>ἀλλ’ ὅτε δὴ πόρον ἷξον ἐϋρρεῖος ποταμοῖο</l>
<l>Ξάνθου δινήεντος, ὃν ἀθάνατος τέκετο Ζεύς,</l>
<l n="435">ἔνθά μιν ἐξ ἵππων πέλασαν χθονί, κὰδ δέ οἱ ὕδωρ</l>
<l>χεῦαν· ὃ δ’ ἀμπνύνθη καὶ ἀνέδρακεν ὀφθαλμοῖσιν,</l>
<l>ἑζόμενος δ’ ἐπὶ γοῦνα κελαινεφὲς αἷμ’ ἀπέμεσσεν·</l>
<l>αὖτις δ’ ἐξοπίσω πλῆτο χθονί, τὼ δέ οἱ ὄσσε</l>
<l>νὺξ ἐκάλυψε μέλαινα· βέλος δ’ ἔτι θυμὸν ἐδάμνα.</l>
<milestone ed="p" n="440" unit="card"/>
</p><p><l n="440"><milestone ed="P" unit="para"/>Ἀργεῖοι δ’ ὡς οὖν ἴδον Ἕκτορα νόσφι κιόντα</l>
<l>μᾶλλον ἐπὶ Τρώεσσι θόρον, μνήσαντο δὲ χάρμης.</l>
<l>ἔνθα πολὺ πρώτιστος Ὀϊλῆος ταχὺς Αἴας</l>
<l>Σάτνιον οὔτασε δουρὶ μετάλμενος ὀξυόεντι</l>
<l>Ἠνοπίδην, ὃν ἄρα νύμφη τέκε νηὶ̈ς ἀμύμων</l>
<l n="445">Ἤνοπι βουκολέοντι παρ’ ὄχθας Σατνιόεντος.</l>
<l>τὸν μὲν Ὀϊλιάδης δουρὶ κλυτὸς ἐγγύθεν ἐλθὼν</l>
<l>οὖτα κατὰ λαπάρην· ὃ δ’ ἀνετράπετ’, ἀμφὶ δ’ ἄρ’ αὐτῷ</l>
<l>Τρῶες καὶ Δαναοὶ σύναγον κρατερὴν ὑσμίνην.</l>
<l>τῷ δ’ ἐπὶ Πουλυδάμας ἐγχέσπαλος ἦλθεν ἀμύντωρ</l>
<l n="450">Πανθοί̈δης, βάλε δὲ Προθοήνορα δεξιὸν ὦμον</l>
<l>υἱὸν Ἀρηϊλύκοιο, δι’ ὤμου δ’ ὄβριμον ἔγχος</l>
<l>ἔσχεν, ὃ δ’ ἐν κονίῃσι πεσὼν ἕλε γαῖαν ἀγοστῷ.</l>
<l>Πουλυδάμας δ’ ἔκπαγλον ἐπεύξατο μακρὸν ἀύ̈σας·</l>
<l>οὐ μὰν αὖτ’ ὀί̈ω μεγαθύμου Πανθοί̈δαο</l>
<l n="455">χειρὸς ἄπο στιβαρῆς ἅλιον πηδῆσαι ἄκοντα,</l>
<l>ἀλλά τις Ἀργείων κόμισε χροί̈, καί μιν ὀί̈ω</l>
<l>αὐτῷ σκηπτόμενον κατίμεν δόμον Ἄϊδος εἴσω.</l>
</p><p><l><milestone ed="P" unit="para"/>ὣς ἔφατ’, Ἀργείοισι δ’ ἄχος γένετ’ εὐξαμένοιο·</l>
<l>Αἴαντι δὲ μάλιστα δαί̈φρονι θυμὸν ὄρινε</l>
<l n="460">τῷ Τελαμωνιάδῃ· τοῦ γὰρ πέσεν ἄγχι μάλιστα.</l>
<l>καρπαλίμως δ’ ἀπιόντος ἀκόντισε δουρὶ φαεινῷ.</l>
<l>Πουλυδάμας δ’ αὐτὸς μὲν ἀλεύατο κῆρα μέλαιναν</l>
<l>λικριφὶς ἀί̈ξας, κόμισεν δ’ Ἀντήνορος υἱὸς</l>
<l>Ἀρχέλοχος· τῷ γάρ ῥα θεοὶ βούλευσαν ὄλεθρον.</l>
<l n="465">τόν ῥ’ ἔβαλεν κεφαλῆς τε καὶ αὐχένος ἐν συνεοχμῷ,</l>
<l>νείατον ἀστράγαλον, ἀπὸ δ’ ἄμφω κέρσε τένοντε·</l>
<l>τοῦ δὲ πολὺ προτέρη κεφαλὴ στόμα τε ῥῖνές τε</l>
<l>οὔδεϊ πλῆντ’ ἤ περ κνῆμαι καὶ γοῦνα πεσόντος.</l>
<l>Αἴας δ’ αὖτ’ ἐγέγωνεν ἀμύμονι Πουλυδάμαντι·</l>
<l n="470">φράζεο Πουλυδάμα καί μοι νημερτὲς ἐνίσπες</l>
<l>ἦ ῥ’ οὐχ οὗτος ἀνὴρ Προθοήνορος ἀντὶ πεφάσθαι</l>
<l>ἄξιος; οὐ μέν μοι κακὸς εἴδεται οὐδὲ κακῶν ἔξ,</l>
<l>ἀλλὰ κασίγνητος Ἀντήνορος ἱπποδάμοιο</l>
<l>ἢ πάϊς· αὐτῷ γὰρ γενεὴν ἄγχιστα ἐῴκει.</l>
<milestone ed="p" n="475" unit="card"/>
</p><p><l n="475"><milestone ed="P" unit="para"/>ἦ ῥ’ εὖ γιγνώσκων, Τρῶας δ’ ἄχος ἔλλαβε θυμόν.</l>
<l>ἔνθ’ Ἀκάμας Πρόμαχον Βοιώτιον οὔτασε δουρὶ</l>
<l>ἀμφὶ κασιγνήτῳ βεβαώς· ὃ δ’ ὕφελκε ποδοῖιν.</l>
<l>τῷ δ’ Ἀκάμας ἔκπαγλον ἐπεύξατο μακρὸν ἀύ̈σας·</l>
<l>Ἀργεῖοι ἰόμωροι ἀπειλάων ἀκόρητοι</l>
<l n="480">οὔ θην οἴοισίν γε πόνος τ’ ἔσεται καὶ ὀϊζὺς</l>
<l>ἡμῖν, ἀλλά ποθ’ ὧδε κατακτενέεσθε καὶ ὔμμες.</l>
<l>φράζεσθ’ ὡς ὑμῖν Πρόμαχος δεδμημένος εὕδει</l>
<l>ἔγχει ἐμῷ, ἵνα μή τι κασιγνήτοιό γε ποινὴ</l>
<l>δηρὸν ἄτιτος ἔῃ· τὼ καί κέ τις εὔχεται ἀνὴρ</l>
<l n="485">γνωτὸν ἐνὶ μεγάροισιν ἀρῆς ἀλκτῆρα λιπέσθαι.</l>
</p><p><l><milestone ed="P" unit="para"/>ὣς ἔφατ’, Ἀργείοισι δ’ ἄχος γένετ’ εὐξαμένοιο·</l>
<l>Πηνέλεῳ δὲ μάλιστα δαί̈φρονι θυμὸν ὄρινεν·</l>
<l>ὁρμήθη δ’ Ἀκάμαντος· ὃ δ’ οὐχ ὑπέμεινεν ἐρωὴν</l>
<l>Πηνελέωο ἄνακτος· ὃ δ’ οὔτασεν Ἰλιονῆα</l>
<l n="490">υἱὸν Φόρβαντος πολυμήλου, τόν ῥα μάλιστα</l>
<l>Ἑρμείας Τρώων ἐφίλει καὶ κτῆσιν ὄπασσε·</l>
<l>τῷ δ’ ἄρ’ ὑπὸ μήτηρ μοῦνον τέκεν Ἰλιονῆα.</l>
<l>τὸν τόθ’ ὑπ’ ὀφρύος οὖτα κατ’ ὀφθαλμοῖο θέμεθλα,</l>
<l>ἐκ δ’ ὦσε γλήνην· δόρυ δ’ ὀφθαλμοῖο διὰ πρὸ</l>
<l n="495">καὶ διὰ ἰνίου ἦλθεν, ὃ δ’ ἕζετο χεῖρε πετάσσας</l>
<l>ἄμφω· Πηνέλεως δὲ ἐρυσσάμενος ξίφος ὀξὺ</l>
<l>αὐχένα μέσσον ἔλασσεν, ἀπήραξεν δὲ χαμᾶζε</l>
<l>αὐτῇ σὺν πήληκι κάρη· ἔτι δ’ ὄβριμον ἔγχος</l>
<l>ἦεν ἐν ὀφθαλμῷ· ὃ δὲ φὴ κώδειαν ἀνασχὼν</l>
<l n="500">πέφραδέ τε Τρώεσσι καὶ εὐχόμενος ἔπος ηὔδα·</l>
<l>εἰπέμεναί μοι Τρῶες ἀγαυοῦ Ἰλιονῆος</l>
<l>πατρὶ φίλῳ καὶ μητρὶ γοήμεναι ἐν μεγάροισιν·</l>
<l>οὐδὲ γὰρ ἣ Προμάχοιο δάμαρ Ἀλεγηνορίδαο</l>
<l>ἀνδρὶ φίλῳ ἐλθόντι γανύσσεται, ὁππότε κεν δὴ</l>
<l n="505">ἐκ Τροίης σὺν νηυσὶ νεώμεθα κοῦροι Ἀχαιῶν.</l>
<milestone ed="p" n="506" unit="card"/>
</p><p><l><milestone ed="P" unit="para"/>ὣς φάτο, τοὺς δ’ ἄρα πάντας ὑπὸ τρόμος ἔλλαβε γυῖα,</l>
<l>πάπτηνεν δὲ ἕκαστος ὅπῃ φύγοι αἰπὺν ὄλεθρον.</l>
</p><p><l><milestone ed="P" unit="para"/>ἔσπετε νῦν μοι Μοῦσαι Ὀλύμπια δώματ’ ἔχουσαι</l>
<l>ὅς τις δὴ πρῶτος βροτόεντ’ ἀνδράγρι’ Ἀχαιῶν</l>
<l n="510">ἤρατ’, ἐπεί ῥ’ ἔκλινε μάχην κλυτὸς ἐννοσίγαιος.</l>
<l>Αἴας ῥα πρῶτος Τελαμώνιος Ὕρτιον οὖτα</l>
<l>Γυρτιάδην Μυσῶν ἡγήτορα καρτεροθύμων·</l>
<l>Φάλκην δ’ Ἀντίλοχος καὶ Μέρμερον ἐξενάριξε·</l>
<l>Μηριόνης δὲ Μόρυν τε καὶ Ἱπποτίωνα κατέκτα,</l>
<l n="515">Τεῦκρος δὲ Προθόωνά τ’ ἐνήρατο καὶ Περιφήτην·</l>
<l>Ἀτρεί̈δης δ’ ἄρ’ ἔπειθ’ Ὑπερήνορα ποιμένα λαῶν</l>
<l>οὖτα κατὰ λαπάρην, διὰ δ’ ἔντερα χαλκὸς ἄφυσσε</l>
<l>δῃώσας· ψυχὴ δὲ κατ’ οὐταμένην ὠτειλὴν</l>
<l>ἔσσυτ’ ἐπειγομένη, τὸν δὲ σκότος ὄσσε κάλυψε.</l>
<l n="520">πλείστους δ’ Αἴας εἷλεν Ὀϊλῆος ταχὺς υἱός·</l>
<l>οὐ γάρ οἵ τις ὁμοῖος ἐπισπέσθαι ποσὶν ἦεν</l>
<l>ἀνδρῶν τρεσσάντων, ὅτε τε Ζεὺς ἐν φόβον ὄρσῃ.</l>
</p></div>
<div type="book" n="15">
<milestone ed="p" n="1" unit="card"/>
<p><l><milestone ed="P" unit="para"/>αὐτὰρ ἐπεὶ διά τε σκόλοπας καὶ τάφρον ἔβησαν</l>
<l>φεύγοντες, πολλοὶ δὲ δάμεν Δαναῶν ὑπὸ χερσίν,</l>
<l>οἳ μὲν δὴ παρ’ ὄχεσφιν ἐρητύοντο μένοντες</l>
<l>χλωροὶ ὑπαὶ δείους πεφοβημένοι· ἔγρετο δὲ Ζεὺς</l>
<l n="5">Ἴδης ἐν κορυφῇσι παρὰ χρυσοθρόνου Ἥρης,</l>
<l>στῆ δ’ ἄρ’ ἀναί̈ξας, ἴδε δὲ Τρῶας καὶ Ἀχαιοὺς</l>
<l>τοὺς μὲν ὀρινομένους, τοὺς δὲ κλονέοντας ὄπισθεν</l>
<l>Ἀργείους, μετὰ δέ σφι Ποσειδάωνα ἄνακτα·</l>
<l>Ἕκτορα δ’ ἐν πεδίῳ ἴδε κείμενον, ἀμφὶ δ’ ἑταῖροι</l>
<l n="10">εἵαθ’, ὃ δ’ ἀργαλέῳ ἔχετ’ ἄσθματι κῆρ ἀπινύσσων</l>
<l>αἷμ’ ἐμέων, ἐπεὶ οὔ μιν ἀφαυρότατος βάλ’ Ἀχαιῶν.</l>
<l>τὸν δὲ ἰδὼν ἐλέησε πατὴρ ἀνδρῶν τε θεῶν τε,</l>
<l>δεινὰ δ’ ὑπόδρα ἰδὼν Ἥρην πρὸς μῦθον ἔειπεν·</l>
<l>ἦ μάλα δὴ κακότεχνος ἀμήχανε σὸς δόλος Ἥρη</l>
<l n="15">Ἕκτορα δῖον ἔπαυσε μάχης, ἐφόβησε δὲ λαούς.</l>
<l>οὐ μὰν οἶδ’ εἰ αὖτε κακορραφίης ἀλεγεινῆς</l>
<l>πρώτη ἐπαύρηαι καί σε πληγῇσιν ἱμάσσω.</l>
<l>ἦ οὐ μέμνῃ ὅτε τ’ ἐκρέμω ὑψόθεν, ἐκ δὲ ποδοῖιν</l>
<l>ἄκμονας ἧκα δύω, περὶ χερσὶ δὲ δεσμὸν ἴηλα</l>
<l n="20">χρύσεον ἄρρηκτον; σὺ δ’ ἐν αἰθέρι καὶ νεφέλῃσιν</l>
<l>ἐκρέμω· ἠλάστεον δὲ θεοὶ κατὰ μακρὸν Ὄλυμπον,</l>
<l>λῦσαι δ’ οὐκ ἐδύναντο παρασταδόν· ὃν δὲ λάβοιμι</l>
<l>ῥίπτασκον τεταγὼν ἀπὸ βηλοῦ ὄφρ’ ἂν ἵκηται</l>
<l>γῆν ὀλιγηπελέων· ἐμὲ δ’ οὐδ’ ὧς θυμὸν ἀνίει</l>
<l n="25">ἀζηχὴς ὀδύνη Ἡρακλῆος θείοιο,</l>
<l>τὸν σὺ ξὺν Βορέῃ ἀνέμῳ πεπιθοῦσα θυέλλας</l>
<l>πέμψας ἐπ’ ἀτρύγετον πόντον κακὰ μητιόωσα,</l>
<l>καί μιν ἔπειτα Κόων δ’ εὖ ναιομένην ἀπένεικας.</l>
<l>τὸν μὲν ἐγὼν ἔνθεν ῥυσάμην καὶ ἀνήγαγον αὖτις</l>
<l n="30">Ἄργος ἐς ἱππόβοτον καὶ πολλά περ ἀθλήσαντα.</l>
<l>τῶν ς’ αὖτις μνήσω ἵν’ ἀπολλήξῃς ἀπατάων,</l>
<l>ὄφρα ἴδῃ ἤν τοι χραίσμῃ φιλότης τε καὶ εὐνή,</l>
<l>ἣν ἐμίγης ἐλθοῦσα θεῶν ἄπο καί μ’ ἀπάτησας.</l>
<milestone ed="p" n="34" unit="card"/>
</p><p><l><milestone ed="P" unit="para"/>ὣς φάτο, ῥίγησεν δὲ βοῶπις πότνια Ἥρη,</l>
<l n="35">καί μιν φωνήσας’ ἔπεα πτερόεντα προσηύδα·</l>
<l>ἴστω νῦν τόδε Γαῖα καὶ Οὐρανὸς εὐρὺς ὕπερθε</l>
<l>καὶ τὸ κατειβόμενον Στυγὸς ὕδωρ, ὅς τε μέγιστος</l>
<l>ὅρκος δεινότατός τε πέλει μακάρεσσι θεοῖσι,</l>
<l>σή θ’ ἱερὴ κεφαλὴ καὶ νωί̈τερον λέχος αὐτῶν</l>
<l n="40">κουρίδιον, τὸ μὲν οὐκ ἂν ἐγώ ποτε μὰψ ὀμόσαιμι·</l>
<l>μὴ δι’ ἐμὴν ἰότητα Ποσειδάων ἐνοσίχθων</l>
<l>πημαίνει Τρῶάς τε καὶ Ἕκτορα, τοῖσι δ’ ἀρήγει,</l>
<l>ἀλλά που αὐτὸν θυμὸς ἐποτρύνει καὶ ἀνώγει,</l>
<l>τειρομένους δ’ ἐπὶ νηυσὶν ἰδὼν ἐλέησεν Ἀχαιούς.</l>
<l n="45">αὐτάρ τοι καὶ κείνῳ ἐγὼ παραμυθησαίμην</l>
<l>τῇ ἴμεν ᾗ κεν δὴ σὺ κελαινεφὲς ἡγεμονεύῃς.</l>
</p><p><l><milestone ed="P" unit="para"/>ὣς φάτο, μείδησεν δὲ πατὴρ ἀνδρῶν τε θεῶν τε,</l>
<l>καί μιν ἀμειβόμενος ἔπεα πτερόεντα προσηύδα·</l>
<l>εἰ μὲν δὴ σύ γ’ ἔπειτα βοῶπις πότνια Ἥρη</l>
<l n="50">ἶσον ἐμοὶ φρονέουσα μετ’ ἀθανάτοισι καθίζοις,</l>
<l>τώ κε Ποσειδάων γε, καὶ εἰ μάλα βούλεται ἄλλῃ,</l>
<l>αἶψα μεταστρέψειε νόον μετὰ σὸν καὶ ἐμὸν κῆρ.</l>
<l>ἀλλ’ εἰ δή ῥ’ ἐτεόν γε καὶ ἀτρεκέως ἀγορεύεις,</l>
<l>ἔρχεο νῦν μετὰ φῦλα θεῶν, καὶ δεῦρο κάλεσσον</l>
<l n="55">Ἶρίν τ’ ἐλθέμεναι καὶ Ἀπόλλωνα κλυτότοξον,</l>
<l>ὄφρ’ ἣ μὲν μετὰ λαὸν Ἀχαιῶν χαλκοχιτώνων</l>
<l>ἔλθῃ, καὶ εἴπῃσι Ποσειδάωνι ἄνακτι</l>
<l>παυσάμενον πολέμοιο τὰ ἃ πρὸς δώμαθ’ ἱκέσθαι,</l>
<l>Ἕκτορα δ’ ὀτρύνῃσι μάχην ἐς Φοῖβος Ἀπόλλων,</l>
<l n="60">αὖτις δ’ ἐμπνεύσῃσι μένος, λελάθῃ δ’ ὀδυνάων</l>
<l>αἳ νῦν μιν τείρουσι κατὰ φρένας, αὐτὰρ Ἀχαιοὺς</l>
<l>αὖτις ἀποστρέψῃσιν ἀνάλκιδα φύζαν ἐνόρσας,</l>
<l>φεύγοντες δ’ ἐν νηυσὶ πολυκλήϊσι πέσωσι</l>
<l>Πηλεί̈δεω Ἀχιλῆος· ὃ δ’ ἀνστήσει ὃν ἑταῖρον</l>
<l n="65">Πάτροκλον· τὸν δὲ κτενεῖ ἔγχεϊ φαίδιμος Ἕκτωρ</l>
<l>Ἰλίου προπάροιθε πολέας ὀλέσαντ’ αἰζηοὺς</l>
<l>τοὺς ἄλλους, μετὰ δ’ υἱὸν ἐμὸν Σαρπηδόνα δῖον.</l>
<l>τοῦ δὲ χολωσάμενος κτενεῖ Ἕκτορα δῖος Ἀχιλλεύς.</l>
<l>ἐκ τοῦ δ’ ἄν τοι ἔπειτα παλίωξιν παρὰ νηῶν</l>
<l n="70">αἰὲν ἐγὼ τεύχοιμι διαμπερὲς εἰς ὅ κ’ Ἀχαιοὶ</l>
<l>Ἴλιον αἰπὺ ἕλοιεν Ἀθηναίης διὰ βουλάς.</l>
<l>τὸ πρὶν δ’ οὔτ’ ἄρ’ ἐγὼ παύω χόλον οὔτέ τιν’ ἄλλον</l>
<l>ἀθανάτων Δαναοῖσιν ἀμυνέμεν ἐνθάδ’ ἐάσω</l>
<l>πρίν γε τὸ Πηλεί̈δαο τελευτηθῆναι ἐέλδωρ,</l>
<l n="75">ὥς οἱ ὑπέστην πρῶτον, ἐμῷ δ’ ἐπένευσα κάρητι,</l>
<l>ἤματι τῷ ὅτ’ ἐμεῖο θεὰ Θέτις ἥψατο γούνων,</l>
<l>λισσομένη τιμῆσαι Ἀχιλλῆα πτολίπορθον.</l>
<milestone ed="p" n="78" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε θεὰ λευκώλενος Ἥρη,</l>
<l>βῆ δ’ ἐξ Ἰδαίων ὀρέων ἐς μακρὸν Ὄλυμπον.</l>
<l n="80">ὡς δ’ ὅτ’ ἂν ἀί̈ξῃ νόος ἀνέρος, ὅς τ’ ἐπὶ πολλὴν</l>
<l>γαῖαν ἐληλουθὼς φρεσὶ πευκαλίμῃσι νοήσῃ</l>
<l>ἔνθ’ εἴην ἢ ἔνθα, μενοινήῃσί τε πολλά,</l>
<l>ὣς κραιπνῶς μεμαυῖα διέπτατο πότνια Ἥρη·</l>
<l>ἵκετο δ’ αἰπὺν Ὄλυμπον, ὁμηγερέεσσι δ’ ἐπῆλθεν</l>
<l n="85">ἀθανάτοισι θεοῖσι Διὸς δόμῳ· οἳ δὲ ἰδόντες</l>
<l>πάντες ἀνήϊξαν καὶ δεικανόωντο δέπασσιν.</l>
<l>ἣ δ’ ἄλλους μὲν ἔασε, Θέμιστι δὲ καλλιπαρῄῳ</l>
<l>δέκτο δέπας· πρώτη γὰρ ἐναντίη ἦλθε θέουσα,</l>
<l>καί μιν φωνήσας’ ἔπεα πτερόεντα προσηύδα·</l>
<l n="90">Ἥρη τίπτε βέβηκας; ἀτυζομένῃ δὲ ἔοικας·</l>
<l>ἦ μάλα δή ς’ ἐφόβησε Κρόνου πάϊς, ὅς τοι ἀκοίτης.</l>
</p><p><l><milestone ed="P" unit="para"/>τὴν δ’ ἠμείβετ’ ἔπειτα θεὰ λευκώλενος Ἥρη·</l>
<l>μή με θεὰ Θέμι ταῦτα διείρεο· οἶσθα καὶ αὐτὴ</l>
<l>οἷος κείνου θυμὸς ὑπερφίαλος καὶ ἀπηνής.</l>
<l n="95">ἀλλὰ σύ γ’ ἄρχε θεοῖσι δόμοις ἔνι δαιτὸς ἐί̈σης·</l>
<l>ταῦτα δὲ καὶ μετὰ πᾶσιν ἀκούσεαι ἀθανάτοισιν</l>
<l>οἷα Ζεὺς κακὰ ἔργα πιφαύσκεται· οὐδέ τί φημι</l>
<l>πᾶσιν ὁμῶς θυμὸν κεχαρησέμεν, οὔτε βροτοῖσιν</l>
<l>οὔτε θεοῖς, εἴ πέρ τις ἔτι νῦν δαίνυται εὔφρων.</l>
</p><p><l n="100"><milestone ed="P" unit="para"/>ἣ μὲν ἄρ’ ὣς εἰποῦσα καθέζετο πότνια Ἥρη,</l>
<l>ὄχθησαν δ’ ἀνὰ δῶμα Διὸς θεοί· ἣ δ’ ἐγέλασσε</l>
<l>χείλεσιν, οὐδὲ μέτωπον ἐπ’ ὀφρύσι κυανέῃσιν</l>
<l>ἰάνθη· πᾶσιν δὲ νεμεσσηθεῖσα μετηύδα·</l>
<l>νήπιοι οἳ Ζηνὶ μενεαίνομεν ἀφρονέοντες·</l>
<l n="105">ἦ ἔτι μιν μέμαμεν καταπαυσέμεν ἆσσον ἰόντες</l>
<l>ἢ ἔπει ἠὲ βίῃ· ὃ δ’ ἀφήμενος οὐκ ἀλεγίζει</l>
<l>οὐδ’ ὄθεται· φησὶν γὰρ ἐν ἀθανάτοισι θεοῖσι</l>
<l>κάρτεί̈ τε σθένεί̈ τε διακριδὸν εἶναι ἄριστος.</l>
<l>τὼ ἔχεθ’ ὅττί κεν ὔμμι κακὸν πέμπῃσιν ἑκάστῳ.</l>
<l n="110">ἤδη γὰρ νῦν ἔλπομ’ Ἄρηί̈ γε πῆμα τετύχθαι·</l>
<l>υἱὸς γάρ οἱ ὄλωλε μάχῃ ἔνι φίλτατος ἀνδρῶν</l>
<l>Ἀσκάλαφος, τόν φησιν ὃν ἔμμεναι ὄβριμος Ἄρης.</l>
<milestone ed="p" n="113" unit="card"/>
</p><p><l><milestone ed="P" unit="para"/>ὣς ἔφατ’, αὐτὰρ Ἄρης θαλερὼ πεπλήγετο μηρὼ</l>
<l>χερσὶ καταπρηνέσς’, ὀλοφυρόμενος δ’ ἔπος ηὔδα·</l>
<l n="115">μὴ νῦν μοι νεμεσήσετ’ Ὀλύμπια δώματ’ ἔχοντες</l>
<l>τίσασθαι φόνον υἷος ἰόντ’ ἐπὶ νῆας Ἀχαιῶν,</l>
<l>εἴ πέρ μοι καὶ μοῖρα Διὸς πληγέντι κεραυνῷ</l>
<l>κεῖσθαι ὁμοῦ νεκύεσσι μεθ’ αἵματι καὶ κονίῃσιν.</l>
</p><p><l><milestone ed="P" unit="para"/>ὣς φάτο, καί ῥ’ ἵππους κέλετο Δεῖμόν τε Φόβον τε</l>
<l n="120">ζευγνύμεν, αὐτὸς δ’ ἔντε’ ἐδύσετο παμφανόωντα.</l>
<l>ἔνθά κ’ ἔτι μείζων τε καὶ ἀργαλεώτερος ἄλλος</l>
<l>πὰρ Διὸς ἀθανάτοισι χόλος καὶ μῆνις ἐτύχθη,</l>
<l>εἰ μὴ Ἀθήνη πᾶσι περιδείσασα θεοῖσιν</l>
<l>ὦρτο διὲκ προθύρου, λίπε δὲ θρόνον ἔνθα θάασσε,</l>
<l n="125">τοῦ δ’ ἀπὸ μὲν κεφαλῆς κόρυθ’ εἵλετο καὶ σάκος ὤμων,</l>
<l>ἔγχος δ’ ἔστησε στιβαρῆς ἀπὸ χειρὸς ἑλοῦσα</l>
<l>χάλκεον· ἣ δ’ ἐπέεσσι καθάπτετο θοῦρον Ἄρηα·</l>
<l>μαινόμενε φρένας ἠλὲ διέφθορας· ἦ νύ τοι αὔτως</l>
<l>οὔατ’ ἀκουέμεν ἐστί, νόος δ’ ἀπόλωλε καὶ αἰδώς.</l>
<l n="130">οὐκ ἀί̈εις ἅ τέ φησι θεὰ λευκώλενος Ἥρη</l>
<l>ἣ δὴ νῦν πὰρ Ζηνὸς Ὀλυμπίου εἰλήλουθεν;</l>
<l>ἦ ἐθέλεις αὐτὸς μὲν ἀναπλήσας κακὰ πολλὰ</l>
<l>ἂψ ἴμεν Οὔλυμπον δὲ καὶ ἀχνύμενός περ ἀνάγκῃ,</l>
<l>αὐτὰρ τοῖς ἄλλοισι κακὸν μέγα πᾶσι φυτεῦσαι;</l>
<l n="135">αὐτίκα γὰρ Τρῶας μὲν ὑπερθύμους καὶ Ἀχαιοὺς</l>
<l>λείψει, ὃ δ’ ἡμέας εἶσι κυδοιμήσων ἐς Ὄλυμπον,</l>
<l>μάρψει δ’ ἑξείης ὅς τ’ αἴτιος ὅς τε καὶ οὐκί.</l>
<l>τώ ς’ αὖ νῦν κέλομαι μεθέμεν χόλον υἷος ἑῆος·</l>
<l>ἤδη γάρ τις τοῦ γε βίην καὶ χεῖρας ἀμείνων</l>
<l n="140">ἢ πέφατ’, ἢ καὶ ἔπειτα πεφήσεται· ἀργαλέον δὲ</l>
<l>πάντων ἀνθρώπων ῥῦσθαι γενεήν τε τόκον τε.</l>
</p><p><l><milestone ed="P" unit="para"/>ὣς εἰποῦς’ ἵδρυσε θρόνῳ ἔνι θοῦρον Ἄρηα.</l>
<l>Ἥρη δ’ Ἀπόλλωνα καλέσσατο δώματος ἐκτὸς</l>
<l>Ἶρίν θ’, ἥ τε θεοῖσι μετάγγελος ἀθανάτοισι,</l>
<l n="145">καί σφεας φωνήσας’ ἔπεα πτερόεντα προσηύδα·</l>
<l>Ζεὺς σφὼ εἰς Ἴδην κέλετ’ ἐλθέμεν ὅττι τάχιστα·</l>
<l>αὐτὰρ ἐπὴν ἔλθητε, Διός τ’ εἰς ὦπα ἴδησθε,</l>
<l>ἕρδειν ὅττί κε κεῖνος ἐποτρύνῃ καὶ ἀνώγῃ.</l>
<milestone ed="p" n="149" unit="card"/>
</p><p><l><milestone ed="P" unit="para"/>ἣ μὲν ἄρ’ ὣς εἰποῦσα πάλιν κίε πότνια Ἥρη,</l>
<l n="150">ἕζετο δ’ εἰνὶ θρόνῳ· τὼ δ’ ἀί̈ξαντε πετέσθην.</l>
<l>Ἴδην δ’ ἵκανον πολυπίδακα μητέρα θηρῶν,</l>
<l>εὗρον δ’ εὐρύοπα Κρονίδην ἀνὰ Γαργάρῳ ἄκρῳ</l>
<l>ἥμενον· ἀμφὶ δέ μιν θυόεν νέφος ἐστεφάνωτο.</l>
<l>τὼ δὲ πάροιθ’ ἐλθόντε Διὸς νεφεληγερέταο</l>
<l n="155">στήτην· οὐδέ σφωϊν ἰδὼν ἐχολώσατο θυμῷ,</l>
<l>ὅττί οἱ ὦκ’ ἐπέεσσι φίλης ἀλόχοιο πιθέσθην.</l>
<l>Ἶριν δὲ προτέρην ἔπεα πτερόεντα προσηύδα·</l>
<l>βάσκ’ ἴθι Ἶρι ταχεῖα, Ποσειδάωνι ἄνακτι</l>
<l>πάντα τάδ’ ἀγγεῖλαι, μὴ δὲ ψευδάγγελος εἶναι.</l>
<l n="160">παυσάμενόν μιν ἄνωχθι μάχης ἠδὲ πτολέμοιο</l>
<l>ἔρχεσθαι μετὰ φῦλα θεῶν ἢ εἰς ἅλα δῖαν.</l>
<l>εἰ δέ μοι οὐκ ἐπέεσς’ ἐπιπείσεται, ἀλλ’ ἀλογήσει,</l>
<l>φραζέσθω δὴ ἔπειτα κατὰ φρένα καὶ κατὰ θυμὸν</l>
<l>μή μ’ οὐδὲ κρατερός περ ἐὼν ἐπιόντα ταλάσσῃ</l>
<l n="165">μεῖναι, ἐπεί εὑ φημὶ βίῃ πολὺ φέρτερος εἶναι</l>
<l>καὶ γενεῇ πρότερος· τοῦ δ’ οὐκ ὄθεται φίλον ἦτορ</l>
<l>ἶσον ἐμοὶ φάσθαι, τόν τε στυγέουσι καὶ ἄλλοι.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε ποδήνεμος ὠκέα Ἶρις,</l>
<l>βῆ δὲ κατ’ Ἰδαίων ὀρέων εἰς Ἴλιον ἱρήν.</l>
<l n="170">ὡς δ’ ὅτ’ ἂν ἐκ νεφέων πτῆται νιφὰς ἠὲ χάλαζα</l>
<l>ψυχρὴ ὑπὸ ῥιπῆς αἰθρηγενέος Βορέαο,</l>
<l>ὣς κραιπνῶς μεμαυῖα διέπτατο ὠκέα Ἶρις,</l>
<l>ἀγχοῦ δ’ ἱσταμένη προσέφη κλυτὸν ἐννοσίγαιον·</l>
<l>ἀγγελίην τινά τοι γαιήοχε κυανοχαῖτα</l>
<l n="175">ἦλθον δεῦρο φέρουσα παραὶ Διὸς αἰγιόχοιο.</l>
<l>παυσάμενόν ς’ ἐκέλευσε μάχης ἠδὲ πτολέμοιο</l>
<l>ἔρχεσθαι μετὰ φῦλα θεῶν ἢ εἰς ἅλα δῖαν.</l>
<l>εἰ δέ οἱ οὐκ ἐπέεσς’ ἐπιπείσεαι, ἀλλ’ ἀλογήσεις,</l>
<l>ἠπείλει καὶ κεῖνος ἐναντίβιον πολεμίξων</l>
<l n="180">ἐνθάδ’ ἐλεύσεσθαι· σὲ δ’ ὑπεξαλέασθαι ἄνωγε</l>
<l>χεῖρας, ἐπεὶ σέο φησὶ βίῃ πολὺ φέρτερος εἶναι</l>
<l>καὶ γενεῇ πρότερος· σὸν δ’ οὐκ ὄθεται φίλον ἦτορ</l>
<l>ἶσόν οἱ φάσθαι, τόν τε στυγέουσι καὶ ἄλλοι.</l>
<milestone ed="p" n="184" unit="card"/>
</p><p><l><milestone ed="P" unit="para"/>τὴν δὲ μέγ’ ὀχθήσας προσέφη κλυτὸς ἐννοσίγαιος·</l>
<l n="185">ὢ πόποι ἦ ῥ’ ἀγαθός περ ἐὼν ὑπέροπλον ἔειπεν</l>
<l>εἴ μ’ ὁμότιμον ἐόντα βίῃ ἀέκοντα καθέξει.</l>
<l>τρεῖς γάρ τ’ ἐκ Κρόνου εἰμὲν ἀδελφεοὶ οὓς τέκετο rέα</l>
<l>Ζεὺς καὶ ἐγώ, τρίτατος δ’ Ἀί̈δης ἐνέροισιν ἀνάσσων.</l>
<l>τριχθὰ δὲ πάντα δέδασται, ἕκαστος δ’ ἔμμορε τιμῆς·</l>
<l n="190">ἤτοι ἐγὼν ἔλαχον πολιὴν ἅλα ναιέμεν αἰεὶ</l>
<l>παλλομένων, Ἀί̈δης δ’ ἔλαχε ζόφον ἠερόεντα,</l>
<l>Ζεὺς δ’ ἔλαχ’ οὐρανὸν εὐρὺν ἐν αἰθέρι καὶ νεφέλῃσι·</l>
<l>γαῖα δ’ ἔτι ξυνὴ πάντων καὶ μακρὸς Ὄλυμπος.</l>
<l>τώ ῥα καὶ οὔ τι Διὸς βέομαι φρεσίν, ἀλλὰ ἕκηλος</l>
<l n="195">καὶ κρατερός περ ἐὼν μενέτω τριτάτῃ ἐνὶ μοίρῃ.</l>
<l>χερσὶ δὲ μή τί με πάγχυ κακὸν ὣς δειδισσέσθω·</l>
<l>θυγατέρεσσιν γάρ τε καὶ υἱάσι βέλτερον εἴη</l>
<l>ἐκπάγλοις ἐπέεσσιν ἐνισσέμεν οὓς τέκεν αὐτός,</l>
<l>οἵ ἑθεν ὀτρύνοντος ἀκούσονται καὶ ἀνάγκῃ.</l>
</p><p><l n="200"><milestone ed="P" unit="para"/>τὸν δ’ ἠμείβετ’ ἔπειτα ποδήνεμος ὠκέα Ἶρις·</l>
<l>οὕτω γὰρ δή τοι γαιήοχε κυανοχαῖτα</l>
<l>τόνδε φέρω Διὶ μῦθον ἀπηνέα τε κρατερόν τε,</l>
<l>ἦ τι μεταστρέψεις; στρεπταὶ μέν τε φρένες ἐσθλῶν.</l>
<l>οἶσθ’ ὡς πρεσβυτέροισιν Ἐρινύες αἰὲν ἕπονται.</l>
</p><p><l n="205"><milestone ed="P" unit="para"/>τὴν δ’ αὖτε προσέειπε Ποσειδάων ἐνοσίχθων·</l>
<l>Ἶρι θεὰ μάλα τοῦτο ἔπος κατὰ μοῖραν ἔειπες·</l>
<l>ἐσθλὸν καὶ τὸ τέτυκται ὅτ’ ἄγγελος αἴσιμα εἰδῇ.</l>
<l>ἀλλὰ τόδ’ αἰνὸν ἄχος κραδίην καὶ θυμὸν ἱκάνει</l>
<l>ὁππότ’ ἂν ἰσόμορον καὶ ὁμῇ πεπρωμένον αἴσῃ</l>
<l n="210">νεικείειν ἐθέλῃσι χολωτοῖσιν ἐπέεσσιν.</l>
<l>ἀλλ’ ἤτοι νῦν μέν κε νεμεσσηθεὶς ὑποείξω·</l>
<l>ἄλλο δέ τοι ἐρέω, καὶ ἀπειλήσω τό γε θυμῷ·</l>
<l>αἴ κεν ἄνευ ἐμέθεν καὶ Ἀθηναίης ἀγελείης</l>
<l>Ἥρης Ἑρμείω τε καὶ Ἡφαίστοιο ἄνακτος</l>
<l n="215">Ἰλίου αἰπεινῆς πεφιδήσεται, οὐδ’ ἐθελήσει</l>
<l>ἐκπέρσαι, δοῦναι δὲ μέγα κράτος Ἀργείοισιν,</l>
<l>ἴστω τοῦθ’ ὅτι νῶϊν ἀνήκεστος χόλος ἔσται.</l>
</p><p><l><milestone ed="P" unit="para"/>ὣς εἰπὼν λίπε λαὸν Ἀχαιϊκὸν ἐννοσίγαιος,</l>
<l>δῦνε δὲ πόντον ἰών, πόθεσαν δ’ ἥρωες Ἀχαιοί.</l>
<milestone ed="p" n="220" unit="card"/>
</p><p><l n="220"><milestone ed="P" unit="para"/>καὶ τότ’ Ἀπόλλωνα προσέφη νεφεληγερέτα Ζεύς·</l>
<l>ἔρχεο νῦν φίλε Φοῖβε μεθ’ Ἕκτορα χαλκοκορυστήν·</l>
<l>ἤδη μὲν γάρ τοι γαιήοχος ἐννοσίγαιος</l>
<l>οἴχεται εἰς ἅλα δῖαν ἀλευάμενος χόλον αἰπὺν</l>
<l>ἡμέτερον· μάλα γάρ κε μάχης ἐπύθοντο καὶ ἄλλοι,</l>
<l n="225">οἵ περ ἐνέρτεροί εἰσι θεοὶ Κρόνον ἀμφὶς ἐόντες.</l>
<l>ἀλλὰ τόδ’ ἠμὲν ἐμοὶ πολὺ κέρδιον ἠδέ οἱ αὐτῷ</l>
<l>ἔπλετο, ὅττι πάροιθε νεμεσσηθεὶς ὑπόειξε</l>
<l>χεῖρας ἐμάς, ἐπεὶ οὔ κεν ἀνιδρωτί γ’ ἐτελέσθη.</l>
<l>ἀλλὰ σύ γ’ ἐν χείρεσσι λάβ’ αἰγίδα θυσσανόεσσαν,</l>
<l n="230">τῇ μάλ’ ἐπισσείων φοβέειν ἥρωας Ἀχαιούς·</l>
<l>σοὶ δ’ αὐτῷ μελέτω ἑκατηβόλε φαίδιμος Ἕκτωρ·</l>
<l>τόφρα γὰρ οὖν οἱ ἔγειρε μένος μέγα, ὄφρ’ ἂν Ἀχαιοὶ</l>
<l>φεύγοντες νῆάς τε καὶ Ἑλλήσποντον ἵκωνται.</l>
<l>κεῖθεν δ’ αὐτὸς ἐγὼ φράσομαι ἔργον τε ἔπος τε,</l>
<l n="235">ὥς κε καὶ αὖτις Ἀχαιοὶ ἀναπνεύσωσι πόνοιο.</l>
</p><p><l><milestone ed="P" unit="para"/>ὣς ἔφατ’, οὐδ’ ἄρα πατρὸς ἀνηκούστησεν Ἀπόλλων,</l>
<l>βῆ δὲ κατ’ Ἰδαίων ὀρέων ἴρηκι ἐοικὼς</l>
<l>ὠκέϊ φασσοφόνῳ, ὅς τ’ ὤκιστος πετεηνῶν.</l>
<l>εὗρ’ υἱὸν Πριάμοιο δαί̈φρονος Ἕκτορα δῖον</l>
<l n="240">ἥμενον, οὐδ’ ἔτι κεῖτο, νέον δ’ ἐσαγείρετο θυμόν,</l>
<l>ἀμφὶ ἓ γιγνώσκων ἑτάρους· ἀτὰρ ἆσθμα καὶ ἱδρὼς</l>
<l>παύετ’, ἐπεί μιν ἔγειρε Διὸς νόος αἰγιόχοιο.</l>
<l>ἀγχοῦ δ’ ἱστάμενος προσέφη ἑκάεργος Ἀπόλλων·</l>
<l>Ἕκτορ υἱὲ Πριάμοιο, τί ἢ δὲ σὺ νόσφιν ἀπ’ ἄλλων</l>
<l n="245">ἧς’ ὀλιγηπελέων; ἦ πού τί σε κῆδος ἱκάνει;</l>
</p><p><l><milestone ed="P" unit="para"/>τὸν δ’ ὀλιγοδρανέων προσέφη κορυθαίολος Ἕκτωρ·</l>
<l>τίς δὲ σύ ἐσσι φέριστε θεῶν ὅς μ’ εἴρεαι ἄντην;</l>
<l>οὐκ ἀί̈εις ὅ με νηυσὶν ἔπι πρυμνῇσιν Ἀχαιῶν</l>
<l>οὓς ἑτάρους ὀλέκοντα βοὴν ἀγαθὸς βάλεν Αἴας</l>
<l n="250">χερμαδίῳ πρὸς στῆθος, ἔπαυσε δὲ θούριδος ἀλκῆς;</l>
<l>καὶ δὴ ἔγωγ’ ἐφάμην νέκυας καὶ δῶμ’ Ἀί̈δαο</l>
<l>ἤματι τῷδ’ ἵξεσθαι, ἐπεὶ φίλον ἄϊον ἦτορ.</l>
<milestone ed="p" n="253" unit="card"/>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἑκάεργος Ἀπόλλων·</l>
<l>θάρσει νῦν· τοῖόν τοι ἀοσσητῆρα Κρονίων</l>
<l n="255">ἐξ Ἴδης προέηκε παρεστάμεναι καὶ ἀμύνειν</l>
<l>Φοῖβον Ἀπόλλωνα χρυσάορον, ὅς σε πάρος περ</l>
<l>ῥύομ’, ὁμῶς αὐτόν τε καὶ αἰπεινὸν πτολίεθρον.</l>
<l>ἀλλ’ ἄγε νῦν ἱππεῦσιν ἐπότρυνον πολέεσσι</l>
<l>νηυσὶν ἔπι γλαφυρῇσιν ἐλαυνέμεν ὠκέας ἵππους·</l>
<l n="260">αὐτὰρ ἐγὼ προπάροιθε κιὼν ἵπποισι κέλευθον</l>
<l>πᾶσαν λειανέω, τρέψω δ’ ἥρωας Ἀχαιούς.</l>
</p><p><l><milestone ed="P" unit="para"/>ὣς εἰπὼν ἔμπνευσε μένος μέγα ποιμένι λαῶν.</l>
<l>ὡς δ’ ὅτε τις στατὸς ἵππος ἀκοστήσας ἐπὶ φάτνῃ</l>
<l>δεσμὸν ἀπορρήξας θείῃ πεδίοιο κροαίνων</l>
<l n="265">εἰωθὼς λούεσθαι ἐϋρρεῖος ποταμοῖο</l>
<l>κυδιόων· ὑψοῦ δὲ κάρη ἔχει, ἀμφὶ δὲ χαῖται</l>
<l>ὤμοις ἀί̈σσονται· ὃ δ’ ἀγλαί̈ηφι πεποιθὼς</l>
<l>ῥίμφά ἑ γοῦνα φέρει μετά τ’ ἤθεα καὶ νομὸν ἵππων·</l>
<l>ὣς Ἕκτωρ λαιψηρὰ πόδας καὶ γούνατ’ ἐνώμα</l>
<l n="270">ὀτρύνων ἱππῆας, ἐπεὶ θεοῦ ἔκλυεν αὐδήν.</l>
<l>οἳ δ’ ὥς τ’ ἢ ἔλαφον κεραὸν ἢ ἄγριον αἶγα</l>
<l>ἐσσεύαντο κύνες τε καὶ ἀνέρες ἀγροιῶται·</l>
<l>τὸν μέν τ’ ἠλίβατος πέτρη καὶ δάσκιος ὕλη</l>
<l>εἰρύσατ’, οὐδ’ ἄρα τέ σφι κιχήμεναι αἴσιμον ἦεν·</l>
<l n="275">τῶν δέ θ’ ὑπὸ ἰαχῆς ἐφάνη λὶς ἠϋγένειος</l>
<l>εἰς ὁδόν, αἶψα δὲ πάντας ἀπέτραπε καὶ μεμαῶτας·</l>
<l>ὣς Δαναοὶ εἷος μὲν ὁμιλαδὸν αἰὲν ἕποντο</l>
<l>νύσσοντες ξίφεσίν τε καὶ ἔγχεσιν ἀμφιγύοισιν·</l>
<l>αὐτὰρ ἐπεὶ ἴδον Ἕκτορ’ ἐποιχόμενον στίχας ἀνδρῶν</l>
<milestone ed="p" n="281" unit="card"/>
<l n="280">τάρβησαν, πᾶσιν δὲ παραὶ ποσὶ κάππεσε θυμός.</l>
</p><p><l><milestone ed="P" unit="para"/>τοῖσι δ’ ἔπειτ’ ἀγόρευε Θόας Ἀνδραίμονος υἱός,</l>
<l>Αἰτωλῶν ὄχ’ ἄριστος ἐπιστάμενος μὲν ἄκοντι</l>
<l>ἐσθλὸς δ’ ἐν σταδίῃ· ἀγορῇ δέ ἑ παῦροι Ἀχαιῶν</l>
<l>νίκων, ὁππότε κοῦροι ἐρίσσειαν περὶ μύθων·</l>
<l n="285">ὅ σφιν ἐϋφρονέων ἀγορήσατο καὶ μετέειπεν·</l>
<l>ὢ πόποι ἦ μέγα θαῦμα τόδ’ ὀφθαλμοῖσιν ὁρῶμαι,</l>
<l>οἷον δ’ αὖτ’ ἐξαῦτις ἀνέστη κῆρας ἀλύξας</l>
<l>Ἕκτωρ· ἦ θήν μιν μάλα ἔλπετο θυμὸς ἑκάστου</l>
<l>χερσὶν ὑπ’ Αἴαντος θανέειν Τελαμωνιάδαο.</l>
<l n="290">ἀλλά τις αὖτε θεῶν ἐρρύσατο καὶ ἐσάωσεν</l>
<l>Ἕκτορ’, ὃ δὴ πολλῶν Δαναῶν ὑπὸ γούνατ’ ἔλυσεν,</l>
<l>ὡς καὶ νῦν ἔσσεσθαι ὀί̈ομαι· οὐ γὰρ ἄτερ γε</l>
<l>Ζηνὸς ἐριγδούπου πρόμος ἵσταται ὧδε μενοινῶν.</l>
<l>ἀλλ’ ἄγεθ’ ὡς ἂν ἐγὼν εἴπω πειθώμεθα πάντες.</l>
<l n="295">πληθὺν μὲν ποτὶ νῆας ἀνώξομεν ἀπονέεσθαι·</l>
<l>αὐτοὶ δ’, ὅσσοι ἄριστοι ἐνὶ στρατῷ εὐχόμεθ’ εἶναι,</l>
<l>στήομεν, εἴ κεν πρῶτον ἐρύξομεν ἀντιάσαντες</l>
<l>δούρατ’ ἀνασχόμενοι· τὸν δ’ οἴω καὶ μεμαῶτα</l>
<l>θυμῷ δείσεσθαι Δαναῶν καταδῦναι ὅμιλον.</l>
</p><p><l n="300"><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο·</l>
<l>οἳ μὲν ἄρ’ ἀμφ’ Αἴαντα καὶ Ἰδομενῆα ἄνακτα</l>
<l>Τεῦκρον Μηριόνην τε Μέγην τ’ ἀτάλαντον Ἄρηϊ</l>
<l>ὑσμίνην ἤρτυνον ἀριστῆας καλέσαντες</l>
<l>Ἕκτορι καὶ Τρώεσσιν ἐναντίον· αὐτὰρ ὀπίσσω</l>
<l n="305">ἣ πληθὺς ἐπὶ νῆας Ἀχαιῶν ἀπονέοντο.</l>
</p><p><l><milestone ed="P" unit="para"/>Τρῶες δὲ προὔτυψαν ἀολλέες, ἦρχε δ’ ἄρ’ Ἕκτωρ</l>
<l>μακρὰ βιβάς· πρόσθεν δὲ κί’ αὐτοῦ Φοῖβος Ἀπόλλων</l>
<l>εἱμένος ὤμοιιν νεφέλην, ἔχε δ’ αἰγίδα θοῦριν</l>
<l>δεινὴν ἀμφιδάσειαν ἀριπρεπέ’, ἣν ἄρα χαλκεὺς</l>
<l n="310">Ἥφαιστος Διὶ δῶκε φορήμεναι ἐς φόβον ἀνδρῶν·</l>
<l>τὴν ἄρ’ ὅ γ’ ἐν χείρεσσιν ἔχων ἡγήσατο λαῶν.</l>
<milestone ed="p" n="312" unit="card"/>
</p><p><l><milestone ed="P" unit="para"/>Ἀργεῖοι δ’ ὑπέμειναν ἀολλέες, ὦρτο δ’ ἀϋτὴ</l>
<l>ὀξεῖ’ ἀμφοτέρωθεν, ἀπὸ νευρῆφι δ’ ὀϊστοὶ</l>
<l>θρῷσκον· πολλὰ δὲ δοῦρα θρασειάων ἀπὸ χειρῶν</l>
<l n="315">ἄλλα μὲν ἐν χροὶ̈ πήγνυτ’ ἀρηϊθόων αἰζηῶν,</l>
<l>πολλὰ δὲ καὶ μεσσηγὺ πάρος χρόα λευκὸν ἐπαυρεῖν</l>
<l>ἐν γαίῃ ἵσταντο λιλαιόμενα χροὸς ἆσαι.</l>
<l>ὄφρα μὲν αἰγίδα χερσὶν ἔχ’ ἀτρέμα Φοῖβος Ἀπόλλων,</l>
<l>τόφρα μάλ’ ἀμφοτέρων βέλε’ ἥπτετο, πῖπτε δὲ λαός.</l>
<l n="320">αὐτὰρ ἐπεὶ κατ’ ἐνῶπα ἰδὼν Δαναῶν ταχυπώλων</l>
<l>σεῖς’, ἐπὶ δ’ αὐτὸς ἄϋσε μάλα μέγα, τοῖσι δὲ θυμὸν</l>
<l>ἐν στήθεσσιν ἔθελξε, λάθοντο δὲ θούριδος ἀλκῆς.</l>
<l>οἳ δ’ ὥς τ’ ἠὲ βοῶν ἀγέλην ἢ πῶϋ μέγ’ οἰῶν</l>
<l>θῆρε δύω κλονέωσι μελαίνης νυκτὸς ἀμολγῷ</l>
<l n="325">ἐλθόντ’ ἐξαπίνης σημάντορος οὐ παρεόντος,</l>
<l>ὣς ἐφόβηθεν Ἀχαιοὶ ἀνάλκιδες· ἐν γὰρ Ἀπόλλων</l>
<l>ἧκε φόβον, Τρωσὶν δὲ καὶ Ἕκτορι κῦδος ὄπαζεν.</l>
</p><p><l><milestone ed="P" unit="para"/>ἔνθα δ’ ἀνὴρ ἕλεν ἄνδρα κεδασθείσης ὑσμίνης.</l>
<l>Ἕκτωρ μὲν Στιχίον τε καὶ Ἀρκεσίλαον ἔπεφνε,</l>
<l n="330">τὸν μὲν Βοιωτῶν ἡγήτορα χαλκοχιτώνων,</l>
<l>τὸν δὲ Μενεσθῆος μεγαθύμου πιστὸν ἑταῖρον·</l>
<l>Αἰνείας δὲ Μέδοντα καὶ Ἴασον ἐξενάριξεν.</l>
<l>ἤτοι ὃ μὲν νόθος υἱὸς Ὀϊλῆος θείοιο</l>
<l>ἔσκε Μέδων Αἴαντος ἀδελφεός· αὐτὰρ ἔναιεν</l>
<l n="335">ἐν Φυλάκῃ γαίης ἄπο πατρίδος ἄνδρα κατακτὰς</l>
<l>γνωτὸν μητρυιῆς Ἐριώπιδος, ἣν ἔχ’ Ὀϊλεύς·</l>
<l>Ἴασος αὖτ’ ἀρχὸς μὲν Ἀθηναίων ἐτέτυκτο,</l>
<l>υἱὸς δὲ Σφήλοιο καλέσκετο Βουκολίδαο.</l>
<l>Μηκιστῆ δ’ ἕλε Πουλυδάμας, Ἐχίον δὲ Πολίτης</l>
<l n="340">πρώτῃ ἐν ὑσμίνῃ, Κλονίον δ’ ἕλε δῖος Ἀγήνωρ.</l>
<l>Δηί̈οχον δὲ Πάρις βάλε νείατον ὦμον ὄπισθε</l>
<l>φεύγοντ’ ἐν προμάχοισι, διὰ πρὸ δὲ χαλκὸν ἔλασσεν.</l>
<milestone ed="p" n="343" unit="card"/>
</p><p><l><milestone ed="P" unit="para"/>ὄφρ’ οἳ τοὺς ἐνάριζον ἀπ’ ἔντεα, τόφρα δ’ Ἀχαιοὶ</l>
<l>τάφρῳ καὶ σκολόπεσσιν ἐνιπλήξαντες ὀρυκτῇ</l>
<l n="345">ἔνθα καὶ ἔνθα φέβοντο, δύοντο δὲ τεῖχος ἀνάγκῃ.</l>
<l>Ἕκτωρ δὲ Τρώεσσιν ἐκέκλετο μακρὸν ἀύ̈σας</l>
<l>νηυσὶν ἐπισσεύεσθαι, ἐᾶν δ’ ἔναρα βροτόεντα·</l>
<l>ὃν δ’ ἂν ἐγὼν ἀπάνευθε νεῶν ἑτέρωθι νοήσω,</l>
<l>αὐτοῦ οἱ θάνατον μητίσομαι, οὐδέ νυ τόν γε</l>
<l n="350">γνωτοί τε γνωταί τε πυρὸς λελάχωσι θανόντα,</l>
<l>ἀλλὰ κύνες ἐρύουσι πρὸ ἄστεος ἡμετέροιο.</l>
</p><p><l><milestone ed="P" unit="para"/>ὣς εἰπὼν μάστιγι κατωμαδὸν ἤλασεν ἵππους</l>
<l>κεκλόμενος Τρώεσσι κατὰ στίχας· οἳ δὲ σὺν αὐτῷ</l>
<l>πάντες ὁμοκλήσαντες ἔχον ἐρυσάρματας ἵππους</l>
<l n="355">ἠχῇ θεσπεσίῃ· προπάροιθε δὲ Φοῖβος Ἀπόλλων</l>
<l>ῥεῖ’ ὄχθας καπέτοιο βαθείης ποσσὶν ἐρείπων</l>
<l>ἐς μέσσον κατέβαλλε, γεφύρωσεν δὲ κέλευθον</l>
<l>μακρὴν ἠδ’ εὐρεῖαν, ὅσον τ’ ἐπὶ δουρὸς ἐρωὴ</l>
<l>γίγνεται, ὁππότ’ ἀνὴρ σθένεος πειρώμενος ᾗσι.</l>
<l n="360">τῇ ῥ’ οἵ γε προχέοντο φαλαγγηδόν, πρὸ δ’ Ἀπόλλων</l>
<l>αἰγίδ’ ἔχων ἐρίτιμον· ἔρειπε δὲ τεῖχος Ἀχαιῶν</l>
<l>ῥεῖα μάλ’, ὡς ὅτε τις ψάμαθον πάϊς ἄγχι θαλάσσης,</l>
<l>ὅς τ’ ἐπεὶ οὖν ποιήσῃ ἀθύρματα νηπιέῃσιν</l>
<l>ἂψ αὖτις συνέχευε ποσὶν καὶ χερσὶν ἀθύρων.</l>
<l n="365">ὥς ῥα σὺ ἤϊε Φοῖβε πολὺν κάματον καὶ ὀϊζὺν</l>
<l>σύγχεας Ἀργείων, αὐτοῖσι δὲ φύζαν ἐνῶρσας.</l>
</p><p><l><milestone ed="P" unit="para"/>ὣς οἳ μὲν παρὰ νηυσὶν ἐρητύοντο μένοντες,</l>
<l>ἀλλήλοισί τε κεκλόμενοι καὶ πᾶσι θεοῖσι</l>
<l>χεῖρας ἀνίσχοντες μεγάλ’ εὐχετόωντο ἕκαστος·</l>
<l n="370">Νέστωρ αὖτε μάλιστα Γερήνιος οὖρος Ἀχαιῶν</l>
<l>εὔχετο χεῖρ’ ὀρέγων εἰς οὐρανὸν ἀστερόεντα·</l>
<l>Ζεῦ πάτερ εἴ ποτέ τίς τοι ἐν Ἄργεί̈ περ πολυπύρῳ</l>
<l>ἢ βοὸς ἢ οἰὸς κατὰ πίονα μηρία καίων</l>
<l>εὔχετο νοστῆσαι, σὺ δ’ ὑπέσχεο καὶ κατένευσας,</l>
<l n="375">τῶν μνῆσαι καὶ ἄμυνον Ὀλύμπιε νηλεὲς ἦμαρ,</l>
<l>μηδ’ οὕτω Τρώεσσιν ἔα δάμνασθαι Ἀχαιούς.</l>
</p><p><l><milestone ed="P" unit="para"/>ὣς ἔφατ’ εὐχόμενος, μέγα δ’ ἔκτυπε μητίετα Ζεύς,</l>
<l>ἀράων ἀί̈ων Νηληϊάδαο γέροντος.</l>
<milestone ed="p" n="379" unit="card"/>
</p><p><l><milestone ed="P" unit="para"/>Τρῶες δ’ ὡς ἐπύθοντο Διὸς κτύπον αἰγιόχοιο,</l>
<l n="380">μᾶλλον ἐπ’ Ἀργείοισι θόρον, μνήσαντο δὲ χάρμης.</l>
<l>οἳ δ’ ὥς τε μέγα κῦμα θαλάσσης εὐρυπόροιο</l>
<l>νηὸς ὑπὲρ τοίχων καταβήσεται, ὁππότ’ ἐπείγῃ</l>
<l>ἲς ἀνέμου· ἣ γάρ τε μάλιστά γε κύματ’ ὀφέλλει·</l>
<l>ὣς Τρῶες μεγάλῃ ἰαχῇ κατὰ τεῖχος ἔβαινον,</l>
<l n="385">ἵππους δ’ εἰσελάσαντες ἐπὶ πρύμνῃσι μάχοντο</l>
<l>ἔγχεσιν ἀμφιγύοις αὐτοσχεδόν, οἳ μὲν ἀφ’ ἵππων,</l>
<l>οἳ δ’ ἀπὸ νηῶν ὕψι μελαινάων ἐπιβάντες</l>
<l>μακροῖσι ξυστοῖσι, τά ῥά σφ’ ἐπὶ νηυσὶν ἔκειτο</l>
<l>ναύμαχα κολλήεντα, κατὰ στόμα εἱμένα χαλκῷ.</l>
</p><p><l n="390"><milestone ed="P" unit="para"/>Πάτροκλος δ’ εἷος μὲν Ἀχαιοί τε Τρῶές τε</l>
<l>τείχεος ἀμφεμάχοντο θοάων ἔκτοθι νηῶν,</l>
<l>τόφρ’ ὅ γ’ ἐνὶ κλισίῃ ἀγαπήνορος Εὐρυπύλοιο</l>
<l>ἧστό τε καὶ τὸν ἔτερπε λόγοις, ἐπὶ δ’ ἕλκεϊ λυγρῷ</l>
<l>φάρμακ’ ἀκέσματ’ ἔπασσε μελαινάων ὀδυνάων.</l>
<l n="395">αὐτὰρ ἐπεὶ δὴ τεῖχος ἐπεσσυμένους ἐνόησε</l>
<l>Τρῶας, ἀτὰρ Δαναῶν γένετο ἰαχή τε φόβος τε,</l>
<l>ᾤμωξέν τ’ ἄρ’ ἔπειτα καὶ ὣ πεπλήγετο μηρὼ</l>
<l>χερσὶ καταπρηνέσς’, ὀλοφυρόμενος δ’ ἔπος ηὔδα·</l>
<l>Εὐρύπυλ’ οὐκ ἔτι τοι δύναμαι χατέοντί περ’ ἔμπης</l>
<l n="400">ἐνθάδε παρμενέμεν· δὴ γὰρ μέγα νεῖκος ὄρωρεν·</l>
<l>ἀλλὰ σὲ μὲν θεράπων ποτιτερπέτω, αὐτὰρ ἔγωγε</l>
<l>σπεύσομαι εἰς Ἀχιλῆα, ἵν’ ὀτρύνω πολεμίζειν.</l>
<l>τίς δ’ οἶδ’ εἴ κέν οἱ σὺν δαίμονι θυμὸν ὀρίνω</l>
<l>παρειπών; ἀγαθὴ δὲ παραίφασίς ἐστιν ἑταίρου.</l>
<milestone ed="p" n="405" unit="card"/>
</p><p><l n="405"><milestone ed="P" unit="para"/>τὸν μὲν ἄρ’ ὣς εἰπόντα πόδες φέρον· αὐτὰρ Ἀχαιοὶ</l>
<l>Τρῶας ἐπερχομένους μένον ἔμπεδον, οὐδ’ ἐδύναντο</l>
<l>παυροτέρους περ ἐόντας ἀπώσασθαι παρὰ νηῶν·</l>
<l>οὐδέ ποτε Τρῶες Δαναῶν ἐδύναντο φάλαγγας</l>
<l>ῥηξάμενοι κλισίῃσι μιγήμεναι ἠδὲ νέεσσιν.</l>
<l n="410">ἀλλ’ ὥς τε στάθμη δόρυ νήϊον ἐξιθύνει</l>
<l>τέκτονος ἐν παλάμῃσι δαήμονος, ὅς ῥά τε πάσης</l>
<l>εὖ εἰδῇ σοφίης ὑποθημοσύνῃσιν Ἀθήνης,</l>
<l>ὣς μὲν τῶν ἐπὶ ἶσα μάχη τέτατο πτόλεμός τε·</l>
<l>ἄλλοι δ’ ἀμφ’ ἄλλῃσι μάχην ἐμάχοντο νέεσσιν,</l>
<l n="415">Ἕκτωρ δ’ ἄντ’ Αἴαντος ἐείσατο κυδαλίμοιο.</l>
<l>τὼ δὲ μιῆς περὶ νηὸς ἔχον πόνον, οὐδὲ δύναντο</l>
<l>οὔθ’ ὃ τὸν ἐξελάσαι καὶ ἐνιπρῆσαι πυρὶ νῆα</l>
<l>οὔθ’ ὃ τὸν ἂψ ὤσασθαι, ἐπεί ῥ’ ἐπέλασσέ γε δαίμων.</l>
<l>ἔνθ’ υἷα Κλυτίοιο Καλήτορα φαίδιμος Αἴας</l>
<l n="420">πῦρ ἐς νῆα φέροντα κατὰ στῆθος βάλε δουρί.</l>
<l>δούπησεν δὲ πεσών, δαλὸς δέ οἱ ἔκπεσε χειρός.</l>
<l>Ἕκτωρ δ’ ὡς ἐνόησεν ἀνεψιὸν ὀφθαλμοῖσιν</l>
<l>ἐν κονίῃσι πεσόντα νεὸς προπάροιθε μελαίνης,</l>
<l>Τρωσί τε καὶ Λυκίοισιν ἐκέκλετο μακρὸν ἀύ̈σας·</l>
<l n="425">Τρῶες καὶ Λύκιοι καὶ Δάρδανοι ἀγχιμαχηταὶ</l>
<l>μὴ δή πω χάζεσθε μάχης ἐν στείνεϊ τῷδε,</l>
<l>ἀλλ’ υἷα Κλυτίοιο σαώσατε, μή μιν Ἀχαιοὶ</l>
<l>τεύχεα συλήσωσι νεῶν ἐν ἀγῶνι πεσόντα.</l>
</p><p><l><milestone ed="P" unit="para"/>ὣς εἰπὼν Αἴαντος ἀκόντισε δουρὶ φαεινῷ.</l>
<l n="430">τοῦ μὲν ἅμαρθ’, ὃ δ’ ἔπειτα Λυκόφρονα Μάστορος υἱὸν</l>
<l>Αἴαντος θεράποντα Κυθήριον, ὅς ῥα παρ’ αὐτῷ</l>
<l>ναῖ’, ἐπεὶ ἄνδρα κατέκτα Κυθήροισι ζαθέοισι,</l>
<l>τόν ῥ’ ἔβαλεν κεφαλὴν ὑπὲρ οὔατος ὀξέϊ χαλκῷ</l>
<l>ἑσταότ’ ἄγχ’ Αἴαντος· ὃ δ’ ὕπτιος ἐν κονίῃσι</l>
<l n="435">νηὸς ἄπο πρυμνῆς χαμάδις πέσε, λύντο δὲ γυῖα.</l>
<l>Αἴας δ’ ἐρρίγησε, κασίγνητον δὲ προσηύδα·</l>
<l>Τεῦκρε πέπον δὴ νῶϊν ἀπέκτατο πιστὸς ἑταῖρος</l>
<l>Μαστορίδης, ὃν νῶϊ Κυθηρόθεν ἔνδον ἐόντα</l>
<l>ἶσα φίλοισι τοκεῦσιν ἐτίομεν ἐν μεγάροισι·</l>
<l n="440">τὸν δ’ Ἕκτωρ μεγάθυμος ἀπέκτανε. ποῦ νύ τοι ἰοὶ</l>
<l>ὠκύμοροι καὶ τόξον ὅ τοι πόρε Φοῖβος Ἀπόλλων;</l>
<milestone ed="p" n="442" unit="card"/>
</p><p><l><milestone ed="P" unit="para"/>ὣς φάθ’, ὃ δὲ ξυνέηκε, θέων δέ οἱ ἄγχι παρέστη,</l>
<l>τόξον ἔχων ἐν χειρὶ παλίντονον ἠδὲ φαρέτρην</l>
<l>ἰοδόκον· μάλα δ’ ὦκα βέλεα Τρώεσσιν ἐφίει.</l>
<l n="445">καί ῥ’ ἔβαλε Κλεῖτον Πεισήνορος ἀγλαὸν υἱὸν</l>
<l>Πουλυδάμαντος ἑταῖρον ἀγαυοῦ Πανθοί̈δαο</l>
<l>ἡνία χερσὶν ἔχοντα· ὃ μὲν πεπόνητο καθ’ ἵππους·</l>
<l>τῇ γὰρ ἔχ’ ᾗ ῥα πολὺ πλεῖσται κλονέοντο φάλαγγες</l>
<l>Ἕκτορι καὶ Τρώεσσι χαριζόμενος· τάχα δ’ αὐτῷ</l>
<l n="450">ἦλθε κακόν, τό οἱ οὔ τις ἐρύκακεν ἱεμένων περ.</l>
<l>αὐχένι γάρ οἱ ὄπισθε πολύστονος ἔμπεσεν ἰός·</l>
<l>ἤριπε δ’ ἐξ ὀχέων, ὑπερώησαν δέ οἱ ἵπποι</l>
<l>κείν’ ὄχεα κροτέοντες. ἄναξ δ’ ἐνόησε τάχιστα</l>
<l>Πουλυδάμας, καὶ πρῶτος ἐναντίος ἤλυθεν ἵππων.</l>
<l n="455">τοὺς μὲν ὅ γ’ Ἀστυνόῳ Προτιάονος υἱέϊ δῶκε,</l>
<l>πολλὰ δ’ ἐπότρυνε σχεδὸν ἴσχειν εἰσορόωντα</l>
<l>ἵππους· αὐτὸς δ’ αὖτις ἰὼν προμάχοισιν ἐμίχθη.</l>
</p><p><l><milestone ed="P" unit="para"/>Τεῦκρος δ’ ἄλλον ὀϊστὸν ἐφ’ Ἕκτορι χαλκοκορυστῇ</l>
<l>αἴνυτο, καί κεν ἔπαυσε μάχης ἐπὶ νηυσὶν Ἀχαιῶν,</l>
<l n="460">εἴ μιν ἀριστεύοντα βαλὼν ἐξείλετο θυμόν.</l>
<l>ἀλλ’ οὐ λῆθε Διὸς πυκινὸν νόον, ὅς ῥ’ ἐφύλασσεν</l>
<l>Ἕκτορ’, ἀτὰρ Τεῦκρον Τελαμώνιον εὖχος ἀπηύρα,</l>
<l>ὅς οἱ ἐϋστρεφέα νευρὴν ἐν ἀμύμονι τόξῳ</l>
<l>ῥῆξ’ ἐπὶ τῷ ἐρύοντι· παρεπλάγχθη δέ οἱ ἄλλῃ</l>
<l n="465">ἰὸς χαλκοβαρής, τόξον δέ οἱ ἔκπεσε χειρός.</l>
<l>Τεῦκρος δ’ ἐρρίγησε, κασίγνητον δὲ προσηύδα·</l>
<l>ὢ πόποι ἦ δὴ πάγχυ μάχης ἐπὶ μήδεα κείρει</l>
<l>δαίμων ἡμετέρης, ὅ τέ μοι βιὸν ἔκβαλε χειρός,</l>
<l>νευρὴν δ’ ἐξέρρηξε νεόστροφον, ἣν ἐνέδησα</l>
<l n="470">πρώϊον, ὄφρ’ ἀνέχοιτο θαμὰ θρῴσκοντας ὀϊστούς.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα μέγας Τελαμώνιος Αἴας·</l>
<l>ὦ πέπον ἀλλὰ βιὸν μὲν ἔα καὶ ταρφέας ἰοὺς</l>
<l>κεῖσθαι, ἐπεὶ συνέχευε θεὸς Δαναοῖσι μεγήρας·</l>
<l>αὐτὰρ χερσὶν ἑλὼν δολιχὸν δόρυ καὶ σάκος ὤμῳ</l>
<l n="475">μάρναό τε Τρώεσσι καὶ ἄλλους ὄρνυθι λαούς.</l>
<l>μὴ μὰν ἀσπουδί γε δαμασσάμενοί περ ἕλοιεν</l>
<l>νῆας ἐϋσσέλμους, ἀλλὰ μνησώμεθα χάρμης.</l>
<milestone ed="p" n="478" unit="card"/>
</p><p><l><milestone ed="P" unit="para"/>ὣς φάθ’, ὃ δὲ τόξον μὲν ἐνὶ κλισίῃσιν ἔθηκεν,</l>
<l>αὐτὰρ ὅ γ’ ἀμφ’ ὤμοισι σάκος θέτο τετραθέλυμνον,</l>
<l n="480">κρατὶ δ’ ἐπ’ ἰφθίμῳ κυνέην εὔτυκτον ἔθηκεν</l>
<l>ἵππουριν, δεινὸν δὲ λόφος καθύπερθεν ἔνευεν·</l>
<l>εἵλετο δ’ ἄλκιμον ἔγχος ἀκαχμένον ὀξέϊ χαλκῷ,</l>
<l>βῆ δ’ ἰέναι, μάλα δ’ ὦκα θέων Αἴαντι παρέστη.</l>
</p><p><l><milestone ed="P" unit="para"/>Ἕκτωρ δ’ ὡς εἶδεν Τεύκρου βλαφθέντα βέλεμνα,</l>
<l n="485">Τρωσί τε καὶ Λυκίοισιν ἐκέκλετο μακρὸν ἀύ̈σας·</l>
<l>Τρῶες καὶ Λύκιοι καὶ Δάρδανοι ἀγχιμαχηταὶ</l>
<l>ἀνέρες ἔστε φίλοι, μνήσασθε δὲ θούριδος ἀλκῆς</l>
<l>νῆας ἀνὰ γλαφυράς· δὴ γὰρ ἴδον ὀφθαλμοῖσιν</l>
<l>ἀνδρὸς ἀριστῆος Διόθεν βλαφθέντα βέλεμνα.</l>
<l n="490">ῥεῖα δ’ ἀρίγνωτος Διὸς ἀνδράσι γίγνεται ἀλκή,</l>
<l>ἠμὲν ὁτέοισιν κῦδος ὑπέρτερον ἐγγυαλίξῃ,</l>
<l>ἠδ’ ὅτινας μινύθῃ τε καὶ οὐκ ἐθέλῃσιν ἀμύνειν,</l>
<l>ὡς νῦν Ἀργείων μινύθει μένος, ἄμμι δ’ ἀρήγει.</l>
<l>ἀλλὰ μάχεσθ’ ἐπὶ νηυσὶν ἀολλέες· ὃς δέ κεν ὑμέων</l>
<l n="495">βλήμενος ἠὲ τυπεὶς θάνατον καὶ πότμον ἐπίσπῃ</l>
<l>τεθνάτω· οὔ οἱ ἀεικὲς ἀμυνομένῳ περὶ πάτρης</l>
<l>τεθνάμεν· ἀλλ’ ἄλοχός τε σόη καὶ παῖδες ὀπίσσω,</l>
<l>καὶ οἶκος καὶ κλῆρος ἀκήρατος, εἴ κεν Ἀχαιοὶ</l>
<l>οἴχωνται σὺν νηυσὶ φίλην ἐς πατρίδα γαῖαν.</l>
</p><p><l n="500"><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>Αἴας δ’ αὖθ’ ἑτέρωθεν ἐκέκλετο οἷς ἑτάροισιν·</l>
<l>αἰδὼς Ἀργεῖοι· νῦν ἄρκιον ἢ ἀπολέσθαι</l>
<l>ἠὲ σαωθῆναι καὶ ἀπώσασθαι κακὰ νηῶν.</l>
<l>ἦ ἔλπεσθ’ ἢν νῆας ἕλῃ κορυθαίολος Ἕκτωρ</l>
<l n="505">ἐμβαδὸν ἵξεσθαι ἣν πατρίδα γαῖαν ἕκαστος;</l>
<l>ἦ οὐκ ὀτρύνοντος ἀκούετε λαὸν ἅπαντα</l>
<l>Ἕκτορος, ὃς δὴ νῆας ἐνιπρῆσαι μενεαίνει;</l>
<l>οὐ μὰν ἔς γε χορὸν κέλετ’ ἐλθέμεν, ἀλλὰ μάχεσθαι.</l>
<l>ἡμῖν δ’ οὔ τις τοῦδε νόος καὶ μῆτις ἀμείνων</l>
<l n="510">ἢ αὐτοσχεδίῃ μῖξαι χεῖράς τε μένος τε.</l>
<l>βέλτερον ἢ ἀπολέσθαι ἕνα χρόνον ἠὲ βιῶναι</l>
<l>ἢ δηθὰ στρεύγεσθαι ἐν αἰνῇ δηϊοτῆτι</l>
<l>ὧδ’ αὔτως παρὰ νηυσὶν ὑπ’ ἀνδράσι χειροτέροισιν.</l>
<milestone ed="p" n="514" unit="card"/>
</p><p><l><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l n="515">ἔνθ’ Ἕκτωρ μὲν ἕλε Σχεδίον Περιμήδεος υἱὸν</l>
<l>ἀρχὸν Φωκήων, Αἴας δ’ ἕλε Λαοδάμαντα</l>
<l>ἡγεμόνα πρυλέων Ἀντήνορος ἀγλαὸν υἱόν·</l>
<l>Πουλυδάμας δ’ Ὦτον Κυλλήνιον ἐξενάριξε</l>
<l>Φυλεί̈δεω ἕταρον, μεγαθύμων ἀρχὸν Ἐπειῶν.</l>
<l n="520">τῷ δὲ Μέγης ἐπόρουσεν ἰδών· ὃ δ’ ὕπαιθα λιάσθη</l>
<l>Πουλυδάμας· καὶ τοῦ μὲν ἀπήμβροτεν· οὐ γὰρ Ἀπόλλων</l>
<l>εἴα Πάνθου υἱὸν ἐνὶ προμάχοισι δαμῆναι·</l>
<l>αὐτὰρ ὅ γε Κροίσμου στῆθος μέσον οὔτασε δουρί.</l>
<l>δούπησεν δὲ πεσών· ὃ δ’ ἀπ’ ὤμων τεύχε’ ἐσύλα.</l>
<l n="525">τόφρα δὲ τῷ ἐπόρουσε Δόλοψ αἰχμῆς ἐὺ̈ εἰδὼς</l>
<l>Λαμπετίδης, ὃν Λάμπος ἐγείνατο φέρτατον υἱὸν</l>
<l>Λαομεδοντιάδης εὖ εἰδότα θούριδος ἀλκῆς,</l>
<l>ὃς τότε Φυλεί̈δαο μέσον σάκος οὔτασε δουρὶ</l>
<l>ἐγγύθεν ὁρμηθείς· πυκινὸς δέ οἱ ἤρκεσε θώρηξ,</l>
<l n="530">τόν ῥ’ ἐφόρει γυάλοισιν ἀρηρότα· τόν ποτε Φυλεὺς</l>
<l>ἤγαγεν ἐξ Ἐφύρης, ποταμοῦ ἄπο Σελλήεντος.</l>
<l>ξεῖνος γάρ οἱ ἔδωκεν ἄναξ ἀνδρῶν Εὐφήτης</l>
<l>ἐς πόλεμον φορέειν δηί̈ων ἀνδρῶν ἀλεωρήν·</l>
<l>ὅς οἱ καὶ τότε παιδὸς ἀπὸ χροὸς ἤρκες’ ὄλεθρον.</l>
<l n="535">τοῦ δὲ Μέγης κόρυθος χαλκήρεος ἱπποδασείης</l>
<l>κύμβαχον ἀκρότατον νύξ’ ἔγχεϊ ὀξυόεντι,</l>
<l>ῥῆξε δ’ ἀφ’ ἵππειον λόφον αὐτοῦ· πᾶς δὲ χαμᾶζε</l>
<l>κάππεσεν ἐν κονίῃσι νέον φοίνικι φαεινός.</l>
<l>εἷος ὃ τῷ πολέμιζε μένων, ἔτι δ’ ἔλπετο νίκην,</l>
<l n="540">τόφρα δέ οἱ Μενέλαος ἀρήϊος ἦλθεν ἀμύντωρ,</l>
<l>στῆ δ’ εὐρὰξ σὺν δουρὶ λαθών, βάλε δ’ ὦμον ὄπισθεν·</l>
<l>αἰχμὴ δὲ στέρνοιο διέσσυτο μαιμώωσα</l>
<l>πρόσσω ἱεμένη· ὃ δ’ ἄρα πρηνὴς ἐλιάσθη.</l>
<l>τὼ μὲν ἐεισάσθην χαλκήρεα τεύχε’ ἀπ’ ὤμων</l>
<l n="545">συλήσειν· Ἕκτωρ δὲ κασιγνήτοισι κέλευσε</l>
<l>πᾶσι μάλα, πρῶτον δ’ Ἱκεταονίδην ἐνένιπεν</l>
<l>ἴφθιμον Μελάνιππον. ὃ δ’ ὄφρα μὲν εἰλίποδας βοῦς</l>
<l>βόσκ’ ἐν Περκώτῃ δηί̈ων ἀπὸ νόσφιν ἐόντων·</l>
<l>αὐτὰρ ἐπεὶ Δαναῶν νέες ἤλυθον ἀμφιέλισσαι,</l>
<l n="550">ἂψ εἰς Ἴλιον ἦλθε, μετέπρεπε δὲ Τρώεσσι,</l>
<l>ναῖε δὲ πὰρ Πριάμῳ, ὃ δέ μιν τίεν ἶσα τέκεσσι·</l>
<l>τόν ῥ’ Ἕκτωρ ἐνένιπεν ἔπος τ’ ἔφατ’ ἔκ τ’ ὀνόμαζεν·</l>
<l>οὕτω δὴ Μελάνιππε μεθήσομεν; οὐδέ νυ σοί περ</l>
<l>ἐντρέπεται φίλον ἦτορ ἀνεψιοῦ κταμένοιο;</l>
<l n="555">οὐχ ὁράᾳς οἷον Δόλοπος περὶ τεύχε’ ἕπουσιν;</l>
<l>ἀλλ’ ἕπευ· οὐ γὰρ ἔτ’ ἔστιν ἀποσταδὸν Ἀργείοισι</l>
<l>μάρνασθαι, πρίν γ’ ἠὲ κατακτάμεν ἠὲ κατ’ ἄκρης</l>
<l>Ἴλιον αἰπεινὴν ἑλέειν κτάσθαι τε πολίτας.</l>
<milestone ed="p" n="559" unit="card"/>
</p><p><l><milestone ed="P" unit="para"/>ὣς εἰπὼν ὃ μὲν ἦρχ’, ὃ δ’ ἅμ’ ἕσπετο ἰσόθεος φώς·</l>
<l n="560">Ἀργείους δ’ ὄτρυνε μέγας Τελαμώνιος Αἴας·</l>
<l>ὦ φίλοι ἀνέρες ἔστε, καὶ αἰδῶ θέσθ’ ἐνὶ θυμῷ,</l>
<l>ἀλλήλους τ’ αἰδεῖσθε κατὰ κρατερὰς ὑσμίνας.</l>
<l>αἰδομένων δ’ ἀνδρῶν πλέονες σόοι ἠὲ πέφανται·</l>
<l>φευγόντων δ’ οὔτ’ ἂρ κλέος ὄρνυται οὔτέ τις ἀλκή.</l>
</p><p><l n="565"><milestone ed="P" unit="para"/>ὣς ἔφαθ’, οἳ δὲ καὶ αὐτοὶ ἀλέξασθαι μενέαινον,</l>
<l>ἐν θυμῷ δ’ ἐβάλοντο ἔπος, φράξαντο δὲ νῆας</l>
<l>ἕρκεϊ χαλκείῳ· ἐπὶ δὲ Ζεὺς Τρῶας ἔγειρεν.</l>
<l>Ἀντίλοχον δ’ ὄτρυνε βοὴν ἀγαθὸς Μενέλαος·</l>
<l>Ἀντίλοχ’ οὔ τις σεῖο νεώτερος ἄλλος Ἀχαιῶν,</l>
<l n="570">οὔτε ποσὶν θάσσων οὔτ’ ἄλκιμος ὡς σὺ μάχεσθαι·</l>
<l>εἴ τινά που Τρώων ἐξάλμενος ἄνδρα βάλοισθα.</l>
</p><p><l><milestone ed="P" unit="para"/>ὣς εἰπὼν ὃ μὲν αὖτις ἀπέσσυτο, τὸν δ’ ὀρόθυνεν·</l>
<l>ἐκ δ’ ἔθορε προμάχων, καὶ ἀκόντισε δουρὶ φαεινῷ</l>
<l>ἀμφὶ ἓ παπτήνας· ὑπὸ δὲ Τρῶες κεκάδοντο</l>
<l n="575">ἀνδρὸς ἀκοντίσσαντος· ὃ δ’ οὐχ ἅλιον βέλος ἧκεν,</l>
<l>ἀλλ’ Ἱκετάονος υἱὸν ὑπέρθυμον Μελάνιππον</l>
<l>νισόμενον πόλεμον δὲ βάλε στῆθος παρὰ μαζόν.</l>
<l>δούπησεν δὲ πεσών, τὸν δὲ σκότος ὄσσε κάλυψεν.</l>
<l>Ἀντίλοχος δ’ ἐπόρουσε κύων ὥς, ὅς τ’ ἐπὶ νεβρῷ</l>
<l n="580">βλημένῳ ἀί̈ξῃ, τόν τ’ ἐξ εὐνῆφι θορόντα</l>
<l>θηρητὴρ ἐτύχησε βαλών, ὑπέλυσε δὲ γυῖα·</l>
<l>ὣς ἐπὶ σοὶ Μελάνιππε θόρ’ Ἀντίλοχος μενεχάρμης</l>
<l>τεύχεα συλήσων· ἀλλ’ οὐ λάθεν Ἕκτορα δῖον,</l>
<l>ὅς ῥά οἱ ἀντίος ἦλθε θέων ἀνὰ δηϊοτῆτα.</l>
<l n="585">Ἀντίλοχος δ’ οὐ μεῖνε θοός περ ἐὼν πολεμιστής,</l>
<l>ἀλλ’ ὅ γ’ ἄρ’ ἔτρεσε θηρὶ κακὸν ῥέξαντι ἐοικώς,</l>
<l>ὅς τε κύνα κτείνας ἢ βουκόλον ἀμφὶ βόεσσι</l>
<l>φεύγει πρίν περ ὅμιλον ἀολλισθήμεναι ἀνδρῶν·</l>
<l>ὣς τρέσε Νεστορίδης, ἐπὶ δὲ Τρῶές τε καὶ Ἕκτωρ</l>
<l n="590">ἠχῇ θεσπεσίῃ βέλεα στονόεντα χέοντο·</l>
<l>στῆ δὲ μεταστρεφθείς, ἐπεὶ ἵκετο ἔθνος ἑταίρων.</l>
<milestone ed="p" n="592" unit="card"/>
</p><p><l><milestone ed="P" unit="para"/>Τρῶες δὲ λείουσιν ἐοικότες ὠμοφάγοισι</l>
<l>νηυσὶν ἐπεσσεύοντο, Διὸς δ’ ἐτέλειον ἐφετμάς,</l>
<l>ὅ σφισιν αἰὲν ἔγειρε μένος μέγα, θέλγε δὲ θυμὸν</l>
<l n="595">Ἀργείων καὶ κῦδος ἀπαίνυτο, τοὺς δ’ ὀρόθυνεν.</l>
<l>Ἕκτορι γάρ οἱ θυμὸς ἐβούλετο κῦδος ὀρέξαι</l>
<l>Πριαμίδῃ, ἵνα νηυσὶ κορωνίσι θεσπιδαὲς πῦρ</l>
<l>ἐμβάλοι ἀκάματον, Θέτιδος δ’ ἐξαίσιον ἀρὴν</l>
<l>πᾶσαν ἐπικρήνειε· τὸ γὰρ μένε μητίετα Ζεὺς</l>
<l n="600">νηὸς καιομένης σέλας ὀφθαλμοῖσιν ἰδέσθαι.</l>
<l>ἐκ γὰρ δὴ τοῦ μέλλε παλίωξιν παρὰ νηῶν</l>
<l>θησέμεναι Τρώων, Δαναοῖσι δὲ κῦδος ὀρέξειν.</l>
<l>τὰ φρονέων νήεσσιν ἔπι γλαφυρῇσιν ἔγειρεν</l>
<l>Ἕκτορα Πριαμίδην μάλα περ μεμαῶτα καὶ αὐτόν.</l>
<l n="605">μαίνετο δ’ ὡς ὅτ’ Ἄρης ἐγχέσπαλος ἢ ὀλοὸν πῦρ</l>
<l>οὔρεσι μαίνηται βαθέης ἐν τάρφεσιν ὕλης·</l>
<l>ἀφλοισμὸς δὲ περὶ στόμα γίγνετο, τὼ δέ οἱ ὄσσε</l>
<l>λαμπέσθην βλοσυρῇσιν ὑπ’ ὀφρύσιν, ἀμφὶ δὲ πήληξ</l>
<l>σμερδαλέον κροτάφοισι τινάσσετο μαρναμένοιο</l>
<l n="610">Ἕκτορος· αὐτὸς γάρ οἱ ἀπ’ αἰθέρος ἦεν ἀμύντωρ</l>
<l>Ζεύς, ὅς μιν πλεόνεσσι μετ’ ἀνδράσι μοῦνον ἐόντα</l>
<l>τίμα καὶ κύδαινε. μινυνθάδιος γὰρ ἔμελλεν</l>
<l>ἔσσεσθ’· ἤδη γάρ οἱ ἐπόρνυε μόρσιμον ἦμαρ</l>
<l>Παλλὰς Ἀθηναίη ὑπὸ Πηλεί̈δαο βίηφιν.</l>
<l n="615">καί ῥ’ ἔθελεν ῥῆξαι στίχας ἀνδρῶν πειρητίζων,</l>
<l>ᾗ δὴ πλεῖστον ὅμιλον ὅρα καὶ τεύχε’ ἄριστα·</l>
<l>ἀλλ’ οὐδ’ ὧς δύνατο ῥῆξαι μάλα περ μενεαίνων·</l>
<l>ἴσχον γὰρ πυργηδὸν ἀρηρότες, ἠύ̈τε πέτρη</l>
<l>ἠλίβατος μεγάλη πολιῆς ἁλὸς ἐγγὺς ἐοῦσα,</l>
<l n="620">ἥ τε μένει λιγέων ἀνέμων λαιψηρὰ κέλευθα</l>
<l>κύματά τε τροφόεντα, τά τε προσερεύγεται αὐτήν·</l>
<l>ὣς Δαναοὶ Τρῶας μένον ἔμπεδον οὐδὲ φέβοντο.</l>
<l>αὐτὰρ ὃ λαμπόμενος πυρὶ πάντοθεν ἔνθορ’ ὁμίλῳ,</l>
<l>ἐν δ’ ἔπες’ ὡς ὅτε κῦμα θοῇ ἐν νηὶ̈ πέσῃσι</l>
<l n="625">λάβρον ὑπαὶ νεφέων ἀνεμοτρεφές· ἣ δέ τε πᾶσα</l>
<l>ἄχνῃ ὑπεκρύφθη, ἀνέμοιο δὲ δεινὸς ἀήτη</l>
<l>ἱστίῳ ἐμβρέμεται, τρομέουσι δέ τε φρένα ναῦται</l>
<l>δειδιότες· τυτθὸν γὰρ ὑπ’ ἐκ θανάτοιο φέρονται·</l>
<l>ὣς ἐδαί̈ζετο θυμὸς ἐνὶ στήθεσσιν Ἀχαιῶν.</l>
<l n="630">αὐτὰρ ὅ γ’ ὥς τε λέων ὀλοόφρων βουσὶν ἐπελθών,</l>
<l>αἵ ῥά τ’ ἐν εἱαμενῇ ἕλεος μεγάλοιο νέμονται</l>
<l>μυρίαι, ἐν δέ τε τῇσι νομεὺς οὔ πω σάφα εἰδὼς</l>
<l>θηρὶ μαχέσσασθαι ἕλικος βοὸς ἀμφὶ φονῇσιν·</l>
<l>ἤτοι ὃ μὲν πρώτῃσι καὶ ὑστατίῃσι βόεσσιν</l>
<l n="635">αἰὲν ὁμοστιχάει, ὃ δέ τ’ ἐν μέσσῃσιν ὀρούσας</l>
<l>βοῦν ἔδει, αἳ δέ τε πᾶσαι ὑπέτρεσαν· ὣς τότ’ Ἀχαιοὶ</l>
<l>θεσπεσίως ἐφόβηθεν ὑφ’ Ἕκτορι καὶ Διὶ πατρὶ</l>
<l>πάντες, ὃ δ’ οἶον ἔπεφνε Μυκηναῖον Περιφήτην,</l>
<l>Κοπρῆος φίλον υἱόν, ὃς Εὐρυσθῆος ἄνακτος</l>
<l n="640">ἀγγελίης οἴχνεσκε βίῃ Ἡρακληείῃ.</l>
<l>τοῦ γένετ’ ἐκ πατρὸς πολὺ χείρονος υἱὸς ἀμείνων</l>
<l>παντοίας ἀρετάς, ἠμὲν πόδας ἠδὲ μάχεσθαι,</l>
<l>καὶ νόον ἐν πρώτοισι Μυκηναίων ἐτέτυκτο·</l>
<l>ὅς ῥα τόθ’ Ἕκτορι κῦδος ὑπέρτερον ἐγγυάλιξε.</l>
<l n="645">στρεφθεὶς γὰρ μετόπισθεν ἐν ἀσπίδος ἄντυγι πάλτο,</l>
<l>τὴν αὐτὸς φορέεσκε ποδηνεκέ’ ἕρκος ἀκόντων·</l>
<l>τῇ ὅ γ’ ἐνὶ βλαφθεὶς πέσεν ὕπτιος, ἀμφὶ δὲ πήληξ</l>
<l>σμερδαλέον κονάβησε περὶ κροτάφοισι πεσόντος.</l>
<l>Ἕκτωρ δ’ ὀξὺ νόησε, θέων δέ οἱ ἄγχι παρέστη,</l>
<l n="650">στήθεϊ δ’ ἐν δόρυ πῆξε, φίλων δέ μιν ἐγγὺς ἑταίρων</l>
<l>κτεῖν’· οἳ δ’ οὐκ ἐδύναντο καὶ ἀχνύμενοί περ ἑταίρου</l>
<l>χραισμεῖν· αὐτοὶ γὰρ μάλα δείδισαν Ἕκτορα δῖον.</l>
<milestone ed="p" n="653" unit="card"/>
</p><p><l><milestone ed="P" unit="para"/>εἰσωποὶ δ’ ἐγένοντο νεῶν, περὶ δ’ ἔσχεθον ἄκραι</l>
<l>νῆες ὅσαι πρῶται εἰρύατο· τοὶ δ’ ἐπέχυντο.</l>
<l n="655">Ἀργεῖοι δὲ νεῶν μὲν ἐχώρησαν καὶ ἀνάγκῃ</l>
<l>τῶν πρωτέων, αὐτοῦ δὲ παρὰ κλισίῃσιν ἔμειναν</l>
<l>ἁθρόοι, οὐδὲ κέδασθεν ἀνὰ στρατόν· ἴσχε γὰρ αἰδὼς</l>
<l>καὶ δέος· ἀζηχὲς γὰρ ὁμόκλεον ἀλλήλοισι.</l>
<l>Νέστωρ αὖτε μάλιστα Γερήνιος οὖρος Ἀχαιῶν</l>
<l n="660">λίσσεθ’ ὑπὲρ τοκέων γουνούμενος ἄνδρα ἕκαστον·</l>
<l>ὦ φίλοι ἀνέρες ἔστε καὶ αἰδῶ θέσθ’ ἐνὶ θυμῷ</l>
<l>ἄλλων ἀνθρώπων, ἐπὶ δὲ μνήσασθε ἕκαστος</l>
<l>παίδων ἠδ’ ἀλόχων καὶ κτήσιος ἠδὲ τοκήων,</l>
<l>ἠμὲν ὅτεῳ ζώουσι καὶ ᾧ κατατεθνήκασι·</l>
<l n="665">τῶν ὕπερ ἐνθάδ’ ἐγὼ γουνάζομαι οὐ παρεόντων</l>
<l>ἑστάμεναι κρατερῶς, μὴ δὲ τρωπᾶσθε φόβον δέ.</l>
</p><p><l><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>τοῖσι δ’ ἀπ’ ὀφθαλμῶν νέφος ἀχλύος ὦσεν Ἀθήνη</l>
<l>θεσπέσιον· μάλα δέ σφι φόως γένετ’ ἀμφοτέρωθεν</l>
<l n="670">ἠμὲν πρὸς νηῶν καὶ ὁμοιί̈ου πολέμοιο.</l>
<l>Ἕκτορα δὲ φράσσαντο βοὴν ἀγαθὸν καὶ ἑταίρους,</l>
<l>ἠμὲν ὅσοι μετόπισθεν ἀφέστασαν οὐδὲ μάχοντο,</l>
<l>ἠδ’ ὅσσοι παρὰ νηυσὶ μάχην ἐμάχοντο θοῇσιν.</l>
</p><p><l><milestone ed="P" unit="para"/>οὐδ’ ἄρ’ ἔτ’ Αἴαντι μεγαλήτορι ἥνδανε θυμῷ</l>
<l n="675">ἑστάμεν ἔνθά περ ἄλλοι ἀφέστασαν υἷες Ἀχαιῶν·</l>
<l>ἀλλ’ ὅ γε νηῶν ἴκρι’ ἐπῴχετο μακρὰ βιβάσθων,</l>
<l>νώμα δὲ ξυστὸν μέγα ναύμαχον ἐν παλάμῃσι</l>
<l>κολλητὸν βλήτροισι δυωκαιεικοσίπηχυ.</l>
<l>ὡς δ’ ὅτ’ ἀνὴρ ἵπποισι κελητίζειν ἐὺ̈ εἰδώς,</l>
<l n="680">ὅς τ’ ἐπεὶ ἐκ πολέων πίσυρας συναείρεται ἵππους,</l>
<l>σεύας ἐκ πεδίοιο μέγα προτὶ ἄστυ δίηται</l>
<l>λαοφόρον καθ’ ὁδόν· πολέες τέ ἑ θηήσαντο</l>
<l>ἀνέρες ἠδὲ γυναῖκες· ὃ δ’ ἔμπεδον ἀσφαλὲς αἰεὶ</l>
<l>θρῴσκων ἄλλοτ’ ἐπ’ ἄλλον ἀμείβεται, οἳ δὲ πέτονται·</l>
<l n="685">ὣς Αἴας ἐπὶ πολλὰ θοάων ἴκρια νηῶν</l>
<l>φοίτα μακρὰ βιβάς, φωνὴ δέ οἱ αἰθέρ’ ἵκανεν,</l>
<l>αἰεὶ δὲ σμερδνὸν βοόων Δαναοῖσι κέλευε</l>
<l>νηυσί τε καὶ κλισίῃσιν ἀμυνέμεν. οὐδὲ μὲν Ἕκτωρ</l>
<l>μίμνεν ἐνὶ Τρώων ὁμάδῳ πύκα θωρηκτάων·</l>
<l n="690">ἀλλ’ ὥς τ’ ὀρνίθων πετεηνῶν αἰετὸς αἴθων</l>
<l>ἔθνος ἐφορμᾶται ποταμὸν πάρα βοσκομενάων</l>
<l>χηνῶν ἢ γεράνων ἢ κύκνων δουλιχοδείρων,</l>
<l>ὣς Ἕκτωρ ἴθυσε νεὸς κυανοπρῴροιο</l>
<l>ἀντίος ἀί̈ξας· τὸν δὲ Ζεὺς ὦσεν ὄπισθε</l>
<l n="695">χειρὶ μάλα μεγάλῃ, ὄτρυνε δὲ λαὸν ἅμ’ αὐτῷ.</l>
<milestone ed="p" n="696" unit="card"/>
</p><p><l><milestone ed="P" unit="para"/>αὖτις δὲ δριμεῖα μάχη παρὰ νηυσὶν ἐτύχθη·</l>
<l>φαίης κ’ ἀκμῆτας καὶ ἀτειρέας ἀλλήλοισιν</l>
<l>ἄντεσθ’ ἐν πολέμῳ, ὡς ἐσσυμένως ἐμάχοντο.</l>
<l>τοῖσι δὲ μαρναμένοισιν ὅδ’ ἦν νόος· ἤτοι Ἀχαιοὶ</l>
<l n="700">οὐκ ἔφασαν φεύξεσθαι ὑπ’ ἐκ κακοῦ, ἀλλ’ ὀλέεσθαι,</l>
<l>Τρωσὶν δ’ ἔλπετο θυμὸς ἐνὶ στήθεσσιν ἑκάστου</l>
<l>νῆας ἐνιπρήσειν κτενέειν θ’ ἥρωας Ἀχαιούς.</l>
<l>οἳ μὲν τὰ φρονέοντες ἐφέστασαν ἀλλήλοισιν·</l>
<l>Ἕκτωρ δὲ πρυμνῆς νεὸς ἥψατο ποντοπόροιο</l>
<l n="705">καλῆς ὠκυάλου, ἣ Πρωτεσίλαον ἔνεικεν</l>
<l>ἐς Τροίην, οὐδ’ αὖτις ἀπήγαγε πατρίδα γαῖαν.</l>
<l>τοῦ περ δὴ περὶ νηὸς Ἀχαιοί τε Τρῶές τε</l>
<l>δῄουν ἀλλήλους αὐτοσχεδόν· οὐδ’ ἄρα τοί γε</l>
<l>τόξων ἀϊκὰς ἀμφὶς μένον οὐδ’ ἔτ’ ἀκόντων,</l>
<l n="710">ἀλλ’ οἵ γ’ ἐγγύθεν ἱστάμενοι ἕνα θυμὸν ἔχοντες</l>
<l>ὀξέσι δὴ πελέκεσσι καὶ ἀξίνῃσι μάχοντο</l>
<l>καὶ ξίφεσιν μεγάλοισι καὶ ἔγχεσιν ἀμφιγύοισι.</l>
<l>πολλὰ δὲ φάσγανα καλὰ μελάνδετα κωπήεντα</l>
<l>ἄλλα μὲν ἐκ χειρῶν χαμάδις πέσον, ἄλλα δ’ ἀπ’ ὤμων</l>
<l n="715">ἀνδρῶν μαρναμένων· ῥέε δ’ αἵματι γαῖα μέλαινα.</l>
<l>Ἕκτωρ δὲ πρύμνηθεν ἐπεὶ λάβεν οὐχὶ μεθίει</l>
<l>ἄφλαστον μετὰ χερσὶν ἔχων, Τρωσὶν δὲ κέλευεν·</l>
<l>οἴσετε πῦρ, ἅμα δ’ αὐτοὶ ἀολλέες ὄρνυτ’ ἀϋτήν·</l>
<l>νῦν ἡμῖν πάντων Ζεὺς ἄξιον ἦμαρ ἔδωκε</l>
<l n="720">νῆας ἑλεῖν, αἳ δεῦρο θεῶν ἀέκητι μολοῦσαι</l>
<l>ἡμῖν πήματα πολλὰ θέσαν, κακότητι γερόντων,</l>
<l>οἵ μ’ ἐθέλοντα μάχεσθαι ἐπὶ πρυμνῇσι νέεσσιν</l>
<l>αὐτόν τ’ ἰσχανάασκον ἐρητύοντό τε λαόν·</l>
<l>ἀλλ’ εἰ δή ῥα τότε βλάπτε φρένας εὐρύοπα Ζεὺς</l>
<l n="725">ἡμετέρας, νῦν αὐτὸς ἐποτρύνει καὶ ἀνώγει.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα μᾶλλον ἐπ’ Ἀργείοισιν ὄρουσαν.</l>
<l>Αἴας δ’ οὐκέτ’ ἔμιμνε· βιάζετο γὰρ βελέεσσιν·</l>
<l>ἀλλ’ ἀνεχάζετο τυτθόν, ὀϊόμενος θανέεσθαι</l>
<l>θρῆνυν ἐφ’ ἑπταπόδην, λίπε δ’ ἴκρια νηὸς ἐί̈σης.</l>
<l n="730">ἔνθ’ ἄρ’ ὅ γ’ ἑστήκει δεδοκημένος, ἔγχεϊ δ’ αἰεὶ</l>
<l>Τρῶας ἄμυνε νεῶν, ὅς τις φέροι ἀκάματον πῦρ·</l>
<l>αἰεὶ δὲ σμερδνὸν βοόων Δαναοῖσι κέλευε·</l>
<l>ὦ φίλοι ἥρωες Δαναοὶ θεράποντες Ἄρηος</l>
<l>ἀνέρες ἔστε φίλοι, μνήσασθε δὲ θούριδος ἀλκῆς.</l>
<l n="735">ἠέ τινάς φαμεν εἶναι ἀοσσητῆρας ὀπίσσω,</l>
<l>ἦέ τι τεῖχος ἄρειον, ὅ κ’ ἀνδράσι λοιγὸν ἀμύναι;</l>
<l>οὐ μέν τι σχεδόν ἐστι πόλις πύργοις ἀραρυῖα,</l>
<l>ᾗ κ’ ἀπαμυναίμεσθ’ ἑτεραλκέα δῆμον ἔχοντες·</l>
<l>ἀλλ’ ἐν γὰρ Τρώων πεδίῳ πύκα θωρηκτάων</l>
<l n="740">πόντῳ κεκλιμένοι ἑκὰς ἥμεθα πατρίδος αἴης·</l>
<l>τὼ ἐν χερσὶ φόως, οὐ μειλιχίῃ πολέμοιο.</l>
</p><p><l><milestone ed="P" unit="para"/>ἦ, καὶ μαιμώων ἔφεπ’ ἔγχεϊ ὀξυόεντι.</l>
<l>ὅς τις δὲ Τρώων κοίλῃς ἐπὶ νηυσὶ φέροιτο</l>
<l>σὺν πυρὶ κηλείῳ, χάριν Ἕκτορος ὀτρύναντος,</l>
<l n="745">τὸν δ’ Αἴας οὔτασκε δεδεγμένος ἔγχεϊ μακρῷ·</l>
<l>δώδεκα δὲ προπάροιθε νεῶν αὐτοσχεδὸν οὖτα.</l>
</p></div>
<div type="book" n="16">
<milestone ed="p" n="1" unit="card"/>
<p><l><milestone ed="P" unit="para"/>ὣς οἳ μὲν περὶ νηὸς ἐϋσσέλμοιο μάχοντο·</l>
<l>Πάτροκλος δ’ Ἀχιλῆϊ παρίστατο ποιμένι λαῶν</l>
<l>δάκρυα θερμὰ χέων ὥς τε κρήνη μελάνυδρος,</l>
<l>ἥ τε κατ’ αἰγίλιπος πέτρης δνοφερὸν χέει ὕδωρ.</l>
<l n="5">τὸν δὲ ἰδὼν ᾤκτιρε ποδάρκης δῖος Ἀχιλλεύς,</l>
<l>καί μιν φωνήσας ἔπεα πτερόεντα προσηύδα·</l>
<l>τίπτε δεδάκρυσαι Πατρόκλεες, ἠύ̈τε κούρη</l>
<l>νηπίη, ἥ θ’ ἅμα μητρὶ θέους’ ἀνελέσθαι ἀνώγει</l>
<l>εἱανοῦ ἁπτομένη, καί τ’ ἐσσυμένην κατερύκει,</l>
<l n="10">δακρυόεσσα δέ μιν ποτιδέρκεται, ὄφρ’ ἀνέληται·</l>
<l>τῇ ἴκελος Πάτροκλε τέρεν κατὰ δάκρυον εἴβεις.</l>
<l>ἠέ τι Μυρμιδόνεσσι πιφαύσκεαι, ἢ ἐμοὶ αὐτῷ,</l>
<l>ἦέ τιν’ ἀγγελίην Φθίης ἐξέκλυες οἶος;</l>
<l>ζώειν μὰν ἔτι φασὶ Μενοίτιον Ἄκτορος υἱόν,</l>
<l n="15">ζώει δ’ Αἰακίδης Πηλεὺς μετὰ Μυρμιδόνεσσι;</l>
<l>τῶν κε μάλ’ ἀμφοτέρων ἀκαχοίμεθα τεθνηώτων.</l>
<l>ἦε σύ γ’ Ἀργείων ὀλοφύρεαι, ὡς ὀλέκονται</l>
<l>νηυσὶν ἔπι γλαφυρῇσιν ὑπερβασίης ἕνεκα σφῆς;</l>
<l>ἐξαύδα, μὴ κεῦθε νόῳ, ἵνα εἴδομεν ἄμφω.</l>
</p><p><l n="20"><milestone ed="P" unit="para"/>τὸν δὲ βαρὺ στενάχων προσέφης Πατρόκλεες ἱππεῦ·</l>
<l>ὦ Ἀχιλεῦ Πηλῆος υἱὲ μέγα φέρτατ’ Ἀχαιῶν</l>
<l>μὴ νεμέσα· τοῖον γὰρ ἄχος βεβίηκεν Ἀχαιούς.</l>
<l>οἳ μὲν γὰρ δὴ πάντες, ὅσοι πάρος ἦσαν ἄριστοι,</l>
<l>ἐν νηυσὶν κέαται βεβλημένοι οὐτάμενοί τε.</l>
<l n="25">βέβληται μὲν ὃ Τυδεί̈δης κρατερὸς Διομήδης,</l>
<l>οὔτασται δ’ Ὀδυσεὺς δουρικλυτὸς ἠδ’ Ἀγαμέμνων,</l>
<l>βέβληται δὲ καὶ Εὐρύπυλος κατὰ μηρὸν ὀϊστῷ.</l>
<l>τοὺς μέν τ’ ἰητροὶ πολυφάρμακοι ἀμφιπένονται</l>
<l>ἕλκε’ ἀκειόμενοι· σὺ δ’ ἀμήχανος ἔπλευ Ἀχιλλεῦ.</l>
<l n="30">μὴ ἐμέ γ’ οὖν οὗτός γε λάβοι χόλος, ὃν σὺ φυλάσσεις</l>
<l>αἰναρέτη· τί σευ ἄλλος ὀνήσεται ὀψίγονός περ</l>
<l>αἴ κε μὴ Ἀργείοισιν ἀεικέα λοιγὸν ἀμύνῃς;</l>
<l>νηλεές, οὐκ ἄρα σοί γε πατὴρ ἦν ἱππότα Πηλεύς,</l>
<l>οὐδὲ Θέτις μήτηρ· γλαυκὴ δέ σε τίκτε θάλασσα</l>
<l n="35">πέτραι τ’ ἠλίβατοι, ὅτι τοι νόος ἐστὶν ἀπηνής.</l>
<l>εἰ δέ τινα φρεσὶ σῇσι θεοπροπίην ἀλεείνεις</l>
<l>καί τινά τοι πὰρ Ζηνὸς ἐπέφραδε πότνια μήτηρ,</l>
<l>ἀλλ’ ἐμέ περ πρόες ὦχ’, ἃμα δ’ ἄλλον λαὸν ὄπασσον</l>
<l>Μυρμιδόνων, ἤν πού τι φόως Δαναοῖσι γένωμαι.</l>
<l n="40">δὸς δέ μοι ὤμοιιν τὰ σὰ τεύχεα θωρηχθῆναι,</l>
<l>αἴ κ’ ἐμὲ σοὶ ἴσκοντες ἀπόσχωνται πολέμοιο</l>
<l>Τρῶες, ἀναπνεύσωσι δ’ Ἀρήϊοι υἷες Ἀχαιῶν</l>
<l>τειρόμενοι· ὀλίγη δέ τ’ ἀνάπνευσις πολέμοιο.</l>
<l>ῥεῖα δέ κ’ ἀκμῆτες κεκμηότας ἄνδρας ἀϋτῇ</l>
<l n="45">ὤσαιμεν προτὶ ἄστυ νεῶν ἄπο καὶ κλισιάων.</l>
<milestone ed="p" n="46" unit="card"/>
</p><p><l><milestone ed="P" unit="para"/>ὣς φάτο λισσόμενος μέγα νήπιος· ἦ γὰρ ἔμελλεν</l>
<l>οἷ αὐτῷ θάνατόν τε κακὸν καὶ κῆρα λιτέσθαι.</l>
<l>τὸν δὲ μέγ’ ὀχθήσας προσέφη πόδας ὠκὺς Ἀχιλλεύς·</l>
<l>ὤ μοι διογενὲς Πατρόκλεες οἷον ἔειπες·</l>
<l n="50">οὔτε θεοπροπίης ἐμπάζομαι ἥν τινα οἶδα,</l>
<l>οὔτέ τί μοι πὰρ Ζηνὸς ἐπέφραδε πότνια μήτηρ·</l>
<l>ἀλλὰ τόδ’ αἰνὸν ἄχος κραδίην καὶ θυμὸν ἱκάνει,</l>
<l>ὁππότε δὴ τὸν ὁμοῖον ἀνὴρ ἐθέλῃσιν ἀμέρσαι</l>
<l>καὶ γέρας ἂψ ἀφελέσθαι, ὅ τε κράτεϊ προβεβήκῃ·</l>
<l n="55">αἰνὸν ἄχος τό μοί ἐστιν, ἐπεὶ πάθον ἄλγεα θυμῷ.</l>
<l>κούρην ἣν ἄρα μοι γέρας ἔξελον υἷες Ἀχαιῶν,</l>
<l>δουρὶ δ’ ἐμῷ κτεάτισσα πόλιν εὐτείχεα πέρσας,</l>
<l>τὴν ἂψ ἐκ χειρῶν ἕλετο κρείων Ἀγαμέμνων</l>
<l>Ἀτρεί̈δης ὡς εἴ τιν’ ἀτίμητον μετανάστην.</l>
<l n="60">ἀλλὰ τὰ μὲν προτετύχθαι ἐάσομεν· οὐδ’ ἄρα πως ἦν</l>
<l>ἀσπερχὲς κεχολῶσθαι ἐνὶ φρεσίν· ἤτοι ἔφην γε</l>
<l>οὐ πρὶν μηνιθμὸν καταπαυσέμεν, ἀλλ’ ὁπότ’ ἂν δὴ</l>
<l>νῆας ἐμὰς ἀφίκηται ἀϋτή τε πτόλεμός τε.</l>
<l>τύνη δ’ ὤμοιιν μὲν ἐμὰ κλυτὰ τεύχεα δῦθι,</l>
<l n="65">ἄρχε δὲ Μυρμιδόνεσσι φιλοπτολέμοισι μάχεσθαι,</l>
<l>εἰ δὴ κυάνεον Τρώων νέφος ἀμφιβέβηκε</l>
<l>νηυσὶν ἐπικρατέως, οἳ δὲ ῥηγμῖνι θαλάσσης</l>
<l>κεκλίαται, χώρης ὀλίγην ἔτι μοῖραν ἔχοντες</l>
<l>Ἀργεῖοι, Τρώων δὲ πόλις ἐπὶ πᾶσα βέβηκε</l>
<l n="70">θάρσυνος· οὐ γὰρ ἐμῆς κόρυθος λεύσσουσι μέτωπον</l>
<l>ἐγγύθι λαμπομένης· τάχα κεν φεύγοντες ἐναύλους</l>
<l>πλήσειαν νεκύων, εἴ μοι κρείων Ἀγαμέμνων</l>
<l>ἤπια εἰδείη· νῦν δὲ στρατὸν ἀμφιμάχονται.</l>
<milestone ed="p" n="74" unit="card"/>
<l>οὐ γὰρ Τυδεί̈δεω Διομήδεος ἐν παλάμῃσι</l>
<l n="75">μαίνεται ἐγχείη Δαναῶν ἀπὸ λοιγὸν ἀμῦναι·</l>
<l>οὐδέ πω Ἀτρεί̈δεω ὀπὸς ἔκλυον αὐδήσαντος</l>
<l>ἐχθρῆς ἐκ κεφαλῆς· ἀλλ’ Ἕκτορος ἀνδροφόνοιο</l>
<l>Τρωσὶ κελεύοντος περιάγνυται, οἳ δ’ ἀλαλητῷ</l>
<l>πᾶν πεδίον κατέχουσι μάχῃ νικῶντες Ἀχαιούς.</l>
<l n="80">ἀλλὰ καὶ ὧς Πάτροκλε νεῶν ἄπο λοιγὸν ἀμύνων</l>
<l>ἔμπες’ ἐπικρατέως, μὴ δὴ πυρὸς αἰθομένοιο</l>
<l>νῆας ἐνιπρήσωσι, φίλον δ’ ἀπὸ νόστον ἕλωνται.</l>
<l>πείθεο δ’ ὥς τοι ἐγὼ μύθου τέλος ἐν φρεσὶ θείω,</l>
<l>ὡς ἄν μοι τιμὴν μεγάλην καὶ κῦδος ἄρηαι</l>
<l n="85">πρὸς πάντων Δαναῶν, ἀτὰρ οἳ περικαλλέα κούρην</l>
<l>ἂψ ἀπονάσσωσιν, ποτὶ δ’ ἀγλαὰ δῶρα πόρωσιν.</l>
<l>ἐκ νηῶν ἐλάσας ἰέναι πάλιν· εἰ δέ κεν αὖ τοι</l>
<l>δώῃ κῦδος ἀρέσθαι ἐρίγδουπος πόσις Ἥρης,</l>
<l>μὴ σύ γ’ ἄνευθεν ἐμεῖο λιλαίεσθαι πολεμίζειν</l>
<l n="90">Τρωσὶ φιλοπτολέμοισιν· ἀτιμότερον δέ με θήσεις·</l>
<l>μὴ δ’ ἐπαγαλλόμενος πολέμῳ καὶ δηϊοτῆτι</l>
<l>Τρῶας ἐναιρόμενος προτὶ Ἴλιον ἡγεμονεύειν,</l>
<l>μή τις ἀπ’ Οὐλύμποιο θεῶν αἰειγενετάων</l>
<l>ἐμβήῃ· μάλα τούς γε φιλεῖ ἑκάεργος Ἀπόλλων·</l>
<l n="95">ἀλλὰ πάλιν τρωπᾶσθαι, ἐπὴν φάος ἐν νήεσσι</l>
<l>θήῃς, τοὺς δ’ ἔτ’ ἐᾶν πεδίον κάτα δηριάασθαι.</l>
<l>αἲ γὰρ Ζεῦ τε πάτερ καὶ Ἀθηναίη καὶ Ἄπολλον</l>
<l>μήτέ τις οὖν Τρώων θάνατον φύγοι ὅσσοι ἔασι,</l>
<l>μήτέ τις Ἀργείων, νῶϊν δ’ ἐκδῦμεν ὄλεθρον,</l>
<l n="100">ὄφρ’ οἶοι Τροίης ἱερὰ κρήδεμνα λύωμεν.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον,</l>
<l>Αἴας δ’ οὐκ ἔτ’ ἔμιμνε· βιάζετο γὰρ βελέεσσι·</l>
<l>δάμνα μιν Ζηνός τε νόος καὶ Τρῶες ἀγαυοὶ</l>
<l>βάλλοντες· δεινὴν δὲ περὶ κροτάφοισι φαεινὴ</l>
<l n="105">πήληξ βαλλομένη καναχὴν ἔχε, βάλλετο δ’ αἰεὶ</l>
<l>κὰπ φάλαρ’ εὐποίηθ’· ὃ δ’ ἀριστερὸν ὦμον ἔκαμνεν</l>
<l>ἔμπεδον αἰὲν ἔχων σάκος αἰόλον· οὐδὲ δύναντο</l>
<l>ἀμφ’ αὐτῷ πελεμίξαι ἐρείδοντες βελέεσσιν.</l>
<l>αἰεὶ δ’ ἀργαλέῳ ἔχετ’ ἄσθματι, κὰδ δέ οἱ ἱδρὼς</l>
<l n="110">πάντοθεν ἐκ μελέων πολὺς ἔρρεεν, οὐδέ πῃ εἶχεν</l>
<l>ἀμπνεῦσαι· πάντῃ δὲ κακὸν κακῷ ἐστήρικτο.</l>
<milestone ed="p" n="112" unit="card"/>
</p><p><l><milestone ed="P" unit="para"/>ἔσπετε νῦν μοι Μοῦσαι Ὀλύμπια δώματ’ ἔχουσαι,</l>
<l>ὅππως δὴ πρῶτον πῦρ ἔμπεσε νηυσὶν Ἀχαιῶν.</l>
</p><p><l><milestone ed="P" unit="para"/>Ἕκτωρ Αἴαντος δόρυ μείλινον ἄγχι παραστὰς</l>
<l n="115">πλῆξ’ ἄορι μεγάλῳ αἰχμῆς παρὰ καυλὸν ὄπισθεν,</l>
<l>ἀντικρὺ δ’ ἀπάραξε· τὸ μὲν Τελαμώνιος Αἴας</l>
<l>πῆλ’ αὔτως ἐν χειρὶ κόλον δόρυ, τῆλε δ’ ἀπ’ αὐτοῦ</l>
<l>αἰχμὴ χαλκείη χαμάδις βόμβησε πεσοῦσα.</l>
<l>γνῶ δ’ Αἴας κατὰ θυμὸν ἀμύμονα ῥίγησέν τε</l>
<l n="120">ἔργα θεῶν, ὅ ῥα πάγχυ μάχης ἐπὶ μήδεα κεῖρε</l>
<l>Ζεὺς ὑψιβρεμέτης, Τρώεσσι δὲ βούλετο νίκην·</l>
<l>χάζετο δ’ ἐκ βελέων. τοὶ δ’ ἔμβαλον ἀκάματον πῦρ</l>
<l>νηὶ̈ θοῇ· τῆς δ’ αἶψα κατ’ ἀσβέστη κέχυτο φλόξ.</l>
<l>ὣς τὴν μὲν πρυμνὴν πῦρ ἄμφεπεν· αὐτὰρ Ἀχιλλεὺς</l>
<l n="125">μηρὼ πληξάμενος Πατροκλῆα προσέειπεν·</l>
<l>ὄρσεο διογενὲς Πατρόκλεες ἱπποκέλευθε·</l>
<l>λεύσσω δὴ παρὰ νηυσὶ πυρὸς δηί̈οιο ἰωήν·</l>
<l>μὴ δὴ νῆας ἕλωσι καὶ οὐκέτι φυκτὰ πέλωνται·</l>
<l>δύσεο τεύχεα θᾶσσον, ἐγὼ δέ κε λαὸν ἀγείρω.</l>
</p><p><l n="130"><milestone ed="P" unit="para"/>ὣς φάτο, Πάτροκλος δὲ κορύσσετο νώροπι χαλκῷ.</l>
<l>κνημῖδας μὲν πρῶτα περὶ κνήμῃσιν ἔθηκε</l>
<l>καλάς, ἀργυρέοισιν ἐπισφυρίοις ἀραρυίας·</l>
<l>δεύτερον αὖ θώρηκα περὶ στήθεσσιν ἔδυνε</l>
<l>ποικίλον ἀστερόεντα ποδώκεος Αἰακίδαο.</l>
<l n="135">ἀμφὶ δ’ ἄρ’ ὤμοισιν βάλετο ξίφος ἀργυρόηλον</l>
<l>χάλκεον, αὐτὰρ ἔπειτα σάκος μέγα τε στιβαρόν τε·</l>
<l>κρατὶ δ’ ἐπ’ ἰφθίμῳ κυνέην εὔτυκτον ἔθηκεν</l>
<l>ἵππουριν· δεινὸν δὲ λόφος καθύπερθεν ἔνευεν.</l>
<l>εἵλετο δ’ ἄλκιμα δοῦρε, τά οἱ παλάμηφιν ἀρήρει.</l>
<l n="140">ἔγχος δ’ οὐχ ἕλετ’ οἶον ἀμύμονος Αἰακίδαο</l>
<l>βριθὺ μέγα στιβαρόν· τὸ μὲν οὐ δύνατ’ ἄλλος Ἀχαιῶν</l>
<l>πάλλειν, ἀλλά μιν οἶος ἐπίστατο πῆλαι Ἀχιλλεὺς</l>
<l>Πηλιάδα μελίην, τὴν πατρὶ φίλῳ πόρε Χείρων</l>
<l>Πηλίου ἐκ κορυφῆς, φόνον ἔμμεναι ἡρώεσσιν.</l>
<l n="145">ἵππους δ’ Αὐτομέδοντα θοῶς ζευγνῦμεν ἄνωγε,</l>
<l>τὸν μετ’ Ἀχιλλῆα ῥηξήνορα τῖε μάλιστα,</l>
<l>πιστότατος δέ οἱ ἔσκε μάχῃ ἔνι μεῖναι ὁμοκλήν.</l>
<l>τῷ δὲ καὶ Αὐτομέδων ὕπαγε ζυγὸν ὠκέας ἵππους</l>
<l>Ξάνθον καὶ Βαλίον, τὼ ἅμα πνοιῇσι πετέσθην,</l>
<l n="150">τοὺς ἔτεκε Ζεφύρῳ ἀνέμῳ Ἅρπυια Ποδάργη</l>
<l>βοσκομένη λειμῶνι παρὰ ῥόον Ὠκεανοῖο.</l>
<l>ἐν δὲ παρηορίῃσιν ἀμύμονα Πήδασον ἵει,</l>
<l>τόν ῥά ποτ’ Ἠετίωνος ἑλὼν πόλιν ἤγαγ’ Ἀχιλλεύς,</l>
<l>ὃς καὶ θνητὸς ἐὼν ἕπεθ’ ἵπποις ἀθανάτοισι.</l>
<milestone ed="p" n="155" unit="card"/>
</p><p><l n="155"><milestone ed="P" unit="para"/>Μυρμιδόνας δ’ ἄρ’ ἐποιχόμενος θώρηξεν Ἀχιλλεὺς</l>
<l>πάντας ἀνὰ κλισίας σὺν τεύχεσιν· οἳ δὲ λύκοι ὣς</l>
<l>ὠμοφάγοι, τοῖσίν τε περὶ φρεσὶν ἄσπετος ἀλκή,</l>
<l>οἵ τ’ ἔλαφον κεραὸν μέγαν οὔρεσι δῃώσαντες</l>
<l>δάπτουσιν· πᾶσιν δὲ παρήϊον αἵματι φοινόν·</l>
<l n="160">καί τ’ ἀγεληδὸν ἴασιν ἀπὸ κρήνης μελανύδρου</l>
<l>λάψοντες γλώσσῃσιν ἀραιῇσιν μέλαν ὕδωρ</l>
<l>ἄκρον ἐρευγόμενοι φόνον αἵματος· ἐν δέ τε θυμὸς</l>
<l>στήθεσιν ἄτρομός ἐστι, περιστένεται δέ τε γαστήρ·</l>
<l>τοῖοι Μυρμιδόνων ἡγήτορες ἠδὲ μέδοντες</l>
<l n="165">ἀμφ’ ἀγαθὸν θεράποντα ποδώκεος Αἰακίδαο</l>
<l>ῥώοντ’· ἐν δ’ ἄρα τοῖσιν ἀρήϊος ἵστατ’ Ἀχιλλεύς,</l>
<l>ὀτρύνων ἵππους τε καὶ ἀνέρας ἀσπιδιώτας.</l>
</p><p><l><milestone ed="P" unit="para"/>πεντήκοντ’ ἦσαν νῆες θοαί, ᾗσιν Ἀχιλλεὺς</l>
<l>ἐς Τροίην ἡγεῖτο Διὶ̈ φίλος· ἐν δὲ ἑκάστῃ</l>
<l n="170">πεντήκοντ’ ἔσαν ἄνδρες ἐπὶ κληῖ̈σιν ἑταῖροι·</l>
<l>πέντε δ’ ἄρ’ ἡγεμόνας ποιήσατο τοῖς ἐπεποίθει</l>
<l>σημαίνειν· αὐτὸς δὲ μέγα κρατέων ἤνασσε.</l>
<l>τῆς μὲν ἰῆς στιχὸς ἦρχε Μενέσθιος αἰολοθώρηξ</l>
<l>υἱὸς Σπερχειοῖο διιπετέος ποταμοῖο·</l>
<l n="175">ὃν τέκε Πηλῆος θυγάτηρ καλὴ Πολυδώρη</l>
<l>Σπερχειῷ ἀκάμαντι γυνὴ θεῷ εὐνηθεῖσα,</l>
<l>αὐτὰρ ἐπίκλησιν Βώρῳ Περιήρεος υἷι,</l>
<l>ὅς ῥ’ ἀναφανδὸν ὄπυιε πορὼν ἀπερείσια ἕδνα.</l>
<l>τῆς δ’ ἑτέρης Εὔδωρος ἀρήϊος ἡγεμόνευε</l>
<l n="180">παρθένιος, τὸν ἔτικτε χορῷ καλὴ Πολυμήλη</l>
<l>Φύλαντος θυγάτηρ· τῆς δὲ κρατὺς ἀργεϊφόντης</l>
<l>ἠράσατ’, ὀφθαλμοῖσιν ἰδὼν μετὰ μελπομένῃσιν</l>
<l>ἐν χορῷ Ἀρτέμιδος χρυσηλακάτου κελαδεινῆς.</l>
<l>αὐτίκα δ’ εἰς ὑπερῷ’ ἀναβὰς παρελέξατο λάθρῃ</l>
<l n="185">Ἑρμείας ἀκάκητα, πόρεν δέ οἱ ἀγλαὸν υἱὸν</l>
<l>Εὔδωρον πέρι μὲν θείειν ταχὺν ἠδὲ μαχητήν.</l>
<l>αὐτὰρ ἐπεὶ δὴ τόν γε μογοστόκος Εἰλείθυια</l>
<l>ἐξάγαγε πρὸ φόως δὲ καὶ ἠελίου ἴδεν αὐγάς,</l>
<l>τὴν μὲν Ἐχεκλῆος κρατερὸν μένος Ἀκτορίδαο</l>
<l n="190">ἠγάγετο πρὸς δώματ’, ἐπεὶ πόρε μυρία ἕδνα,</l>
<l>τὸν δ’ ὃ γέρων Φύλας εὖ ἔτρεφεν ἠδ’ ἀτίταλλεν</l>
<l>ἀμφαγαπαζόμενος ὡς εἴ θ’ ἑὸν υἱὸν ἐόντα.</l>
<l>τῆς δὲ τρίτης Πείσανδρος ἀρήϊος ἡγεμόνευε</l>
<l>Μαιμαλίδης, ὃς πᾶσι μετέπρεπε Μυρμιδόνεσσιν</l>
<l n="195">ἔγχεϊ μάρνασθαι μετὰ Πηλεί̈ωνος ἑταῖρον.</l>
<l>τῆς δὲ τετάρτης ἦρχε γέρων ἱππηλάτα Φοῖνιξ,</l>
<l>πέμπτης δ’ Ἀλκιμέδων Λαέρκεος υἱὸς ἀμύμων.</l>
<l>αὐτὰρ ἐπεὶ δὴ πάντας ἅμ’ ἡγεμόνεσσιν Ἀχιλλεὺς</l>
<l>στῆσεν ἐὺ̈ κρίνας, κρατερὸν δ’ ἐπὶ μῦθον ἔτελλε·</l>
<milestone ed="p" n="200" unit="card"/>
<l n="200">Μυρμιδόνες μή τίς μοι ἀπειλάων λελαθέσθω,</l>
<l>ἃς ἐπὶ νηυσὶ θοῇσιν ἀπειλεῖτε Τρώεσσι</l>
<l>πάνθ’ ὑπὸ μηνιθμόν, καί μ’ ᾐτιάασθε ἕκαστος·</l>
<l>σχέτλιε Πηλέος υἱὲ χόλῳ ἄρα ς’ ἔτρεφε μήτηρ,</l>
<l>νηλεές, ὃς παρὰ νηυσὶν ἔχεις ἀέκοντας ἑταίρους·</l>
<l n="205">οἴκαδέ περ σὺν νηυσὶ νεώμεθα ποντοπόροισιν</l>
<l>αὖτις, ἐπεί ῥά τοι ὧδε κακὸς χόλος ἔμπεσε θυμῷ.</l>
<l>ταῦτά μ’ ἀγειρόμενοι θάμ’ ἐβάζετε· νῦν δὲ πέφανται</l>
<l>φυλόπιδος μέγα ἔργον, ἕης τὸ πρίν γ’ ἐράασθε.</l>
<l>ἔνθά τις ἄλκιμον ἦτορ ἔχων Τρώεσσι μαχέσθω.</l>
</p><p><l n="210"><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου.</l>
<l>μᾶλλον δὲ στίχες ἄρθεν, ἐπεὶ βασιλῆος ἄκουσαν.</l>
<l>ὡς δ’ ὅτε τοῖχον ἀνὴρ ἀράρῃ πυκινοῖσι λίθοισι</l>
<l>δώματος ὑψηλοῖο βίας ἀνέμων ἀλεείνων,</l>
<l>ὣς ἄραρον κόρυθές τε καὶ ἀσπίδες ὀμφαλόεσσαι.</l>
<l n="215">ἀσπὶς ἄρ’ ἀσπίδ’ ἔρειδε, κόρυς κόρυν, ἀνέρα δ’ ἀνήρ·</l>
<l>ψαῦον δ’ ἱππόκομοι κόρυθες λαμπροῖσι φάλοισι</l>
<l>νευόντων, ὡς πυκνοὶ ἐφέστασαν ἀλλήλοισι.</l>
<l>πάντων δὲ προπάροιθε δύ’ ἀνέρε θωρήσσοντο</l>
<l>Πάτροκλός τε καὶ Αὐτομέδων ἕνα θυμὸν ἔχοντες</l>
<l n="220">πρόσθεν Μυρμιδόνων πολεμιζέμεν. αὐτὰρ Ἀχιλλεὺς</l>
<l>βῆ ῥ’ ἴμεν ἐς κλισίην, χηλοῦ δ’ ἀπὸ πῶμ’ ἀνέῳγε</l>
<l>καλῆς δαιδαλέης, τήν οἱ Θέτις ἀργυρόπεζα</l>
<l>θῆκ’ ἐπὶ νηὸς ἄγεσθαι ἐὺ̈ πλήσασα χιτώνων</l>
<l>χλαινάων τ’ ἀνεμοσκεπέων οὔλων τε ταπήτων.</l>
<l n="225">ἔνθα δέ οἱ δέπας ἔσκε τετυγμένον, οὐδέ τις ἄλλος</l>
<l>οὔτ’ ἀνδρῶν πίνεσκεν ἀπ’ αὐτοῦ αἴθοπα οἶνον,</l>
<l>οὔτέ τεῳ σπένδεσκε θεῶν, ὅτε μὴ Διὶ πατρί.</l>
<l>τό ῥα τότ’ ἐκ χηλοῖο λαβὼν ἐκάθηρε θεείῳ</l>
<l>πρῶτον, ἔπειτα δ’ ἔνιψ’ ὕδατος καλῇσι ῥοῇσι,</l>
<l n="230">νίψατο δ’ αὐτὸς χεῖρας, ἀφύσσατο δ’ αἴθοπα οἶνον.</l>
<l>εὔχετ’ ἔπειτα στὰς μέσῳ ἕρκεϊ, λεῖβε δὲ οἶνον</l>
<l>οὐρανὸν εἰσανιδών· Δία δ’ οὐ λάθε τερπικέραυνον·</l>
<l>Ζεῦ ἄνα Δωδωναῖε Πελασγικὲ τηλόθι ναίων</l>
<l>Δωδώνης μεδέων δυσχειμέρου, ἀμφὶ δὲ Σελλοὶ</l>
<l n="235">σοὶ ναίους’ ὑποφῆται ἀνιπτόποδες χαμαιεῦναι,</l>
<l>ἠμὲν δή ποτ’ ἐμὸν ἔπος ἔκλυες εὐξαμένοιο,</l>
<l>τίμησας μὲν ἐμέ, μέγα δ’ ἴψαο λαὸν Ἀχαιῶν,</l>
<l>ἠδ’ ἔτι καὶ νῦν μοι τόδ’ ἐπικρήηνον ἐέλδωρ·</l>
<l>αὐτὸς μὲν γὰρ ἐγὼ μενέω νηῶν ἐν ἀγῶνι,</l>
<l n="240">ἀλλ’ ἕταρον πέμπω πολέσιν μετὰ Μυρμιδόνεσσι</l>
<l>μάρνασθαι· τῷ κῦδος ἅμα πρόες εὐρύοπα Ζεῦ,</l>
<l>θάρσυνον δέ οἱ ἦτορ ἐνὶ φρεσίν, ὄφρα καὶ Ἕκτωρ</l>
<l>εἴσεται ἤ ῥα καὶ οἶος ἐπίστηται πολεμίζειν</l>
<l>ἡμέτερος θεράπων, ἦ οἱ τότε χεῖρες ἄαπτοι</l>
<l n="245">μαίνονθ’, ὁππότ’ ἐγώ περ ἴω μετὰ μῶλον Ἄρηος.</l>
<l>αὐτὰρ ἐπεί κ’ ἀπὸ ναῦφι μάχην ἐνοπήν τε δίηται,</l>
<l>ἀσκηθής μοι ἔπειτα θοὰς ἐπὶ νῆας ἵκοιτο</l>
<l>τεύχεσί τε ξὺν πᾶσι καὶ ἀγχεμάχοις ἑτάροισιν.</l>
<milestone ed="p" n="249" unit="card"/>
</p><p><l><milestone ed="P" unit="para"/>ὣς ἔφατ’ εὐχόμενος, τοῦ δ’ ἔκλυε μητίετα Ζεύς.</l>
<l n="250">τῷ δ’ ἕτερον μὲν ἔδωκε πατήρ, ἕτερον δ’ ἀνένευσε·</l>
<l>νηῶν μέν οἱ ἀπώσασθαι πόλεμόν τε μάχην τε</l>
<l>δῶκε, σόον δ’ ἀνένευσε μάχης ἐξαπονέεσθαι.</l>
<l>ἤτοι ὃ μὲν σπείσας τε καὶ εὐξάμενος Διὶ πατρὶ</l>
<l>ἂψ κλισίην εἰσῆλθε, δέπας δ’ ἀπέθηκ’ ἐνὶ χηλῷ,</l>
<l n="255">στῆ δὲ πάροιθ’ ἐλθὼν κλισίης, ἔτι δ’ ἤθελε θυμῷ</l>
<l>εἰσιδέειν Τρώων καὶ Ἀχαιῶν φύλοπιν αἰνήν.</l>
</p><p><l><milestone ed="P" unit="para"/>οἳ δ’ ἅμα Πατρόκλῳ μεγαλήτορι θωρηχθέντες</l>
<l>ἔστιχον, ὄφρ’ ἐν Τρωσὶ μέγα φρονέοντες ὄρουσαν.</l>
<l>αὐτίκα δὲ σφήκεσσιν ἐοικότες ἐξεχέοντο</l>
<l n="260">εἰνοδίοις, οὓς παῖδες ἐριδμαίνωσιν ἔθοντες</l>
<l>αἰεὶ κερτομέοντες ὁδῷ ἔπι οἰκί’ ἔχοντας</l>
<l>νηπίαχοι· ξυνὸν δὲ κακὸν πολέεσσι τιθεῖσι.</l>
<l>τοὺς δ’ εἴ περ παρά τίς τε κιὼν ἄνθρωπος ὁδίτης</l>
<l>κινήσῃ ἀέκων, οἳ δ’ ἄλκιμον ἦτορ ἔχοντες</l>
<l n="265">πρόσσω πᾶς πέτεται καὶ ἀμύνει οἷσι τέκεσσι.</l>
<l>τῶν τότε Μυρμιδόνες κραδίην καὶ θυμὸν ἔχοντες</l>
<l>ἐκ νηῶν ἐχέοντο· βοὴ δ’ ἄσβεστος ὀρώρει.</l>
<l>Πάτροκλος δ’ ἑτάροισιν ἐκέκλετο μακρὸν ἀύ̈σας·</l>
<l>Μυρμιδόνες ἕταροι Πηληϊάδεω Ἀχιλῆος</l>
<l n="270">ἀνέρες ἔστε φίλοι, μνήσασθε δὲ θούριδος ἀλκῆς,</l>
<l>ὡς ἂν Πηλεί̈δην τιμήσομεν, ὃς μέγ’ ἄριστος</l>
<l>Ἀργείων παρὰ νηυσὶ καὶ ἀγχέμαχοι θεράποντες,</l>
<l>γνῷ δὲ καὶ Ἀτρεί̈δης εὐρὺ κρείων Ἀγαμέμνων</l>
<l>ἣν ἄτην, ὅ τ’ ἄριστον Ἀχαιῶν οὐδὲν ἔτισεν.</l>
</p><p><l n="275"><milestone ed="P" unit="para"/>ὣς εἰπὼν ὄτρυνε μένος καὶ θυμὸν ἑκάστου,</l>
<l>ἐν δ’ ἔπεσον Τρώεσσιν ἀολλέες· ἀμφὶ δὲ νῆες</l>
<l>σμερδαλέον κονάβησαν ἀϋσάντων ὑπ’ Ἀχαιῶν.</l>
</p><p><l><milestone ed="P" unit="para"/>Τρῶες δ’ ὡς εἴδοντο Μενοιτίου ἄλκιμον υἱὸν</l>
<l>αὐτὸν καὶ θεράποντα σὺν ἔντεσι μαρμαίροντας,</l>
<l n="280">πᾶσιν ὀρίνθη θυμός, ἐκίνηθεν δὲ φάλαγγες</l>
<l>ἐλπόμενοι παρὰ ναῦφι ποδώκεα Πηλεί̈ωνα</l>
<l>μηνιθμὸν μὲν ἀπορρῖψαι, φιλότητα δ’ ἑλέσθαι·</l>
<l>πάπτηνεν δὲ ἕκαστος ὅπῃ φύγοι αἰπὺν ὄλεθρον.</l>
<milestone ed="p" n="284" unit="card"/>
</p><p><l><milestone ed="P" unit="para"/>Πάτροκλος δὲ πρῶτος ἀκόντισε δουρὶ φαεινῷ</l>
<l n="285">ἀντικρὺ κατὰ μέσσον, ὅθι πλεῖστοι κλονέοντο,</l>
<l>νηὶ̈ πάρα πρυμνῇ μεγαθύμου Πρωτεσιλάου,</l>
<l>καὶ βάλε Πυραίχμην, ὃς Παίονας ἱπποκορυστὰς</l>
<l>ἤγαγεν ἐξ Ἀμυδῶνος ἀπ’ Ἀξιοῦ εὐρὺ ῥέοντος·</l>
<l>τὸν βάλε δεξιὸν ὦμον· ὃ δ’ ὕπτιος ἐν κονίῃσι</l>
<l n="290">κάππεσεν οἰμώξας, ἕταροι δέ μιν ἀμφεφόβηθεν</l>
<l>Παίονες· ἐν γὰρ Πάτροκλος φόβον ἧκεν ἅπασιν</l>
<l>ἡγεμόνα κτείνας, ὃς ἀριστεύεσκε μάχεσθαι.</l>
<l>ἐκ νηῶν δ’ ἔλασεν, κατὰ δ’ ἔσβεσεν αἰθόμενον πῦρ.</l>
<l>ἡμιδαὴς δ’ ἄρα νηῦς λίπετ’ αὐτόθι· τοὶ δὲ φόβηθεν</l>
<l n="295">Τρῶες θεσπεσίῳ ὁμάδῳ· Δαναοὶ δ’ ἐπέχυντο</l>
<l>νῆας ἀνὰ γλαφυράς· ὅμαδος δ’ ἀλίαστος ἐτύχθη.</l>
<l>ὡς δ’ ὅτ’ ἀφ’ ὑψηλῆς κορυφῆς ὄρεος μεγάλοιο</l>
<l>κινήσῃ πυκινὴν νεφέλην στεροπηγερέτα Ζεύς,</l>
<l>ἔκ τ’ ἔφανεν πᾶσαι σκοπιαὶ καὶ πρώονες ἄκροι</l>
<l n="300">καὶ νάπαι, οὐρανόθεν δ’ ἄρ’ ὑπερράγη ἄσπετος αἰθήρ,</l>
<l>ὣς Δαναοὶ νηῶν μὲν ἀπωσάμενοι δήϊον πῦρ</l>
<l>τυτθὸν ἀνέπνευσαν, πολέμου δ’ οὐ γίγνετ’ ἐρωή·</l>
<l>οὐ γάρ πώ τι Τρῶες ἀρηϊφίλων ὑπ’ Ἀχαιῶν</l>
<l>προτροπάδην φοβέοντο μελαινάων ἀπὸ νηῶν,</l>
<l n="305">ἀλλ’ ἔτ’ ἄρ’ ἀνθίσταντο, νεῶν δ’ ὑπόεικον ἀνάγκῃ.</l>
<milestone ed="p" n="306" unit="card"/>
</p><p><l><milestone ed="P" unit="para"/>ἔνθα δ’ ἀνὴρ ἕλεν ἄνδρα κεδασθείσης ὑσμίνης</l>
<l>ἡγεμόνων. πρῶτος δὲ Μενοιτίου ἄλκιμος υἱὸς</l>
<l>αὐτίκ’ ἄρα στρεφθέντος Ἀρηϊλύκου βάλε μηρὸν</l>
<l>ἔγχεϊ ὀξυόεντι, διὰ πρὸ δὲ χαλκὸν ἔλασσε·</l>
<l n="310">ῥῆξεν δ’ ὀστέον ἔγχος, ὃ δὲ πρηνὴς ἐπὶ γαίῃ</l>
<l>κάππες’· ἀτὰρ Μενέλαος ἀρήϊος οὖτα Θόαντα</l>
<l>στέρνον γυμνωθέντα παρ’ ἀσπίδα, λῦσε δὲ γυῖα.</l>
<l>Φυλεί̈δης δ’ Ἄμφικλον ἐφορμηθέντα δοκεύσας</l>
<l>ἔφθη ὀρεξάμενος πρυμνὸν σκέλος, ἔνθα πάχιστος</l>
<l n="315">μυὼν ἀνθρώπου πέλεται· περὶ δ’ ἔγχεος αἰχμῇ</l>
<l>νεῦρα διεσχίσθη· τὸν δὲ σκότος ὄσσε κάλυψε.</l>
<l>Νεστορίδαι δ’ ὃ μὲν οὔτας’ Ἀτύμνιον ὀξέϊ δουρὶ</l>
<l>Ἀντίλοχος, λαπάρης δὲ διήλασε χάλκεον ἔγχος·</l>
<l>ἤριπε δὲ προπάροιθε. Μάρις δ’ αὐτοσχεδὰ δουρὶ</l>
<l n="320">Ἀντιλόχῳ ἐπόρουσε κασιγνήτοιο χολωθεὶς</l>
<l>στὰς πρόσθεν νέκυος· τοῦ δ’ ἀντίθεος Θρασυμήδης</l>
<l>ἔφθη ὀρεξάμενος πρὶν οὐτάσαι, οὐδ’ ἀφάμαρτεν,</l>
<l>ὦμον ἄφαρ· πρυμνὸν δὲ βραχίονα δουρὸς ἀκωκὴ</l>
<l>δρύψ’ ἀπὸ μυώνων, ἀπὸ δ’ ὀστέον ἄχρις ἄραξε·</l>
<l n="325">δούπησεν δὲ πεσών, κατὰ δὲ σκότος ὄσσε κάλυψεν.</l>
<l>ὣς τὼ μὲν δοιοῖσι κασιγνήτοισι δαμέντε</l>
<l>βήτην εἰς Ἔρεβος Σαρπηδόνος ἐσθλοὶ ἑταῖροι</l>
<l>υἷες ἀκοντισταὶ Ἀμισωδάρου, ὅς ῥα Χίμαιραν</l>
<l>θρέψεν ἀμαιμακέτην πολέσιν κακὸν ἀνθρώποισιν.</l>
<l n="330">Αἴας δὲ Κλεόβουλον Ὀϊλιάδης ἐπορούσας</l>
<l>ζωὸν ἕλε βλαφθέντα κατὰ κλόνον· ἀλλά οἱ αὖθι</l>
<l>λῦσε μένος πλήξας ξίφει αὐχένα κωπήεντι.</l>
<l>πᾶν δ’ ὑπεθερμάνθη ξίφος αἵματι· τὸν δὲ κατ’ ὄσσε</l>
<l>ἔλλαβε πορφύρεος θάνατος καὶ μοῖρα κραταιή.</l>
<l n="335">Πηνέλεως δὲ Λύκων τε συνέδραμον· ἔγχεσι μὲν γὰρ</l>
<l>ἤμβροτον ἀλλήλων, μέλεον δ’ ἠκόντισαν ἄμφω·</l>
<l>τὼ δ’ αὖτις ξιφέεσσι συνέδραμον. ἔνθα Λύκων μὲν</l>
<l>ἱπποκόμου κόρυθος φάλον ἤλασεν, ἀμφὶ δὲ καυλὸν</l>
<l>φάσγανον ἐρραίσθη· ὃ δ’ ὑπ’ οὔατος αὐχένα θεῖνε</l>
<l n="340">Πηνέλεως, πᾶν δ’ εἴσω ἔδυ ξίφος, ἔσχεθε δ’ οἶον</l>
<l>δέρμα, παρηέρθη δὲ κάρη, ὑπέλυντο δὲ γυῖα.</l>
<l>Μηριόνης δ’ Ἀκάμαντα κιχεὶς ποσὶ καρπαλίμοισι</l>
<l>νύξ’ ἵππων ἐπιβησόμενον κατὰ δεξιὸν ὦμον·</l>
<l>ἤριπε δ’ ἐξ ὀχέων, κατὰ δ’ ὀφθαλμῶν κέχυτ’ ἀχλύς.</l>
<l n="345">Ἰδομενεὺς δ’ Ἐρύμαντα κατὰ στόμα νηλέϊ χαλκῷ</l>
<l>νύξε· τὸ δ’ ἀντικρὺ δόρυ χάλκεον ἐξεπέρησε</l>
<l>νέρθεν ὑπ’ ἐγκεφάλοιο, κέασσε δ’ ἄρ’ ὀστέα λευκά·</l>
<l>ἐκ δ’ ἐτίναχθεν ὀδόντες, ἐνέπλησθεν δέ οἱ ἄμφω</l>
<l>αἵματος ὀφθαλμοί· τὸ δ’ ἀνὰ στόμα καὶ κατὰ ῥῖνας</l>
<l n="350">πρῆσε χανών· θανάτου δὲ μέλαν νέφος ἀμφεκάλυψεν.</l>
<milestone ed="p" n="351" unit="card"/>
</p><p><l><milestone ed="P" unit="para"/>οὗτοι ἄρ’ ἡγεμόνες Δαναῶν ἕλον ἄνδρα ἕκαστος.</l>
<l>ὡς δὲ λύκοι ἄρνεσσιν ἐπέχραον ἢ ἐρίφοισι</l>
<l>σίνται ὑπ’ ἐκ μήλων αἱρεύμενοι, αἵ τ’ ἐν ὄρεσσι</l>
<l>ποιμένος ἀφραδίῃσι διέτμαγεν· οἳ δὲ ἰδόντες</l>
<l n="355">αἶψα διαρπάζουσιν ἀνάλκιδα θυμὸν ἐχούσας·</l>
<l>ὣς Δαναοὶ Τρώεσσιν ἐπέχραον· οἳ δὲ φόβοιο</l>
<l>δυσκελάδου μνήσαντο, λάθοντο δὲ θούριδος ἀλκῆς.</l>
</p><p><l><milestone ed="P" unit="para"/>Αἴας δ’ ὃ μέγας αἰὲν ἐφ’ Ἕκτορι χαλκοκορυστῇ</l>
<l>ἵετ’ ἀκοντίσσαι· ὃ δὲ ἰδρείῃ πολέμοιο</l>
<l n="360">ἀσπίδι ταυρείῃ κεκαλυμμένος εὐρέας ὤμους</l>
<l>σκέπτετ’ ὀϊστῶν τε ῥοῖζον καὶ δοῦπον ἀκόντων.</l>
<l>ἦ μὲν δὴ γίγνωσκε μάχης ἑτεραλκέα νίκην·</l>
<l>ἀλλὰ καὶ ὧς ἀνέμιμνε, σάω δ’ ἐρίηρας ἑταίρους.</l>
</p><p><l><milestone ed="P" unit="para"/>ὡς δ’ ὅτ’ ἀπ’ Οὐλύμπου νέφος ἔρχεται οὐρανὸν εἴσω</l>
<l n="365">αἰθέρος ἐκ δίης, ὅτε τε Ζεὺς λαίλαπα τείνῃ,</l>
<l>ὣς τῶν ἐκ νηῶν γένετο ἰαχή τε φόβος τε,</l>
<l>οὐδὲ κατὰ μοῖραν πέραον πάλιν. Ἕκτορα δ’ ἵπποι</l>
<l>ἔκφερον ὠκύποδες σὺν τεύχεσι, λεῖπε δὲ λαὸν</l>
<l>Τρωϊκόν, οὓς ἀέκοντας ὀρυκτὴ τάφρος ἔρυκε.</l>
<l n="370">πολλοὶ δ’ ἐν τάφρῳ ἐρυσάρματες ὠκέες ἵπποι</l>
<l>ἄξαντ’ ἐν πρώτῳ ῥυμῷ λίπον ἅρματ’ ἀνάκτων,</l>
<l>Πάτροκλος δ’ ἕπετο σφεδανὸν Δαναοῖσι κελεύων</l>
<l>Τρωσὶ κακὰ φρονέων· οἳ δὲ ἰαχῇ τε φόβῳ τε</l>
<l>πάσας πλῆσαν ὁδούς, ἐπεὶ ἂρ τμάγεν· ὕψι δ’ ἀέλλη</l>
<l n="375">σκίδναθ’ ὑπὸ νεφέων, τανύοντο δὲ μώνυχες ἵπποι</l>
<l>ἄψορρον προτὶ ἄστυ νεῶν ἄπο καὶ κλισιάων.</l>
<l>Πάτροκλος δ’ ᾗ πλεῖστον ὀρινόμενον ἴδε λαόν,</l>
<l>τῇ ῥ’ ἔχ’ ὁμοκλήσας· ὑπὸ δ’ ἄξοσι φῶτες ἔπιπτον</l>
<l>πρηνέες ἐξ ὀχέων, δίφροι δ’ ἀνακυμβαλίαζον.</l>
<l n="380">ἀντικρὺ δ’ ἄρα τάφρον ὑπέρθορον ὠκέες ἵπποι</l>
<l>ἄμβροτοι, οὓς Πηλῆϊ θεοὶ δόσαν ἀγλαὰ δῶρα,</l>
<l>πρόσσω ἱέμενοι, ἐπὶ δ’ Ἕκτορι κέκλετο θυμός·</l>
<l>ἵετο γὰρ βαλέειν· τὸν δ’ ἔκφερον ὠκέες ἵπποι.</l>
<l>ὡς δ’ ὑπὸ λαίλαπι πᾶσα κελαινὴ βέβριθε χθὼν</l>
<l n="385">ἤματ’ ὀπωρινῷ, ὅτε λαβρότατον χέει ὕδωρ</l>
<l>Ζεύς, ὅτε δή ῥ’ ἄνδρεσσι κοτεσσάμενος χαλεπήνῃ,</l>
<l>οἳ βίῃ εἰν ἀγορῇ σκολιὰς κρίνωσι θέμιστας,</l>
<l>ἐκ δὲ δίκην ἐλάσωσι θεῶν ὄπιν οὐκ ἀλέγοντες·</l>
<l>τῶν δέ τε πάντες μὲν ποταμοὶ πλήθουσι ῥέοντες,</l>
<l n="390">πολλὰς δὲ κλιτῦς τότ’ ἀποτμήγουσι χαράδραι,</l>
<l>ἐς δ’ ἅλα πορφυρέην μεγάλα στενάχουσι ῥέουσαι</l>
<l>ἐξ ὀρέων ἐπικάρ, μινύθει δέ τε ἔργ’ ἀνθρώπων·</l>
<l>ὣς ἵπποι Τρῳαὶ μεγάλα στενάχοντο θέουσαι.</l>
<milestone ed="p" n="394" unit="card"/>
</p><p><l><milestone ed="P" unit="para"/>Πάτροκλος δ’ ἐπεὶ οὖν πρώτας ἐπέκερσε φάλαγγας,</l>
<l n="395">ἂψ ἐπὶ νῆας ἔεργε παλιμπετές, οὐδὲ πόληος</l>
<l>εἴα ἱεμένους ἐπιβαινέμεν, ἀλλὰ μεσηγὺ</l>
<l>νηῶν καὶ ποταμοῦ καὶ τείχεος ὑψηλοῖο</l>
<l>κτεῖνε μεταί̈σσων, πολέων δ’ ἀπετίνυτο ποινήν.</l>
<l>ἔνθ’ ἤτοι Πρόνοον πρῶτον βάλε δουρὶ φαεινῷ</l>
<l n="400">στέρνον γυμνωθέντα παρ’ ἀσπίδα, λῦσε δὲ γυῖα·</l>
<l>δούπησεν δὲ πεσών· ὃ δὲ Θέστορα Ἤνοπος υἱὸν</l>
<l>δεύτερον ὁρμηθείς· ὃ μὲν εὐξέστῳ ἐνὶ δίφρῳ</l>
<l>ἧστο ἀλείς· ἐκ γὰρ πλήγη φρένας, ἐκ δ’ ἄρα χειρῶν</l>
<l>ἡνία ἠί̈χθησαν· ὃ δ’ ἔγχεϊ νύξε παραστὰς</l>
<l n="405">γναθμὸν δεξιτερόν, διὰ δ’ αὐτοῦ πεῖρεν ὀδόντων,</l>
<l>ἕλκε δὲ δουρὸς ἑλὼν ὑπὲρ ἄντυγος, ὡς ὅτε τις φὼς</l>
<l>πέτρῃ ἔπι προβλῆτι καθήμενος ἱερὸν ἰχθὺν</l>
<l>ἐκ πόντοιο θύραζε λίνῳ καὶ ἤνοπι χαλκῷ·</l>
<l>ὣς ἕλκ’ ἐκ δίφροιο κεχηνότα δουρὶ φαεινῷ,</l>
<l n="410">κὰδ δ’ ἄρ’ ἐπὶ στόμ’ ἔωσε· πεσόντα δέ μιν λίπε θυμός.</l>
<l>αὐτὰρ ἔπειτ’ Ἐρύλαον ἐπεσσύμενον βάλε πέτρῳ</l>
<l>μέσσην κὰκ κεφαλήν· ἣ δ’ ἄνδιχα πᾶσα κεάσθη</l>
<l>ἐν κόρυθι βριαρῇ· ὃ δ’ ἄρα πρηνὴς ἐπὶ γαίῃ</l>
<l>κάππεσεν, ἀμφὶ δέ μιν θάνατος χύτο θυμοραϊστής.</l>
<l n="415">αὐτὰρ ἔπειτ’ Ἐρύμαντα καὶ Ἀμφοτερὸν καὶ Ἐπάλτην</l>
<l>Τληπόλεμόν τε Δαμαστορίδην Ἐχίον τε Πύριν τε</l>
<l>Ἰφέα τ’ Εὔιππόν τε καὶ Ἀργεάδην Πολύμηλον</l>
<l>πάντας ἐπασσυτέρους πέλασε χθονὶ πουλυβοτείρῃ.</l>
</p><p><l><milestone ed="P" unit="para"/>Σαρπηδὼν δ’ ὡς οὖν ἴδ’ ἀμιτροχίτωνας ἑταίρους</l>
<l n="420">χέρς’ ὕπο Πατρόκλοιο Μενοιτιάδαο δαμέντας,</l>
<l>κέκλετ’ ἄρ’ ἀντιθέοισι καθαπτόμενος Λυκίοισιν·</l>
<l>αἰδὼς ὦ Λύκιοι· πόσε φεύγετε; νῦν θοοὶ ἔστε.</l>
<l>ἀντήσω γὰρ ἐγὼ τοῦδ’ ἀνέρος, ὄφρα δαείω</l>
<l>ὅς τις ὅδε κρατέει καὶ δὴ κακὰ πολλὰ ἔοργε</l>
<l n="425">Τρῶας, ἐπεὶ πολλῶν τε καὶ ἐσθλῶν γούνατ’ ἔλυσεν.</l>
</p><p><l><milestone ed="P" unit="para"/>ἦ ῥα, καὶ ἐξ ὀχέων σὺν τεύχεσιν ἆλτο χαμᾶζε.</l>
<l>Πάτροκλος δ’ ἑτέρωθεν ἐπεὶ ἴδεν ἔκθορε δίφρου.</l>
<l>οἳ δ’ ὥς τ’ αἰγυπιοὶ γαμψώνυχες ἀγκυλοχεῖλαι</l>
<l>πέτρῃ ἐφ’ ὑψηλῇ μεγάλα κλάζοντε μάχωνται,</l>
<l n="430">ὣς οἳ κεκλήγοντες ἐπ’ ἀλλήλοισιν ὄρουσαν.</l>
<l>τοὺς δὲ ἰδὼν ἐλέησε Κρόνου πάϊς ἀγκυλομήτεω,</l>
<l>Ἥρην δὲ προσέειπε κασιγνήτην ἄλοχόν τε·</l>
<l>ὤ μοι ἐγών, ὅ τέ μοι Σαρπηδόνα φίλτατον ἀνδρῶν</l>
<l>μοῖρ’ ὑπὸ Πατρόκλοιο Μενοιτιάδαο δαμῆναι.</l>
<l n="435">διχθὰ δέ μοι κραδίη μέμονε φρεσὶν ὁρμαίνοντι,</l>
<l>ἤ μιν ζωὸν ἐόντα μάχης ἄπο δακρυοέσσης</l>
<l>θείω ἀναρπάξας Λυκίης ἐν πίονι δήμῳ,</l>
<l>ἦ ἤδη ὑπὸ χερσὶ Μενοιτιάδαο δαμάσσω.</l>
<milestone ed="p" n="439" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα βοῶπις πότνια Ἥρη·</l>
<l n="440">αἰνότατε Κρονίδη ποῖον τὸν μῦθον ἔειπες.</l>
<l>ἄνδρα θνητὸν ἐόντα πάλαι πεπρωμένον αἴσῃ</l>
<l>ἂψ ἐθέλεις θανάτοιο δυσηχέος ἐξαναλῦσαι;</l>
<l>ἔρδ’· ἀτὰρ οὔ τοι πάντες ἐπαινέομεν θεοὶ ἄλλοι.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν·</l>
<l n="445">αἴ κε ζὼν πέμψῃς Σαρπηδόνα ὃν δὲ δόμον δέ,</l>
<l>φράζεο μή τις ἔπειτα θεῶν ἐθέλῃσι καὶ ἄλλος</l>
<l>πέμπειν ὃν φίλον υἱὸν ἀπὸ κρατερῆς ὑσμίνης·</l>
<l>πολλοὶ γὰρ περὶ ἄστυ μέγα Πριάμοιο μάχονται</l>
<l>υἱέες ἀθανάτων, τοῖσιν κότον αἰνὸν ἐνήσεις.</l>
<l n="450">ἀλλ’ εἴ τοι φίλος ἐστί, τεὸν δ’ ὀλοφύρεται ἦτορ,</l>
<l>ἤτοι μέν μιν ἔασον ἐνὶ κρατερῇ ὑσμίνῃ</l>
<l>χέρς’ ὕπο Πατρόκλοιο Μενοιτιάδαο δαμῆναι·</l>
<l>αὐτὰρ ἐπὴν δὴ τόν γε λίπῃ ψυχή τε καὶ αἰών,</l>
<l>πέμπειν μιν θάνατόν τε φέρειν καὶ νήδυμον ὕπνον</l>
<l n="455">εἰς ὅ κε δὴ Λυκίης εὐρείης δῆμον ἵκωνται,</l>
<l>ἔνθά ἑ ταρχύσουσι κασίγνητοί τε ἔται τε</l>
<l>τύμβῳ τε στήλῃ τε· τὸ γὰρ γέρας ἐστὶ θανόντων.</l>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε πατὴρ ἀνδρῶν τε θεῶν τε·</l>
<l>αἱματοέσσας δὲ ψιάδας κατέχευεν ἔραζε</l>
<l n="460">παῖδα φίλον τιμῶν, τόν οἱ Πάτροκλος ἔμελλε</l>
<l>φθίσειν ἐν Τροίῃ ἐριβώλακι τηλόθι πάτρης.</l>
</p><p><l><milestone ed="P" unit="para"/>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>ἔνθ’ ἤτοι Πάτροκλος ἀγακλειτὸν Θρασύμηλον,</l>
<l>ὅς ῥ’ ἠὺ̈ς θεράπων Σαρπηδόνος ἦεν ἄνακτος,</l>
<l n="465">τὸν βάλε νείαιραν κατὰ γαστέρα, λῦσε δὲ γυῖα.</l>
<l>Σαρπηδὼν δ’ αὐτοῦ μὲν ἀπήμβροτε δουρὶ φαεινῷ</l>
<l>δεύτερον ὁρμηθείς, ὃ δὲ Πήδασον οὔτασεν ἵππον</l>
<l>ἔγχεϊ δεξιὸν ὦμον· ὃ δ’ ἔβραχε θυμὸν ἀί̈σθων,</l>
<l>κὰδ δ’ ἔπες’ ἐν κονίῃσι μακών, ἀπὸ δ’ ἔπτατο θυμός.</l>
<l n="470">τὼ δὲ διαστήτην, κρίκε δὲ ζυγόν, ἡνία δέ σφι</l>
<l>σύγχυτ’, ἐπεὶ δὴ κεῖτο παρήορος ἐν κονίῃσι.</l>
<l>τοῖο μὲν Αὐτομέδων δουρικλυτὸς εὕρετο τέκμωρ·</l>
<l>σπασσάμενος τανύηκες ἄορ παχέος παρὰ μηροῦ</l>
<l>ἀί̈ξας ἀπέκοψε παρήορον οὐδ’ ἐμάτησε·</l>
<l n="475">τὼ δ’ ἰθυνθήτην, ἐν δὲ ῥυτῆρσι τάνυσθεν·</l>
<l>τὼ δ’ αὖτις συνίτην ἔριδος πέρι θυμοβόροιο.</l>
<milestone ed="p" n="477" unit="card"/>
</p><p><l><milestone ed="P" unit="para"/>ἔνθ’ αὖ Σαρπηδὼν μὲν ἀπήμβροτε δουρὶ φαεινῷ,</l>
<l>Πατρόκλου δ’ ὑπὲρ ὦμον ἀριστερὸν ἤλυθ’ ἀκωκὴ</l>
<l>ἔγχεος, οὐδ’ ἔβαλ’ αὐτόν· ὃ δ’ ὕστερος ὄρνυτο χαλκῷ</l>
<l n="480">Πάτροκλος· τοῦ δ’ οὐχ ἅλιον βέλος ἔκφυγε χειρός,</l>
<l>ἀλλ’ ἔβαλ’ ἔνθ’ ἄρα τε φρένες ἔρχαται ἀμφ’ ἁδινὸν κῆρ.</l>
<l>ἤριπε δ’ ὡς ὅτε τις δρῦς ἤριπεν ἢ ἀχερωὶ̈ς</l>
<l>ἠὲ πίτυς βλωθρή, τήν τ’ οὔρεσι τέκτονες ἄνδρες</l>
<l>ἐξέταμον πελέκεσσι νεήκεσι νήϊον εἶναι·</l>
<l n="485">ὣς ὃ πρόσθ’ ἵππων καὶ δίφρου κεῖτο τανυσθεὶς</l>
<l>βεβρυχὼς κόνιος δεδραγμένος αἱματοέσσης.</l>
<l>ἠύ̈τε ταῦρον ἔπεφνε λέων ἀγέληφι μετελθὼν</l>
<l>αἴθωνα μεγάθυμον ἐν εἰλιπόδεσσι βόεσσι,</l>
<l>ὤλετό τε στενάχων ὑπὸ γαμφηλῇσι λέοντος,</l>
<l n="490">ὣς ὑπὸ Πατρόκλῳ Λυκίων ἀγὸς ἀσπιστάων</l>
<l>κτεινόμενος μενέαινε, φίλον δ’ ὀνόμηνεν ἑταῖρον·</l>
<l>Γλαῦκε πέπον πολεμιστὰ μετ’ ἀνδράσι νῦν σε μάλα χρὴ</l>
<l>αἰχμητήν τ’ ἔμεναι καὶ θαρσαλέον πολεμιστήν·</l>
<l>νῦν τοι ἐελδέσθω πόλεμος κακός, εἰ θοός ἐσσι.</l>
<l n="495">πρῶτα μὲν ὄτρυνον Λυκίων ἡγήτορας ἄνδρας</l>
<l>πάντῃ ἐποιχόμενος Σαρπηδόνος ἀμφιμάχεσθαι·</l>
<l>αὐτὰρ ἔπειτα καὶ αὐτὸς ἐμεῦ πέρι μάρναο χαλκῷ.</l>
<l>σοὶ γὰρ ἐγὼ καὶ ἔπειτα κατηφείη καὶ ὄνειδος</l>
<l>ἔσσομαι ἤματα πάντα διαμπερές, εἴ κέ μ’ Ἀχαιοὶ</l>
<l n="500">τεύχεα συλήσωσι νεῶν ἐν ἀγῶνι πεσόντα.</l>
<l>ἀλλ’ ἔχεο κρατερῶς, ὄτρυνε δὲ λαὸν ἅπαντα.</l>
</p><p><l><milestone ed="P" unit="para"/>ὣς ἄρα μιν εἰπόντα τέλος θανάτοιο κάλυψεν</l>
<l>ὀφθαλμοὺς ῥῖνάς θ’· ὃ δὲ λὰξ ἐν στήθεσι βαίνων</l>
<l>ἐκ χροὸς ἕλκε δόρυ, προτὶ δὲ φρένες αὐτῷ ἕποντο·</l>
<l n="505">τοῖο δ’ ἅμα ψυχήν τε καὶ ἔγχεος ἐξέρυς’ αἰχμήν.</l>
<l>Μυρμιδόνες δ’ αὐτοῦ σχέθον ἵππους φυσιόωντας</l>
<l>ἱεμένους φοβέεσθαι, ἐπεὶ λίπον ἅρματ’ ἀνάκτων.</l>
<milestone ed="p" n="508" unit="card"/>
</p><p><l><milestone ed="P" unit="para"/>Γλαύκῳ δ’ αἰνὸν ἄχος γένετο φθογγῆς ἀί̈οντι·</l>
<l>ὠρίνθη δέ οἱ ἦτορ ὅ τ’ οὐ δύνατο προσαμῦναι.</l>
<l n="510">χειρὶ δ’ ἑλὼν ἐπίεζε βραχίονα· τεῖρε γὰρ αὐτὸν</l>
<l>ἕλκος, ὃ δή μιν Τεῦκρος ἐπεσσύμενον βάλεν ἰῷ</l>
<l>τείχεος ὑψηλοῖο, ἀρὴν ἑτάροισιν ἀμύνων.</l>
<l>εὐχόμενος δ’ ἄρα εἶπεν ἑκηβόλῳ Ἀπόλλωνι·</l>
<l>κλῦθι ἄναξ ὅς που Λυκίης ἐν πίονι δήμῳ</l>
<l n="515">εἲς ἢ ἐνὶ Τροίῃ· δύνασαι δὲ σὺ πάντος’ ἀκούειν</l>
<l>ἀνέρι κηδομένῳ, ὡς νῦν ἐμὲ κῆδος ἱκάνει.</l>
<l>ἕλκος μὲν γὰρ ἔχω τόδε καρτερόν, ἀμφὶ δέ μοι χεὶρ</l>
<l>ὀξείῃς ὀδύνῃσιν ἐλήλαται, οὐδέ μοι αἷμα</l>
<l>τερσῆναι δύναται, βαρύθει δέ μοι ὦμος ὑπ’ αὐτοῦ·</l>
<l n="520">ἔγχος δ’ οὐ δύναμαι σχεῖν ἔμπεδον, οὐδὲ μάχεσθαι</l>
<l>ἐλθὼν δυσμενέεσσιν. ἀνὴρ δ’ ὤριστος ὄλωλε</l>
<l>Σαρπηδὼν Διὸς υἱός· ὃ δ’ οὐ οὗ παιδὸς ἀμύνει.</l>
<l>ἀλλὰ σύ πέρ μοι ἄναξ τόδε καρτερὸν ἕλκος ἄκεσσαι,</l>
<l>κοίμησον δ’ ὀδύνας, δὸς δὲ κράτος, ὄφρ’ ἑτάροισι</l>
<l n="525">κεκλόμενος Λυκίοισιν ἐποτρύνω πολεμίζειν,</l>
<l>αὐτός τ’ ἀμφὶ νέκυι κατατεθνηῶτι μάχωμαι.</l>
</p><p><l><milestone ed="P" unit="para"/>ὣς ἔφατ’ εὐχόμενος, τοῦ δ’ ἔκλυε Φοῖβος Ἀπόλλων.</l>
<l>αὐτίκα παῦς’ ὀδύνας ἀπὸ δ’ ἕλκεος ἀργαλέοιο</l>
<l>αἷμα μέλαν τέρσηνε, μένος δέ οἱ ἔμβαλε θυμῷ.</l>
<l n="530">Γλαῦκος δ’ ἔγνω ᾗσιν ἐνὶ φρεσὶ γήθησέν τε</l>
<l>ὅττί οἱ ὦκ’ ἤκουσε μέγας θεὸς εὐξαμένοιο.</l>
<l>πρῶτα μὲν ὄτρυνεν Λυκίων ἡγήτορας ἄνδρας</l>
<l>πάντῃ ἐποιχόμενος Σαρπηδόνος ἀμφιμάχεσθαι·</l>
<l>αὐτὰρ ἔπειτα μετὰ Τρῶας κίε μακρὰ βιβάσθων</l>
<l n="535">Πουλυδάμαντ’ ἔπι Πανθοί̈δην καὶ Ἀγήνορα δῖον,</l>
<l>βῆ δὲ μετ’ Αἰνείαν τε καὶ Ἕκτορα χαλκοκορυστήν,</l>
<l>ἀγχοῦ δ’ ἱστάμενος ἔπεα πτερόεντα προσηύδα·</l>
<l>Ἕκτορ νῦν δὴ πάγχυ λελασμένος εἰς ἐπικούρων,</l>
<l>οἳ σέθεν εἵνεκα τῆλε φίλων καὶ πατρίδος αἴης</l>
<l n="540">θυμὸν ἀποφθινύθουσι· σὺ δ’ οὐκ ἐθέλεις ἐπαμύνειν.</l>
<l>κεῖται Σαρπηδὼν Λυκίων ἀγὸς ἀσπιστάων,</l>
<l>ὃς Λυκίην εἴρυτο δίκῃσί τε καὶ σθένεϊ ᾧ·</l>
<l>τὸν δ’ ὑπὸ Πατρόκλῳ δάμας’ ἔγχεϊ χάλκεος Ἄρης.</l>
<l>ἀλλὰ φίλοι πάρστητε, νεμεσσήθητε δὲ θυμῷ,</l>
<l n="545">μὴ ἀπὸ τεύχε’ ἕλωνται, ἀεικίσσωσι δὲ νεκρὸν</l>
<l>Μυρμιδόνες, Δαναῶν κεχολωμένοι ὅσσοι ὄλοντο,</l>
<l>τοὺς ἐπὶ νηυσὶ θοῇσιν ἐπέφνομεν ἐγχείῃσιν.</l>
<milestone ed="p" n="548" unit="card"/>
</p><p><l><milestone ed="P" unit="para"/>ὣς ἔφατο, Τρῶας δὲ κατὰ κρῆθεν λάβε πένθος</l>
<l>ἄσχετον, οὐκ ἐπιεικτόν, ἐπεί σφισιν ἕρμα πόληος</l>
<l n="550">ἔσκε καὶ ἀλλοδαπός περ ἐών· πολέες γὰρ ἅμ’ αὐτῷ</l>
<l>λαοὶ ἕποντ’, ἐν δ’ αὐτὸς ἀριστεύεσκε μάχεσθαι·</l>
<l>βὰν δ’ ἰθὺς Δαναῶν λελιημένοι· ἦρχε δ’ ἄρά σφιν</l>
<l>Ἕκτωρ χωόμενος Σαρπηδόνος. αὐτὰρ Ἀχαιοὺς</l>
<l>ὦρσε Μενοιτιάδεω Πατροκλῆος λάσιον κῆρ·</l>
<l n="555">Αἴαντε πρώτω προσέφη μεμαῶτε καὶ αὐτώ·</l>
<l>Αἴαντε νῦν σφῶϊν ἀμύνεσθαι φίλον ἔστω,</l>
<l>οἷοί περ πάρος ἦτε μετ’ ἀνδράσιν ἢ καὶ ἀρείους.</l>
<l>κεῖται ἀνὴρ ὃς πρῶτος ἐσήλατο τεῖχος Ἀχαιῶν</l>
<l>Σαρπηδών· ἀλλ’ εἴ μιν ἀεικισσαίμεθ’ ἑλόντες,</l>
<l n="560">τεύχεά τ’ ὤμοιιν ἀφελοίμεθα, καί τιν’ ἑταίρων</l>
<l>αὐτοῦ ἀμυνομένων δαμασαίμεθα νηλέϊ χαλκῷ.</l>
</p><p><l><milestone ed="P" unit="para"/>ὣς ἔφαθ’, οἳ δὲ καὶ αὐτοὶ ἀλέξασθαι μενέαινον.</l>
<l>οἳ δ’ ἐπεὶ ἀμφοτέρωθεν ἐκαρτύναντο φάλαγγας</l>
<l>Τρῶες καὶ Λύκιοι καὶ Μυρμιδόνες καὶ Ἀχαιοί,</l>
<l n="565">σύμβαλον ἀμφὶ νέκυι κατατεθνηῶτι μάχεσθαι</l>
<l>δεινὸν ἀύ̈σαντες· μέγα δ’ ἔβραχε τεύχεα φωτῶν.</l>
<l>Ζεὺς δ’ ἐπὶ νύκτ’ ὀλοὴν τάνυσε κρατερῇ ὑσμίνῃ,</l>
<l>ὄφρα φίλῳ περὶ παιδὶ μάχης ὀλοὸς πόνος εἴη.</l>
<milestone ed="p" n="569" unit="card"/>
</p><p><l><milestone ed="P" unit="para"/>ὦσαν δὲ πρότεροι Τρῶες ἑλίκωπας Ἀχαιούς·</l>
<l n="570">βλῆτο γὰρ οὔ τι κάκιστος ἀνὴρ μετὰ Μυρμιδόνεσσιν</l>
<l>υἱὸς Ἀγακλῆος μεγαθύμου δῖος Ἐπειγεύς,</l>
<l>ὅς ῥ’ ἐν Βουδείῳ εὖ ναιομένῳ ἤνασσε</l>
<l>τὸ πρίν· ἀτὰρ τότε γ’ ἐσθλὸν ἀνεψιὸν ἐξεναρίξας</l>
<l>ἐς Πηλῆ’ ἱκέτευσε καὶ ἐς Θέτιν ἀργυρόπεζαν·</l>
<l n="575">οἳ δ’ ἅμ’ Ἀχιλλῆϊ ῥηξήνορι πέμπον ἕπεσθαι</l>
<l>Ἴλιον εἰς εὔπωλον, ἵνα Τρώεσσι μάχοιτο.</l>
<l>τόν ῥα τόθ’ ἁπτόμενον νέκυος βάλε φαίδιμος Ἕκτωρ</l>
<l>χερμαδίῳ κεφαλήν· ἣ δ’ ἄνδιχα πᾶσα κεάσθη</l>
<l>ἐν κόρυθι βριαρῇ· ὃ δ’ ἄρα πρηνὴς ἐπὶ νεκρῷ</l>
<l n="580">κάππεσεν, ἀμφὶ δέ μιν θάνατος χύτο θυμοραϊστής.</l>
<l>Πατρόκλῳ δ’ ἄρ’ ἄχος γένετο φθιμένου ἑτάροιο,</l>
<l>ἴθυσεν δὲ διὰ προμάχων ἴρηκι ἐοικὼς</l>
<l>ὠκέϊ, ὅς τ’ ἐφόβησε κολοιούς τε ψῆράς τε·</l>
<l>ὣς ἰθὺς Λυκίων Πατρόκλεες ἱπποκέλευθε</l>
<l n="585">ἔσσυο καὶ Τρώων, κεχόλωσο δὲ κῆρ ἑτάροιο.</l>
<l>καί ῥ’ ἔβαλε Σθενέλαον Ἰθαιμένεος φίλον υἱὸν</l>
<l>αὐχένα χερμαδίῳ, ῥῆξεν δ’ ἀπὸ τοῖο τένοντας.</l>
<l>χώρησαν δ’ ὑπό τε πρόμαχοι καὶ φαίδιμος Ἕκτωρ.</l>
<l>ὅσση δ’ αἰγανέης ῥιπὴ ταναοῖο τέτυκται,</l>
<l n="590">ἥν ῥά τ’ ἀνὴρ ἀφέῃ πειρώμενος ἢ ἐν ἀέθλῳ</l>
<l>ἠὲ καὶ ἐν πολέμῳ δηί̈ων ὕπο θυμοραϊστέων,</l>
<l>τόσσον ἐχώρησαν Τρῶες, ὤσαντο δ’ Ἀχαιοί.</l>
<l>Γλαῦκος δὲ πρῶτος Λυκίων ἀγὸς ἀσπιστάων</l>
<l>ἐτράπετ’, ἔκτεινεν δὲ Βαθυκλῆα μεγάθυμον</l>
<l n="595">Χάλκωνος φίλον υἱόν, ὃς Ἑλλάδι οἰκία ναίων</l>
<l>ὄλβῳ τε πλούτῳ τε μετέπρεπε Μυρμιδόνεσσι.</l>
<l>τὸν μὲν ἄρα Γλαῦκος στῆθος μέσον οὔτασε δουρὶ</l>
<l>στρεφθεὶς ἐξαπίνης, ὅτε μιν κατέμαρπτε διώκων·</l>
<l>δούπησεν δὲ πεσών· πυκινὸν δ’ ἄχος ἔλλαβ’ Ἀχαιούς,</l>
<l n="600">ὡς ἔπες’ ἐσθλὸς ἀνήρ· μέγα δὲ Τρῶες κεχάροντο,</l>
<l>στὰν δ’ ἀμφ’ αὐτὸν ἰόντες ἀολλέες· οὐδ’ ἄρ’ Ἀχαιοὶ</l>
<l>ἀλκῆς ἐξελάθοντο, μένος δ’ ἰθὺς φέρον αὐτῶν.</l>
<l>ἔνθ’ αὖ Μηριόνης Τρώων ἕλεν ἄνδρα κορυστὴν</l>
<l>Λαόγονον θρασὺν υἱὸν Ὀνήτορος, ὃς Διὸς ἱρεὺς</l>
<l n="605">Ἰδαίου ἐτέτυκτο, θεὸς δ’ ὣς τίετο δήμῳ.</l>
<l>τὸν βάλ’ ὑπὸ γναθμοῖο καὶ οὔατος· ὦκα δὲ θυμὸς</l>
<l>ᾤχετ’ ἀπὸ μελέων, στυγερὸς δ’ ἄρα μιν σκότος εἷλεν.</l>
<l>Αἰνείας δ’ ἐπὶ Μηριόνῃ δόρυ χάλκεον ἧκεν·</l>
<l>ἔλπετο γὰρ τεύξεσθαι ὑπασπίδια προβιβῶντος.</l>
<l n="610">ἀλλ’ ὃ μὲν ἄντα ἰδὼν ἠλεύατο χάλκεον ἔγχος·</l>
<l>πρόσσω γὰρ κατέκυψε, τὸ δ’ ἐξόπιθεν δόρυ μακρὸν</l>
<l>οὔδει ἐνισκίμφθη, ἐπὶ δ’ οὐρίαχος πελεμίχθη</l>
<l>ἔγχεος· ἔνθα δ’ ἔπειτ’ ἀφίει μένος ὄβριμος Ἄρης.</l>
<l>αἰχμὴ δ’ Αἰνείαο κραδαινομένη κατὰ γαίης</l>
<l n="615">ᾤχετ’, ἐπεί ῥ’ ἅλιον στιβαρῆς ἀπὸ χειρὸς ὄρουσεν.</l>
<l>Αἰνείας δ’ ἄρα θυμὸν ἐχώσατο φώνησέν τε·</l>
<l>Μηριόνη τάχα κέν σε καὶ ὀρχηστήν περ ἐόντα</l>
<l>ἔγχος ἐμὸν κατέπαυσε διαμπερές, εἴ ς’ ἔβαλόν περ.</l>
<milestone ed="p" n="619" unit="card"/>
</p><p><l><milestone ed="P" unit="para"/>τὸν δ’ αὖ Μηριόνης δουρικλυτὸς ἀντίον ηὔδα·</l>
<l n="620">Αἰνεία χαλεπόν σε καὶ ἴφθιμόν περ ἐόντα</l>
<l>πάντων ἀνθρώπων σβέσσαι μένος, ὅς κέ σευ ἄντα</l>
<l>ἔλθῃ ἀμυνόμενος· θνητὸς δέ νυ καὶ σὺ τέτυξαι.</l>
<l>εἰ καὶ ἐγώ σε βάλοιμι τυχὼν μέσον ὀξέϊ χαλκῷ,</l>
<l>αἶψά κε καὶ κρατερός περ ἐὼν καὶ χερσὶ πεποιθὼς</l>
<l n="625">εὖχος ἐμοὶ δοίης, ψυχὴν δ’ Ἄϊδι κλυτοπώλῳ.</l>
</p><p><l><milestone ed="P" unit="para"/>ὣς φάτο, τὸν δ’ ἐνένιπε Μενοιτίου ἄλκιμος υἱός·</l>
<l>Μηριόνη τί σὺ ταῦτα καὶ ἐσθλὸς ἐὼν ἀγορεύεις;</l>
<l>ὦ πέπον οὔ τοι Τρῶες ὀνειδείοις ἐπέεσσι</l>
<l>νεκροῦ χωρήσουσι· πάρος τινὰ γαῖα καθέξει.</l>
<l n="630">ἐν γὰρ χερσὶ τέλος πολέμου, ἐπέων δ’ ἐνὶ βουλῇ·</l>
<l>τὼ οὔ τι χρὴ μῦθον ὀφέλλειν, ἀλλὰ μάχεσθαι.</l>
</p><p><l><milestone ed="P" unit="para"/>ὣς εἰπὼν ὃ μὲν ἦρχ’, ὃ δ’ ἅμ’ ἕσπετο ἰσόθεος φώς.</l>
<l>τῶν δ’ ὥς τε δρυτόμων ἀνδρῶν ὀρυμαγδὸς ὀρώρει</l>
<l>οὔρεος ἐν βήσσῃς, ἕκαθεν δέ τε γίγνετ’ ἀκουή,</l>
<l n="635">ὣς τῶν ὄρνυτο δοῦπος ἀπὸ χθονὸς εὐρυοδείης</l>
<l>χαλκοῦ τε ῥινοῦ τε βοῶν τ’ εὐποιητάων,</l>
<l>νυσσομένων ξίφεσίν τε καὶ ἔγχεσιν ἀμφιγύοισιν.</l>
<l>οὐδ’ ἂν ἔτι φράδμων περ ἀνὴρ Σαρπηδόνα δῖον</l>
<l>ἔγνω, ἐπεὶ βελέεσσι καὶ αἵματι καὶ κονίῃσιν</l>
<l n="640">ἐκ κεφαλῆς εἴλυτο διαμπερὲς ἐς πόδας ἄκρους.</l>
<l>οἳ δ’ αἰεὶ περὶ νεκρὸν ὁμίλεον, ὡς ὅτε μυῖαι</l>
<l>σταθμῷ ἔνι βρομέωσι περιγλαγέας κατὰ πέλλας</l>
<l>ὥρῃ ἐν εἰαρινῇ, ὅτε τε γλάγος ἄγγεα δεύει·</l>
<l>ὣς ἄρα τοὶ περὶ νεκρὸν ὁμίλεον, οὐδέ ποτε Ζεὺς</l>
<l n="645">τρέψεν ἀπὸ κρατερῆς ὑσμίνης ὄσσε φαεινώ,</l>
<l>ἀλλὰ κατ’ αὐτοὺς αἰὲν ὅρα καὶ φράζετο θυμῷ,</l>
<l>πολλὰ μάλ’ ἀμφὶ φόνῳ Πατρόκλου μερμηρίζων,</l>
<l>ἢ ἤδη καὶ κεῖνον ἐνὶ κρατερῇ ὑσμίνῃ</l>
<l>αὐτοῦ ἐπ’ ἀντιθέῳ Σαρπηδόνι φαίδιμος Ἕκτωρ</l>
<l n="650">χαλκῷ δῃώσῃ, ἀπό τ’ ὤμων τεύχε’ ἕληται,</l>
<l>ἦ ἔτι καὶ πλεόνεσσιν ὀφέλλειεν πόνον αἰπύν.</l>
<l>ὧδε δέ οἱ φρονέοντι δοάσσατο κέρδιον εἶναι</l>
<l>ὄφρ’ ἠὺ̈ς θεράπων Πηληϊάδεω Ἀχιλῆος</l>
<l>ἐξαῦτις Τρῶάς τε καὶ Ἕκτορα χαλκοκορυστὴν</l>
<l n="655">ὤσαιτο προτὶ ἄστυ, πολέων δ’ ἀπὸ θυμὸν ἕλοιτο.</l>
<l>Ἕκτορι δὲ πρωτίστῳ ἀνάλκιδα θυμὸν ἐνῆκεν·</l>
<l>ἐς δίφρον δ’ ἀναβὰς φύγαδ’ ἔτραπε, κέκλετο δ’ ἄλλους</l>
<l>Τρῶας φευγέμεναι· γνῶ γὰρ Διὸς ἱρὰ τάλαντα.</l>
<milestone ed="p" n="659" unit="card"/>
<l>ἔνθ’ οὐδ’ ἴφθιμοι Λύκιοι μένον, ἀλλὰ φόβηθεν</l>
<l n="660">πάντες, ἐπεὶ βασιλῆα ἴδον βεβλαμμένον ἦτορ</l>
<l>κείμενον ἐν νεκύων ἀγύρει· πολέες γὰρ ἐπ’ αὐτῷ</l>
<l>κάππεσον, εὖτ’ ἔριδα κρατερὴν ἐτάνυσσε Κρονίων.</l>
<l>οἳ δ’ ἄρ’ ἀπ’ ὤμοιιν Σαρπηδόνος ἔντε’ ἕλοντο</l>
<l>χάλκεα μαρμαίροντα, τὰ μὲν κοίλας ἐπὶ νῆας</l>
<l n="665">δῶκε φέρειν ἑτάροισι Μενοιτίου ἄλκιμος υἱός.</l>
<l>καὶ τότ’ Ἀπόλλωνα προσέφη νεφεληγερέτα Ζεύς·</l>
<l>εἰ δ’ ἄγε νῦν φίλε Φοῖβε, κελαινεφὲς αἷμα κάθηρον</l>
<l>ἐλθὼν ἐκ βελέων Σαρπηδόνα, καί μιν ἔπειτα</l>
<l>πολλὸν ἀπὸ πρὸ φέρων λοῦσον ποταμοῖο ῥοῇσι</l>
<l n="670">χρῖσόν τ’ ἀμβροσίῃ, περὶ δ’ ἄμβροτα εἵματα ἕσσον·</l>
<l>πέμπε δέ μιν πομποῖσιν ἅμα κραιπνοῖσι φέρεσθαι</l>
<l>ὕπνῳ καὶ θανάτῳ διδυμάοσιν, οἵ ῥά μιν ὦκα</l>
<l>θήσους’ ἐν Λυκίης εὐρείης πίονι δήμῳ,</l>
<l>ἔνθά ἑ ταρχύσουσι κασίγνητοί τε ἔται τε</l>
<l n="675">τύμβῳ τε στήλῃ τε· τὸ γὰρ γέρας ἐστὶ θανόντων.</l>
</p><p><l><milestone ed="P" unit="para"/>ὣς ἔφατ’, οὐδ’ ἄρα πατρὸς ἀνηκούστησεν Ἀπόλλων.</l>
<l>βῆ δὲ κατ’ Ἰδαίων ὀρέων ἐς φύλοπιν αἰνήν,</l>
<l>αὐτίκα δ’ ἐκ βελέων Σαρπηδόνα δῖον ἀείρας</l>
<l>πολλὸν ἀπὸ πρὸ φέρων λοῦσεν ποταμοῖο ῥοῇσι</l>
<l n="680">χρῖσέν τ’ ἀμβροσίῃ, περὶ δ’ ἄμβροτα εἵματα ἕσσε·</l>
<l>πέμπε δέ μιν πομποῖσιν ἅμα κραιπνοῖσι φέρεσθαι,</l>
<l>ὕπνῳ καὶ θανάτῳ διδυμάοσιν, οἵ ῥά μιν ὦκα</l>
<l>κάτθεσαν ἐν Λυκίης εὐρείης πίονι δήμῳ.</l>
</p><p><l><milestone ed="P" unit="para"/>Πάτροκλος δ’ ἵπποισι καὶ Αὐτομέδοντι κελεύσας</l>
<l n="685">Τρῶας καὶ Λυκίους μετεκίαθε, καὶ μέγ’ ἀάσθη</l>
<l>νήπιος· εἰ δὲ ἔπος Πηληϊάδαο φύλαξεν</l>
<l>ἦ τ’ ἂν ὑπέκφυγε κῆρα κακὴν μέλανος θανάτοιο.</l>
<l>ἀλλ’ αἰεί τε Διὸς κρείσσων νόος ἠέ περ ἀνδρῶν·</l>
<l>ὅς τε καὶ ἄλκιμον ἄνδρα φοβεῖ καὶ ἀφείλετο νίκην</l>
<l n="690">ῥηϊδίως, ὅτε δ’ αὐτὸς ἐποτρύνῃσι μάχεσθαι·</l>
<l>ὅς οἱ καὶ τότε θυμὸν ἐνὶ στήθεσσιν ἀνῆκεν.</l>
</p><p><l><milestone ed="P" unit="para"/>ἔνθα τίνα πρῶτον τίνα δ’ ὕστατον ἐξενάριξας</l>
<l>Πατρόκλεις, ὅτε δή σε θεοὶ θάνατον δὲ κάλεσσαν;</l>
<l>Ἄδρηστον μὲν πρῶτα καὶ Αὐτόνοον καὶ Ἔχεκλον</l>
<l n="695">καὶ Πέριμον Μεγάδην καὶ Ἐπίστορα καὶ Μελάνιππον,</l>
<l>αὐτὰρ ἔπειτ’ Ἔλασον καὶ Μούλιον ἠδὲ Πυλάρτην·</l>
<l>τοὺς ἕλεν· οἳ δ’ ἄλλοι φύγαδε μνώοντο ἕκαστος.</l>
<milestone ed="p" n="698" unit="card"/>
</p><p><l><milestone ed="P" unit="para"/>ἔνθά κεν ὑψίπυλον Τροίην ἕλον υἷες Ἀχαιῶν</l>
<l>Πατρόκλου ὑπὸ χερσί, περὶ πρὸ γὰρ ἔγχεϊ θῦεν,</l>
<l n="700">εἰ μὴ Ἀπόλλων Φοῖβος ἐϋδμήτου ἐπὶ πύργου</l>
<l>ἔστη τῷ ὀλοὰ φρονέων, Τρώεσσι δ’ ἀρήγων.</l>
<l>τρὶς μὲν ἐπ’ ἀγκῶνος βῆ τείχεος ὑψηλοῖο</l>
<l>Πάτροκλος, τρὶς δ’ αὐτὸν ἀπεστυφέλιξεν Ἀπόλλων</l>
<l>χείρεσς’ ἀθανάτῃσι φαεινὴν ἀσπίδα νύσσων.</l>
<l n="705">ἀλλ’ ὅτε δὴ τὸ τέταρτον ἐπέσσυτο δαίμονι ἶσος,</l>
<l>δεινὰ δ’ ὁμοκλήσας ἔπεα πτερόεντα προσηύδα·</l>
<l>χάζεο διογενὲς Πατρόκλεες· οὔ νύ τοι αἶσα</l>
<l>σῷ ὑπὸ δουρὶ πόλιν πέρθαι Τρώων ἀγερώχων,</l>
<l>οὐδ’ ὑπ’ Ἀχιλλῆος, ὅς περ σέο πολλὸν ἀμείνων.</l>
</p><p><l n="710"><milestone ed="P" unit="para"/>ὣς φάτο, Πάτροκλος δ’ ἀνεχάζετο πολλὸν ὀπίσσω</l>
<l>μῆνιν ἀλευάμενος ἑκατηβόλου Ἀπόλλωνος.</l>
</p><p><l><milestone ed="P" unit="para"/>Ἕκτωρ δ’ ἐν Σκαιῇσι πύλῃς ἔχε μώνυχας ἵππους·</l>
<l>δίζε γὰρ ἠὲ μάχοιτο κατὰ κλόνον αὖτις ἐλάσσας,</l>
<l>ἦ λαοὺς ἐς τεῖχος ὁμοκλήσειεν ἀλῆναι.</l>
<l n="715">ταῦτ’ ἄρα οἱ φρονέοντι παρίστατο Φοῖβος Ἀπόλλων</l>
<l>ἀνέρι εἰσάμενος αἰζηῷ τε κρατερῷ τε</l>
<l>Ἀσίῳ, ὃς μήτρως ἦν Ἕκτορος ἱπποδάμοιο</l>
<l>αὐτοκασίγνητος Ἑκάβης, υἱὸς δὲ Δύμαντος,</l>
<l>ὃς Φρυγίῃ ναίεσκε ῥοῇς ἔπι Σαγγαρίοιο·</l>
<l n="720">τῷ μιν ἐεισάμενος προσέφη Διὸς υἱὸς Ἀπόλλων·</l>
<l>Ἕκτορ τίπτε μάχης ἀποπαύεαι; οὐδέ τί σε χρή.</l>
<l>αἴθ’ ὅσον ἥσσων εἰμί, τόσον σέο φέρτερος εἴην·</l>
<l>τώ κε τάχα στυγερῶς πολέμου ἀπερωήσειας.</l>
<l>ἀλλ’ ἄγε Πατρόκλῳ ἔφεπε κρατερώνυχας ἵππους,</l>
<l n="725">αἴ κέν πώς μιν ἕλῃς, δώῃ δέ τοι εὖχος Ἀπόλλων.</l>
<milestone ed="p" n="726" unit="card"/>
</p><p><l><milestone ed="P" unit="para"/>ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν,</l>
<l>Κεβριόνῃ δ’ ἐκέλευσε δαί̈φρονι φαίδιμος Ἕκτωρ</l>
<l>ἵππους ἐς πόλεμον πεπληγέμεν. αὐτὰρ Ἀπόλλων</l>
<l>δύσεθ’ ὅμιλον ἰών, ἐν δὲ κλόνον Ἀργείοισιν</l>
<l n="730">ἧκε κακόν, Τρωσὶν δὲ καὶ Ἕκτορι κῦδος ὄπαζεν.</l>
<l>Ἕκτωρ δ’ ἄλλους μὲν Δαναοὺς ἔα οὐδ’ ἐνάριζεν·</l>
<l>αὐτὰρ ὃ Πατρόκλῳ ἔφεπε κρατερώνυχας ἵππους.</l>
<l>Πάτροκλος δ’ ἑτέρωθεν ἀφ’ ἵππων ἆλτο χαμᾶζε</l>
<l>σκαιῇ ἔγχος ἔχων· ἑτέρηφι δὲ λάζετο πέτρον</l>
<l n="735">μάρμαρον ὀκριόεντα τόν οἱ περὶ χεὶρ ἐκάλυψεν,</l>
<l>ἧκε δ’ ἐρεισάμενος, οὐδὲ δὴν χάζετο φωτός,</l>
<l>οὐδ’ ἁλίωσε βέλος, βάλε δ’ Ἕκτορος ἡνιοχῆα</l>
<l>Κεβριόνην νόθον υἱὸν ἀγακλῆος Πριάμοιο</l>
<l>ἵππων ἡνί’ ἔχοντα μετώπιον ὀξέϊ λᾶϊ.</l>
<l n="740">ἀμφοτέρας δ’ ὀφρῦς σύνελεν λίθος, οὐδέ οἱ ἔσχεν</l>
<l>ὀστέον, ὀφθαλμοὶ δὲ χαμαὶ πέσον ἐν κονίῃσιν</l>
<l>αὐτοῦ πρόσθε ποδῶν· ὃ δ’ ἄρ’ ἀρνευτῆρι ἐοικὼς</l>
<l>κάππες’ ἀπ’ εὐεργέος δίφρου, λίπε δ’ ὀστέα θυμός.</l>
<l>τὸν δ’ ἐπικερτομέων προσέφης Πατρόκλεες ἱππεῦ·</l>
<l n="745">ὢ πόποι ἦ μάλ’ ἐλαφρὸς ἀνήρ, ὡς ῥεῖα κυβιστᾷ.</l>
<l>εἰ δή που καὶ πόντῳ ἐν ἰχθυόεντι γένοιτο,</l>
<l>πολλοὺς ἂν κορέσειεν ἀνὴρ ὅδε τήθεα διφῶν</l>
<l>νηὸς ἀποθρῴσκων, εἰ καὶ δυσπέμφελος εἴη,</l>
<l>ὡς νῦν ἐν πεδίῳ ἐξ ἵππων ῥεῖα κυβιστᾷ.</l>
<l n="750">ἦ ῥα καὶ ἐν Τρώεσσι κυβιστητῆρες ἔασιν.</l>
<milestone ed="p" n="750" unit="card"/>
</p><p><l><milestone ed="P" unit="para"/>ὣς εἰπὼν ἐπὶ Κεβριόνῃ ἥρωϊ βεβήκει</l>
<l>οἶμα λέοντος ἔχων, ὅς τε σταθμοὺς κεραί̈ζων</l>
<l>ἔβλητο πρὸς στῆθος, ἑή τέ μιν ὤλεσεν ἀλκή·</l>
<l>ὣς ἐπὶ Κεβριόνῃ Πατρόκλεες ἆλσο μεμαώς.</l>
<l n="755">Ἕκτωρ δ’ αὖθ’ ἑτέρωθεν ἀφ’ ἵππων ἆλτο χαμᾶζε.</l>
<l>τὼ περὶ Κεβριόναο λέονθ’ ὣς δηρινθήτην,</l>
<l>ὥ τ’ ὄρεος κορυφῇσι περὶ κταμένης ἐλάφοιο</l>
<l>ἄμφω πεινάοντε μέγα φρονέοντε μάχεσθον·</l>
<l>ὣς περὶ Κεβριόναο δύω μήστωρες ἀϋτῆς</l>
<l n="760">Πάτροκλός τε Μενοιτιάδης καὶ φαίδιμος Ἕκτωρ</l>
<l>ἵεντ’ ἀλλήλων ταμέειν χρόα νηλέϊ χαλκῷ.</l>
<l>Ἕκτωρ μὲν κεφαλῆφιν ἐπεὶ λάβεν οὐχὶ μεθίει·</l>
<l>Πάτροκλος δ’ ἑτέρωθεν ἔχεν ποδός· οἳ δὲ δὴ ἄλλοι</l>
<l>Τρῶες καὶ Δαναοὶ σύναγον κρατερὴν ὑσμίνην.</l>
</p><p><l n="765"><milestone ed="P" unit="para"/>ὡς δ’ Εὖρός τε Νότος τ’ ἐριδαίνετον ἀλλήλοιιν</l>
<l>οὔρεος ἐν βήσσῃς βαθέην πελεμιζέμεν ὕλην</l>
<l>φηγόν τε μελίην τε τανύφλοιόν τε κράνειαν,</l>
<l>αἵ τε πρὸς ἀλλήλας ἔβαλον τανυήκεας ὄζους</l>
<l>ἠχῇ θεσπεσίῃ, πάταγος δέ τε ἀγνυμενάων,</l>
<l n="770">ὣς Τρῶες καὶ Ἀχαιοὶ ἐπ’ ἀλλήλοισι θορόντες</l>
<l>δῄουν, οὐδ’ ἕτεροι μνώοντ’ ὀλοοῖο φόβοιο.</l>
<l>πολλὰ δὲ Κεβριόνην ἀμφ’ ὀξέα δοῦρα πεπήγει</l>
<l>ἰοί τε πτερόεντες ἀπὸ νευρῆφι θορόντες,</l>
<l>πολλὰ δὲ χερμάδια μεγάλ’ ἀσπίδας ἐστυφέλιξαν</l>
<l n="775">μαρναμένων ἀμφ’ αὐτόν· ὃ δ’ ἐν στροφάλιγγι κονίης</l>
<l>κεῖτο μέγας μεγαλωστί, λελασμένος ἱπποσυνάων.</l>
<milestone ed="p" n="777" unit="card"/>
</p><p><l><milestone ed="P" unit="para"/>ὄφρα μὲν Ἠέλιος μέσον οὐρανὸν ἀμφιβεβήκει,</l>
<l>τόφρα μάλ’ ἀμφοτέρων βέλε’ ἥπτετο, πῖπτε δὲ λαός·</l>
<l>ἦμος δ’ Ἠέλιος μετενίσετο βουλυτὸν δέ,</l>
<l n="780">καὶ τότε δή ῥ’ ὑπὲρ αἶσαν Ἀχαιοὶ φέρτεροι ἦσαν.</l>
<l>ἐκ μὲν Κεβριόνην βελέων ἥρωα ἔρυσσαν</l>
<l>Τρώων ἐξ ἐνοπῆς, καὶ ἀπ’ ὤμων τεύχε’ ἕλοντο,</l>
<l>Πάτροκλος δὲ Τρωσὶ κακὰ φρονέων ἐνόρουσε.</l>
<l>τρὶς μὲν ἔπειτ’ ἐπόρουσε θοῷ ἀτάλαντος Ἄρηϊ</l>
<l n="785">σμερδαλέα ἰάχων, τρὶς δ’ ἐννέα φῶτας ἔπεφνεν.</l>
<l>ἀλλ’ ὅτε δὴ τὸ τέταρτον ἐπέσσυτο δαίμονι ἶσος,</l>
<l>ἔνθ’ ἄρα τοι Πάτροκλε φάνη βιότοιο τελευτή·</l>
<l>ἤντετο γάρ τοι Φοῖβος ἐνὶ κρατερῇ ὑσμίνῃ</l>
<l>δεινός· ὃ μὲν τὸν ἰόντα κατὰ κλόνον οὐκ ἐνόησεν,</l>
<l n="790">ἠέρι γὰρ πολλῇ κεκαλυμμένος ἀντεβόλησε·</l>
<l>στῆ δ’ ὄπιθεν, πλῆξεν δὲ μετάφρενον εὐρέε τ’ ὤμω</l>
<l>χειρὶ καταπρηνεῖ, στρεφεδίνηθεν δέ οἱ ὄσσε.</l>
<l>τοῦ δ’ ἀπὸ μὲν κρατὸς κυνέην βάλε Φοῖβος Ἀπόλλων·</l>
<l>ἣ δὲ κυλινδομένη καναχὴν ἔχε ποσσὶν ὑφ’ ἵππων</l>
<l n="795">αὐλῶπις τρυφάλεια, μιάνθησαν δὲ ἔθειραι</l>
<l>αἵματι καὶ κονίῃσι· πάρος γε μὲν οὐ θέμις ἦεν</l>
<l>ἱππόκομον πήληκα μιαίνεσθαι κονίῃσιν,</l>
<l>ἀλλ’ ἀνδρὸς θείοιο κάρη χαρίεν τε μέτωπον</l>
<l>ῥύετ’ Ἀχιλλῆος· τότε δὲ Ζεὺς Ἕκτορι δῶκεν</l>
<l n="800">ᾗ κεφαλῇ φορέειν, σχεδόθεν δέ οἱ ἦεν ὄλεθρος.</l>
<l>πᾶν δέ οἱ ἐν χείρεσσιν ἄγη δολιχόσκιον ἔγχος</l>
<l>βριθὺ μέγα στιβαρὸν κεκορυθμένον· αὐτὰρ ἀπ’ ὤμων</l>
<l>ἀσπὶς σὺν τελαμῶνι χαμαὶ πέσε τερμιόεσσα.</l>
<l>λῦσε δέ οἱ θώρηκα ἄναξ Διὸς υἱὸς Ἀπόλλων.</l>
<l n="805">τὸν δ’ ἄτη φρένας εἷλε, λύθεν δ’ ὑπὸ φαίδιμα γυῖα,</l>
<l>στῆ δὲ ταφών· ὄπιθεν δὲ μετάφρενον ὀξέϊ δουρὶ</l>
<l>ὤμων μεσσηγὺς σχεδόθεν βάλε Δάρδανος ἀνὴρ</l>
<l>Πανθοί̈δης Εὔφορβος, ὃς ἡλικίην ἐκέκαστο</l>
<l>ἔγχεί̈ θ’ ἱπποσύνῃ τε πόδεσσί τε καρπαλίμοισι·</l>
<l n="810">καὶ γὰρ δὴ τότε φῶτας ἐείκοσι βῆσεν ἀφ’ ἵππων</l>
<l>πρῶτ’ ἐλθὼν σὺν ὄχεσφι διδασκόμενος πολέμοιο·</l>
<l>ὅς τοι πρῶτος ἐφῆκε βέλος Πατρόκλεες ἱππεῦ</l>
<l>οὐδὲ δάμασς’· ὃ μὲν αὖτις ἀνέδραμε, μίκτο δ’ ὁμίλῳ,</l>
<l>ἐκ χροὸς ἁρπάξας δόρυ μείλινον, οὐδ’ ὑπέμεινε</l>
<l n="815">Πάτροκλον γυμνόν περ ἐόντ’ ἐν δηϊοτῆτι.</l>
<l>Πάτροκλος δὲ θεοῦ πληγῇ καὶ δουρὶ δαμασθεὶς</l>
<l>ἂψ ἑτάρων εἰς ἔθνος ἐχάζετο κῆρ’ ἀλεείνων.</l>
<milestone ed="p" n="818" unit="card"/>
</p><p><l><milestone ed="P" unit="para"/>Ἕκτωρ δ’ ὡς εἶδεν Πατροκλῆα μεγάθυμον</l>
<l>ἂψ ἀναχαζόμενον βεβλημένον ὀξέϊ χαλκῷ,</l>
<l n="820">ἀγχίμολόν ῥά οἱ ἦλθε κατὰ στίχας, οὖτα δὲ δουρὶ</l>
<l>νείατον ἐς κενεῶνα, διὰ πρὸ δὲ χαλκὸν ἔλασσε·</l>
<l>δούπησεν δὲ πεσών, μέγα δ’ ἤκαχε λαὸν Ἀχαιῶν·</l>
<l>ὡς δ’ ὅτε σῦν ἀκάμαντα λέων ἐβιήσατο χάρμῃ,</l>
<l>ὥ τ’ ὄρεος κορυφῇσι μέγα φρονέοντε μάχεσθον</l>
<l n="825">πίδακος ἀμφ’ ὀλίγης· ἐθέλουσι δὲ πιέμεν ἄμφω·</l>
<l>πολλὰ δέ τ’ ἀσθμαίνοντα λέων ἐδάμασσε βίηφιν·</l>
<l>ὣς πολέας πεφνόντα Μενοιτίου ἄλκιμον υἱὸν</l>
<l>Ἕκτωρ Πριαμίδης σχεδὸν ἔγχεϊ θυμὸν ἀπηύρα,</l>
<l>καί οἱ ἐπευχόμενος ἔπεα πτερόεντα προσηύδα·</l>
<l n="830">Πάτροκλ’ ἦ που ἔφησθα πόλιν κεραϊξέμεν ἁμήν,</l>
<l>Τρωϊάδας δὲ γυναῖκας ἐλεύθερον ἦμαρ ἀπούρας</l>
<l>ἄξειν ἐν νήεσσι φίλην ἐς πατρίδα γαῖαν</l>
<l>νήπιε· τάων δὲ πρόσθ’ Ἕκτορος ὠκέες ἵπποι</l>
<l>ποσσὶν ὀρωρέχαται πολεμίζειν· ἔγχεϊ δ’ αὐτὸς</l>
<l n="835">Τρωσὶ φιλοπτολέμοισι μεταπρέπω, ὅ σφιν ἀμύνω</l>
<l>ἦμαρ ἀναγκαῖον· σὲ δέ τ’ ἐνθάδε γῦπες ἔδονται.</l>
<l>ἆ δείλ’, οὐδέ τοι ἐσθλὸς ἐὼν χραίσμησεν Ἀχιλλεύς,</l>
<l>ὅς πού τοι μάλα πολλὰ μένων ἐπετέλλετ’ ἰόντι·</l>
<l>μή μοι πρὶν ἰέναι Πατρόκλεες ἱπποκέλευθε</l>
<l n="840">νῆας ἔπι γλαφυρὰς πρὶν Ἕκτορος ἀνδροφόνοιο</l>
<l>αἱματόεντα χιτῶνα περὶ στήθεσσι δαί̈ξαι.</l>
<l>ὥς πού σε προσέφη, σοὶ δὲ φρένας ἄφρονι πεῖθε.</l>
</p><p><l><milestone ed="P" unit="para"/>τὸν δ’ ὀλιγοδρανέων προσέφης Πατρόκλεες ἱππεῦ·</l>
<l>ἤδη νῦν Ἕκτορ μεγάλ’ εὔχεο· σοὶ γὰρ ἔδωκε</l>
<l n="845">νίκην Ζεὺς Κρονίδης καὶ Ἀπόλλων, οἵ με δάμασσαν</l>
<l>ῥηιδίως· αὐτοὶ γὰρ ἀπ’ ὤμων τεύχε’ ἕλοντο.</l>
<l>τοιοῦτοι δ’ εἴ πέρ μοι ἐείκοσιν ἀντεβόλησαν,</l>
<l>πάντές κ’ αὐτόθ’ ὄλοντο ἐμῷ ὑπὸ δουρὶ δαμέντες.</l>
<l>ἀλλά με μοῖρ’ ὀλοὴ καὶ Λητοῦς ἔκτανεν υἱός,</l>
<l n="850">ἀνδρῶν δ’ Εὔφορβος· σὺ δέ με τρίτος ἐξεναρίζεις.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσιν·</l>
<l>οὔ θην οὐδ’ αὐτὸς δηρὸν βέῃ, ἀλλά τοι ἤδη</l>
<l>ἄγχι παρέστηκεν θάνατος καὶ μοῖρα κραταιὴ</l>
<l>χερσὶ δαμέντ’ Ἀχιλῆος ἀμύμονος Αἰακίδαο.</l>
</p><p><l n="855"><milestone ed="P" unit="para"/>ὣς ἄρα μιν εἰπόντα τέλος θανάτοιο κάλυψε·</l>
<l>ψυχὴ δ’ ἐκ ῥεθέων πταμένη Ἄϊδος δὲ βεβήκει</l>
<l>ὃν πότμον γοόωσα λιποῦς’ ἀνδροτῆτα καὶ ἥβην.</l>
<l>τὸν καὶ τεθνηῶτα προσηύδα φαίδιμος Ἕκτωρ·</l>
<l>Πατρόκλεις τί νύ μοι μαντεύεαι αἰπὺν ὄλεθρον;</l>
<l n="860">τίς δ’ οἶδ’ εἴ κ’ Ἀχιλεὺς Θέτιδος πάϊς ἠϋκόμοιο</l>
<l>φθήῃ ἐμῷ ὑπὸ δουρὶ τυπεὶς ἀπὸ θυμὸν ὀλέσσαι;</l>
</p><p><l><milestone ed="P" unit="para"/>ὣς ἄρα φωνήσας δόρυ χάλκεον ἐξ ὠτειλῆς</l>
<l>εἴρυσε λὰξ προσβάς, τὸν δ’ ὕπτιον ὦς’ ἀπὸ δουρός.</l>
<l>αὐτίκα δὲ ξὺν δουρὶ μετ’ Αὐτομέδοντα βεβήκει</l>
<l n="865">ἀντίθεον θεράποντα ποδώκεος Αἰακίδαο·</l>
<l>ἵετο γὰρ βαλέειν· τὸν δ’ ἔκφερον ὠκέες ἵπποι</l>
<l>ἄμβροτοι, οὓς Πηλῆϊ θεοὶ δόσαν ἀγλαὰ δῶρα.</l>
</p></div>
<div type="book" n="17">
<milestone ed="p" n="1" unit="card"/>
<p><l><milestone ed="P" unit="para"/>οὐδ’ ἔλαθ’ Ἀτρέος υἱὸν ἀρηί̈φιλον Μενέλαον</l>
<l>Πάτροκλος Τρώεσσι δαμεὶς ἐν δηϊοτῆτι.</l>
<l>βῆ δὲ διὰ προμάχων κεκορυθμένος αἴθοπι χαλκῷ,</l>
<l>ἀμφὶ δ’ ἄρ’ αὐτῷ βαῖν’ ὥς τις περὶ πόρτακι μήτηρ</l>
<l n="5">πρωτοτόκος κινυρὴ οὐ πρὶν εἰδυῖα τόκοιο·</l>
<l>ὣς περὶ Πατρόκλῳ βαῖνε ξανθὸς Μενέλαος.</l>
<l>πρόσθε δέ οἱ δόρυ τ’ ἔσχε καὶ ἀσπίδα πάντος’ ἐί̈σην,</l>
<l>τὸν κτάμεναι μεμαὼς ὅς τις τοῦ γ’ ἀντίος ἔλθοι.</l>
<l>οὐδ’ ἄρα Πάνθου υἱὸς ἐϋμμελίης ἀμέλησε</l>
<l n="10">Πατρόκλοιο πεσόντος ἀμύμονος· ἄγχι δ’ ἄρ’ αὐτοῦ</l>
<l>ἔστη, καὶ προσέειπεν ἀρηί̈φιλον Μενέλαον·</l>
<l>Ἀτρεί̈δη Μενέλαε διοτρεφὲς ὄρχαμε λαῶν</l>
<l>χάζεο, λεῖπε δὲ νεκρόν, ἔα δ’ ἔναρα βροτόεντα·</l>
<l>οὐ γάρ τις πρότερος Τρώων κλειτῶν τ’ ἐπικούρων</l>
<l n="15">Πάτροκλον βάλε δουρὶ κατὰ κρατερὴν ὑσμίνην·</l>
<l>τώ με ἔα κλέος ἐσθλὸν ἐνὶ Τρώεσσιν ἀρέσθαι,</l>
<l>μή σε βάλω, ἀπὸ δὲ μελιηδέα θυμὸν ἕλωμαι.</l>
</p><p><l><milestone ed="P" unit="para"/>τὸν δὲ μέγ’ ὀχθήσας προσέφη ξανθὸς Μενέλαος·</l>
<l>Ζεῦ πάτερ οὐ μὲν καλὸν ὑπέρβιον εὐχετάασθαι.</l>
<l n="20">οὔτ’ οὖν παρδάλιος τόσσον μένος οὔτε λέοντος</l>
<l>οὔτε συὸς κάπρου ὀλοόφρονος, οὗ τε μέγιστος</l>
<l>θυμὸς ἐνὶ στήθεσσι περὶ σθένεϊ βλεμεαίνει,</l>
<l>ὅσσον Πάνθου υἷες ἐϋμμελίαι φρονέουσιν.</l>
<l>οὐδὲ μὲν οὐδὲ βίη Ὑπερήνορος ἱπποδάμοιο</l>
<l n="25">ἧς ἥβης ἀπόνηθ’, ὅτε μ’ ὤνατο καί μ’ ὑπέμεινε</l>
<l>καί μ’ ἔφατ’ ἐν Δαναοῖσιν ἐλέγχιστον πολεμιστὴν</l>
<l>ἔμμεναι· οὐδέ ἕ φημι πόδεσσί γε οἷσι κιόντα</l>
<l>εὐφρῆναι ἄλοχόν τε φίλην κεδνούς τε τοκῆας.</l>
<l>ὥς θην καὶ σὸν ἐγὼ λύσω μένος εἴ κέ μευ ἄντα</l>
<l n="30">στήῃς· ἀλλά ς’ ἔγωγ’ ἀναχωρήσαντα κελεύω</l>
<l>ἐς πληθὺν ἰέναι, μηδ’ ἀντίος ἵστας’ ἐμεῖο</l>
<l>πρίν τι κακὸν παθέειν· ῥεχθὲν δέ τε νήπιος ἔγνω.</l>
</p><p><l><milestone ed="P" unit="para"/>ὣς φάτο, τὸν δ’ οὐ πεῖθεν· ἀμειβόμενος δὲ προσηύδα·</l>
<l>νῦν μὲν δὴ Μενέλαε διοτρεφὲς ἦ μάλα τείσεις</l>
<l n="35">γνωτὸν ἐμὸν τὸν ἔπεφνες, ἐπευχόμενος δ’ ἀγορεύεις,</l>
<l>χήρωσας δὲ γυναῖκα μυχῷ θαλάμοιο νέοιο,</l>
<l>ἀρητὸν δὲ τοκεῦσι γόον καὶ πένθος ἔθηκας.</l>
<l>ἦ κέ σφιν δειλοῖσι γόου κατάπαυμα γενοίμην</l>
<l>εἴ κεν ἐγὼ κεφαλήν τε τεὴν καὶ τεύχε’ ἐνείκας</l>
<l n="40">Πάνθῳ ἐν χείρεσσι βάλω καὶ Φρόντιδι δίῃ.</l>
<l>ἀλλ’ οὐ μὰν ἔτι δηρὸν ἀπείρητος πόνος ἔσται</l>
<l>οὐδ’ ἔτ’ ἀδήριτος ἤτ’ ἀλκῆς ἤτε φόβοιο.</l>
<milestone ed="p" n="44" unit="card"/>
</p><p><l><milestone ed="P" unit="para"/>ὣς εἰπὼν οὔτησε κατ’ ἀσπίδα πάντος’ ἐί̈σην·</l>
<l>οὐδ’ ἔρρηξεν χαλκός, ἀνεγνάμφθη δέ οἱ αἰχμὴ</l>
<l n="45">ἀσπίδ’ ἐνὶ κρατερῇ· ὃ δὲ δεύτερος ὄρνυτο χαλκῷ</l>
<l>Ἀτρεί̈δης Μενέλαος ἐπευξάμενος Διὶ πατρί·</l>
<l>ἂψ δ’ ἀναχαζομένοιο κατὰ στομάχοιο θέμεθλα</l>
<l>νύξ’, ἐπὶ δ’ αὐτὸς ἔρεισε βαρείῃ χειρὶ πιθήσας·</l>
<l>ἀντικρὺ δ’ ἁπαλοῖο δι’ αὐχένος ἤλυθ’ ἀκωκή,</l>
<l n="50">δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
<l>αἵματί οἱ δεύοντο κόμαι Χαρίτεσσιν ὁμοῖαι</l>
<l>πλοχμοί θ’, οἳ χρυσῷ τε καὶ ἀργύρῳ ἐσφήκωντο.</l>
<l>οἷον δὲ τρέφει ἔρνος ἀνὴρ ἐριθηλὲς ἐλαίης</l>
<l>χώρῳ ἐν οἰοπόλῳ, ὅθ’ ἅλις ἀναβέβροχεν ὕδωρ,</l>
<l n="55">καλὸν τηλεθάον· τὸ δέ τε πνοιαὶ δονέουσι</l>
<l>παντοίων ἀνέμων, καί τε βρύει ἄνθεϊ λευκῷ·</l>
<l>ἐλθὼν δ’ ἐξαπίνης ἄνεμος σὺν λαίλαπι πολλῇ</l>
<l>βόθρου τ’ ἐξέστρεψε καὶ ἐξετάνυσς’ ἐπὶ γαίῃ·</l>
<l>τοῖον Πάνθου υἱὸν ἐϋμμελίην Εὔφορβον</l>
<l n="60">Ἀτρεί̈δης Μενέλαος ἐπεὶ κτάνε τεύχε’ ἐσύλα.</l>
</p><p><l><milestone ed="P" unit="para"/>ὡς δ’ ὅτε τίς τε λέων ὀρεσίτροφος ἀλκὶ πεποιθὼς</l>
<l>βοσκομένης ἀγέλης βοῦν ἁρπάσῃ ἥ τις ἀρίστη·</l>
<l>τῆς δ’ ἐξ αὐχέν’ ἔαξε λαβὼν κρατεροῖσιν ὀδοῦσι</l>
<l>πρῶτον, ἔπειτα δέ θ’ αἷμα καὶ ἔγκατα πάντα λαφύσσει</l>
<l n="65">δῃῶν· ἀμφὶ δὲ τόν γε κύνες τ’ ἄνδρές τε νομῆες</l>
<l>πολλὰ μάλ’ ἰύζουσιν ἀπόπροθεν οὐδ’ ἐθέλουσιν</l>
<l>ἀντίον ἐλθέμεναι· μάλα γὰρ χλωρὸν δέος αἱρεῖ·</l>
<l>ὣς τῶν οὔ τινι θυμὸς ἐνὶ στήθεσσιν ἐτόλμα</l>
<l>ἀντίον ἐλθέμεναι Μενελάου κυδαλίμοιο.</l>
<l n="70">ἔνθά κε ῥεῖα φέροι κλυτὰ τεύχεα Πανθοί̈δαο</l>
<l>Ἀτρεί̈δης, εἰ μή οἱ ἀγάσσατο Φοῖβος Ἀπόλλων,</l>
<l>ὅς ῥά οἱ Ἕκτορ’ ἐπῶρσε θοῷ ἀτάλαντον Ἄρηϊ</l>
<l>ἀνέρι εἰσάμενος Κικόνων ἡγήτορι Μέντῃ·</l>
<l>καί μιν φωνήσας ἔπεα πτερόεντα προσηύδα·</l>
<l n="75">Ἕκτορ νῦν σὺ μὲν ὧδε θέεις ἀκίχητα διώκων</l>
<l>ἵππους Αἰακίδαο δαί̈φρονος· οἳ δ’ ἀλεγεινοὶ</l>
<l>ἀνδράσι γε θνητοῖσι δαμήμεναι ἠδ’ ὀχέεσθαι</l>
<l>ἄλλῳ γ’ ἢ Ἀχιλῆϊ, τὸν ἀθανάτη τέκε μήτηρ.</l>
<l>τόφρα δέ τοι Μενέλαος ἀρήϊος Ἀτρέος υἱὸς</l>
<l n="80">Πατρόκλῳ περιβὰς Τρώων τὸν ἄριστον ἔπεφνε</l>
<l>Πανθοί̈δην Εὔφορβον, ἔπαυσε δὲ θούριδος ἀλκῆς.</l>
<milestone ed="p" n="82" unit="card"/>
</p><p><l><milestone ed="P" unit="para"/>ὣς εἰπὼν ὃ μὲν αὖτις ἔβη θεὸς ἂμ πόνον ἀνδρῶν,</l>
<l>Ἕκτορα δ’ αἰνὸν ἄχος πύκασε φρένας ἀμφὶ μελαίνας·</l>
<l>πάπτηνεν δ’ ἄρ’ ἔπειτα κατὰ στίχας, αὐτίκα δ’ ἔγνω</l>
<l n="85">τὸν μὲν ἀπαινύμενον κλυτὰ τεύχεα, τὸν δ’ ἐπὶ γαίῃ</l>
<l>κείμενον· ἔρρει δ’ αἷμα κατ’ οὐταμένην ὠτειλήν.</l>
<l>βῆ δὲ διὰ προμάχων κεκορυθμένος αἴθοπι χαλκῷ</l>
<l>ὀξέα κεκλήγων φλογὶ εἴκελος Ἡφαίστοιο</l>
<l>ἀσβέστῳ· οὐδ’ υἱὸν λάθεν Ἀτρέος ὀξὺ βοήσας·</l>
<l n="90">ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὤ μοι ἐγὼν εἰ μέν κε λίπω κάτα τεύχεα καλὰ</l>
<l>Πάτροκλόν θ’, ὃς κεῖται ἐμῆς ἕνεκ’ ἐνθάδε τιμῆς,</l>
<l>μή τίς μοι Δαναῶν νεμεσήσεται ὅς κεν ἴδηται.</l>
<l>εἰ δέ κεν Ἕκτορι μοῦνος ἐὼν καὶ Τρωσὶ μάχωμαι</l>
<l n="95">αἰδεσθείς, μή πώς με περιστήως’ ἕνα πολλοί·</l>
<l>Τρῶας δ’ ἐνθάδε πάντας ἄγει κορυθαίολος Ἕκτωρ.</l>
<l>ἀλλὰ τί ἤ μοι ταῦτα φίλος διελέξατο θυμός;</l>
<l>ὁππότ’ ἀνὴρ ἐθέλῃ πρὸς δαίμονα φωτὶ μάχεσθαι</l>
<l>ὅν κε θεὸς τιμᾷ, τάχα οἱ μέγα πῆμα κυλίσθη.</l>
<l n="100">τώ μ’ οὔ τις Δαναῶν νεμεσήσεται ὅς κεν ἴδηται</l>
<l>Ἕκτορι χωρήσαντ’, ἐπεὶ ἐκ θεόφιν πολεμίζει.</l>
<l>εἰ δέ που Αἴαντός γε βοὴν ἀγαθοῖο πυθοίμην,</l>
<l>ἄμφω κ’ αὖτις ἰόντες ἐπιμνησαίμεθα χάρμης</l>
<l>καὶ πρὸς δαίμονά περ, εἴ πως ἐρυσαίμεθα νεκρὸν</l>
<l n="105">Πηλεί̈δῃ Ἀχιλῆϊ· κακῶν δέ κε φέρτατον εἴη.</l>
<milestone ed="p" n="106" unit="card"/>
</p><p><l><milestone ed="P" unit="para"/>εἷος ὁ ταῦθ’ ὅρμαινε κατὰ φρένα καὶ κατὰ θυμὸν</l>
<l>τόφρα δ’ ἐπὶ Τρώων στίχες ἤλυθον· ἦρχε δ’ ἄρ’ Ἕκτωρ.</l>
<l>αὐτὰρ ὅ γ’ ἐξοπίσω ἀνεχάζετο, λεῖπε δὲ νεκρὸν</l>
<l>ἐντροπαλιζόμενος ὥς τε λὶς ἠϋγένειος,</l>
<l n="110">ὅν ῥα κύνες τε καὶ ἄνδρες ἀπὸ σταθμοῖο δίωνται</l>
<l>ἔγχεσι καὶ φωνῇ· τοῦ δ’ ἐν φρεσὶν ἄλκιμον ἦτορ</l>
<l>παχνοῦται, ἀέκων δέ τ’ ἔβη ἀπὸ μεσσαύλοιο·</l>
<l>ὣς ἀπὸ Πατρόκλοιο κίε ξανθὸς Μενέλαος.</l>
<l>στῆ δὲ μεταστρεφθεὶς ἐπεὶ ἵκετο ἔθνος ἑταίρων</l>
<l n="115">παπταίνων Αἴαντα μέγαν Τελαμώνιον υἱόν.</l>
<l>τὸν δὲ μάλ’ αἶψ’ ἐνόησε μάχης ἐπ’ ἀριστερὰ πάσης</l>
<l>θαρσύνονθ’ ἑτάρους καὶ ἐποτρύνοντα μάχεσθαι·</l>
<l>θεσπέσιον γάρ σφιν φόβον ἔμβαλε Φοῖβος Ἀπόλλων·</l>
<l>βῆ δὲ θέειν, εἶθαρ δὲ παριστάμενος ἔπος ηὔδα.</l>
<l n="120">Αἶαν δεῦρο πέπον, περὶ Πατρόκλοιο θανόντος</l>
<l>σπεύσομεν, αἴ κε νέκυν περ Ἀχιλλῆϊ προφέρωμεν</l>
<l>γυμνόν· ἀτὰρ τά γε τεύχε’ ἔχει κορυθαίολος Ἕκτωρ.</l>
</p><p><l><milestone ed="P" unit="para"/>ὣς ἔφατ’, Αἴαντι δὲ δαί̈φρονι θυμὸν ὄρινε·</l>
<l>βῆ δὲ διὰ προμάχων, ἅμα δὲ ξανθὸς Μενέλαος.</l>
<l n="125">Ἕκτωρ μὲν Πάτροκλον ἐπεὶ κλυτὰ τεύχε’ ἀπηύρα,</l>
<l>ἕλχ’ ἵν’ ἀπ’ ὤμοιιν κεφαλὴν τάμοι ὀξέϊ χαλκῷ,</l>
<l>τὸν δὲ νέκυν Τρῳῇσιν ἐρυσσάμενος κυσὶ δοίη.</l>
<l>Αἴας δ’ ἐγγύθεν ἦλθε φέρων σάκος ἠύ̈τε πύργον·</l>
<l>Ἕκτωρ δ’ ἂψ ἐς ὅμιλον ἰὼν ἀνεχάζεθ’ ἑταίρων,</l>
<l n="130">ἐς δίφρον δ’ ἀνόρουσε· δίδου δ’ ὅ γε τεύχεα καλὰ</l>
<l>Τρωσὶ φέρειν προτὶ ἄστυ, μέγα κλέος ἔμμεναι αὐτῷ.</l>
<l>Αἴας δ’ ἀμφὶ Μενοιτιάδῃ σάκος εὐρὺ καλύψας</l>
<l>ἑστήκει ὥς τίς τε λέων περὶ οἷσι τέκεσσιν,</l>
<l>ᾧ ῥά τε νήπι’ ἄγοντι συναντήσωνται ἐν ὕλῃ</l>
<l n="135">ἄνδρες ἐπακτῆρες· ὃ δέ τε σθένεϊ βλεμεαίνει,</l>
<l>πᾶν δέ τ’ ἐπισκύνιον κάτω ἕλκεται ὄσσε καλύπτων·</l>
<l>ὣς Αἴας περὶ Πατρόκλῳ ἥρωϊ βεβήκει.</l>
<l>Ἀτρεί̈δης δ’ ἑτέρωθεν ἀρηί̈φιλος Μενέλαος</l>
<l>ἑστήκει, μέγα πένθος ἐνὶ στήθεσσιν ἀέξων.</l>
<milestone ed="p" n="140" unit="card"/>
</p><p><l n="140"><milestone ed="P" unit="para"/>Γλαῦκος δ’ Ἱππολόχοιο πάϊς Λυκίων ἀγὸς ἀνδρῶν</l>
<l>Ἕκτορ’ ὑπόδρα ἰδὼν χαλεπῷ ἠνίπαπε μύθῳ·</l>
<l>Ἕκτορ εἶδος ἄριστε μάχης ἄρα πολλὸν ἐδεύεο.</l>
<l>ἦ ς’ αὔτως κλέος ἐσθλὸν ἔχει φύξηλιν ἐόντα.</l>
<l>φράζεο νῦν ὅππως κε πόλιν καὶ ἄστυ σαώσῃς</l>
<l n="145">οἶος σὺν λαοῖς τοὶ Ἰλίῳ ἐγγεγάασιν·</l>
<l>οὐ γάρ τις Λυκίων γε μαχησόμενος Δαναοῖσιν</l>
<l>εἶσι περὶ πτόλιος, ἐπεὶ οὐκ ἄρα τις χάρις ἦεν</l>
<l>μάρνασθαι δηί̈οισιν ἐπ’ ἀνδράσι νωλεμὲς αἰεί.</l>
<l>πῶς κε σὺ χείρονα φῶτα σαώσειας μεθ’ ὅμιλον</l>
<l n="150">σχέτλι’, ἐπεὶ Σαρπηδόν’ ἅμα ξεῖνον καὶ ἑταῖρον</l>
<l>κάλλιπες Ἀργείοισιν ἕλωρ καὶ κύρμα γενέσθαι,</l>
<l>ὅς τοι πόλλ’ ὄφελος γένετο πτόλεί̈ τε καὶ αὐτῷ</l>
<l>ζωὸς ἐών· νῦν δ’ οὔ οἱ ἀλαλκέμεναι κύνας ἔτλης.</l>
<l>τὼ νῦν εἴ τις ἐμοὶ Λυκίων ἐπιπείσεται ἀνδρῶν</l>
<l n="155">οἴκαδ’ ἴμεν, Τροίῃ δὲ πεφήσεται αἰπὺς ὄλεθρος.</l>
<l>εἰ γὰρ νῦν Τρώεσσι μένος πολυθαρσὲς ἐνείη</l>
<l>ἄτρομον, οἷόν τ’ ἄνδρας ἐσέρχεται οἳ περὶ πάτρης</l>
<l>ἀνδράσι δυσμενέεσσι πόνον καὶ δῆριν ἔθεντο,</l>
<l>αἶψά κε Πάτροκλον ἐρυσαίμεθα Ἴλιον εἴσω.</l>
<l n="160">εἰ δ’ οὗτος προτὶ ἄστυ μέγα Πριάμοιο ἄνακτος</l>
<l>ἔλθοι τεθνηὼς καί μιν ἐρυσαίμεθα χάρμης,</l>
<l>αἶψά κεν Ἀργεῖοι Σαρπηδόνος ἔντεα καλὰ</l>
<l>λύσειαν, καί κ’ αὐτὸν ἀγοίμεθα Ἴλιον εἴσω·</l>
<l>τοίου γὰρ θεράπων πέφατ’ ἀνέρος, ὃς μέγ’ ἄριστος</l>
<l n="165">Ἀργείων παρὰ νηυσὶ καὶ ἀγχέμαχοι θεράποντες.</l>
<l>ἀλλὰ σύ γ’ Αἴαντος μεγαλήτορος οὐκ ἐτάλασσας</l>
<l>στήμεναι ἄντα κατ’ ὄσσε ἰδὼν δηί̈ων ἐν ἀϋτῇ,</l>
<l>οὐδ’ ἰθὺς μαχέσασθαι, ἐπεὶ σέο φέρτερός ἐστι.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κορυθαίολος Ἕκτωρ·</l>
<l n="170">Γλαῦκε τί ἢ δὲ σὺ τοῖος ἐὼν ὑπέροπλον ἔειπες;</l>
<l>ὢ πόποι ἦ τ’ ἐφάμην σὲ περὶ φρένας ἔμμεναι ἄλλων</l>
<l>τῶν ὅσσοι Λυκίην ἐριβώλακα ναιετάουσι·</l>
<l>νῦν δέ σευ ὠνοσάμην πάγχυ φρένας οἷον ἔειπες,</l>
<l>ὅς τέ με φῂς Αἴαντα πελώριον οὐχ ὑπομεῖναι.</l>
<l n="175">οὔ τοι ἐγὼν ἔρριγα μάχην οὐδὲ κτύπον ἵππων·</l>
<l>ἀλλ’ αἰεί τε Διὸς κρείσσων νόος αἰγιόχοιο,</l>
<l>ὅς τε καὶ ἄλκιμον ἄνδρα φοβεῖ καὶ ἀφείλετο νίκην</l>
<l>ῥηϊδίως, ὁτὲ δ’ αὐτὸς ἐποτρύνει μαχέσασθαι.</l>
<l>ἀλλ’ ἄγε δεῦρο πέπον, παρ’ ἔμ’ ἵστασο καὶ ἴδε ἔργον,</l>
<l n="180">ἠὲ πανημέριος κακὸς ἔσσομαι, ὡς ἀγορεύεις,</l>
<l>ἦ τινα καὶ Δαναῶν ἀλκῆς μάλα περ μεμαῶτα</l>
<l>σχήσω ἀμυνέμεναι περὶ Πατρόκλοιο θανόντος.</l>
</p><p><l><milestone ed="P" unit="para"/>ὣς εἰπὼν Τρώεσσιν ἐκέκλετο μακρὸν ἀύ̈σας·</l>
<l>Τρῶες καὶ Λύκιοι καὶ Δάρδανοι ἀγχιμαχηταί,</l>
<milestone ed="p" n="185" unit="card"/>
<l n="185">ἀνέρες ἔστε φίλοι, μνήσασθε δὲ θούριδος ἀλκῆς,</l>
<l>ὄφρ’ ἂν ἐγὼν Ἀχιλῆος ἀμύμονος ἔντεα δύω</l>
<l>καλά, τὰ Πατρόκλοιο βίην ἐνάριξα κατακτάς.</l>
</p><p><l><milestone ed="P" unit="para"/>ὣς ἄρα φωνήσας ἀπέβη κορυθαίολος Ἕκτωρ</l>
<l>δηί̈ου ἐκ πολέμοιο· θέων δ’ ἐκίχανεν ἑταίρους</l>
<l n="190">ὦκα μάλ’ οὔ πω τῆλε ποσὶ κραιπνοῖσι μετασπών,</l>
<l>οἳ προτὶ ἄστυ φέρον κλυτὰ τεύχεα Πηλεί̈ωνος.</l>
<l>στὰς δ’ ἀπάνευθε μάχης πολυδακρύου ἔντε’ ἄμειβεν·</l>
<l>ἤτοι ὃ μὲν τὰ ἃ δῶκε φέρειν προτὶ Ἴλιον ἱρὴν</l>
<l>Τρωσὶ φιλοπτολέμοισιν, ὃ δ’ ἄμβροτα τεύχεα δῦνε</l>
<l n="195">Πηλεί̈δεω Ἀχιλῆος ἅ οἱ θεοὶ Οὐρανίωνες</l>
<l>πατρὶ φίλῳ ἔπορον· ὃ δ’ ἄρα ᾧ παιδὶ ὄπασσε</l>
<l>γηράς· ἀλλ’ οὐχ υἱὸς ἐν ἔντεσι πατρὸς ἐγήρα.</l>
</p><p><l><milestone ed="P" unit="para"/>τὸν δ’ ὡς οὖν ἀπάνευθεν ἴδεν νεφεληγερέτα Ζεὺς</l>
<l>τεύχεσι Πηλεί̈δαο κορυσσόμενον θείοιο,</l>
<l n="200">κινήσας ῥα κάρη προτὶ ὃν μυθήσατο θυμόν·</l>
<l>ἆ δείλ’ οὐδέ τί τοι θάνατος καταθύμιός ἐστιν</l>
<l>ὃς δή τοι σχεδὸν εἶσι· σὺ δ’ ἄμβροτα τεύχεα δύνεις</l>
<l>ἀνδρὸς ἀριστῆος, τόν τε τρομέουσι καὶ ἄλλοι·</l>
<l>τοῦ δὴ ἑταῖρον ἔπεφνες ἐνηέα τε κρατερόν τε,</l>
<l n="205">τεύχεα δ’ οὐ κατὰ κόσμον ἀπὸ κρατός τε καὶ ὤμων</l>
<l>εἵλευ· ἀτάρ τοι νῦν γε μέγα κράτος ἐγγυαλίξω,</l>
<l>τῶν ποινὴν ὅ τοι οὔ τι μάχης ἐκνοστήσαντι</l>
<l>δέξεται Ἀνδρομάχη κλυτὰ τεύχεα Πηλεί̈ωνος.</l>
<milestone ed="p" n="209" unit="card"/>
</p><p><l><milestone ed="P" unit="para"/>ἦ καὶ κυανέῃσιν ἐπ’ ὀφρύσι νεῦσε Κρονίων.</l>
<l n="210">Ἕκτορι δ’ ἥρμοσε τεύχε’ ἐπὶ χροί̈, δῦ δέ μιν Ἄρης</l>
<l>δεινὸς ἐνυάλιος, πλῆσθεν δ’ ἄρα οἱ μέλε’ ἐντὸς</l>
<l>ἀλκῆς καὶ σθένεος· μετὰ δὲ κλειτοὺς ἐπικούρους</l>
<l>βῆ ῥα μέγα ἰάχων· ἰνδάλλετο δέ σφισι πᾶσι</l>
<l>τεύχεσι λαμπόμενος μεγαθύμου Πηλεί̈ωνος.</l>
<l n="215">ὄτρυνεν δὲ ἕκαστον ἐποιχόμενος ἐπέεσσι</l>
<l>Μέσθλην τε Γλαῦκόν τε Μέδοντά τε Θερσίλοχόν τε</l>
<l>Ἀστεροπαῖόν τε Δεισήνορά θ’ Ἱππόθοόν τε</l>
<l>Φόρκυν τε Χρομίον τε καὶ Ἔννομον οἰωνιστήν·</l>
<l>τοὺς ὅ γ’ ἐποτρύνων ἔπεα πτερόεντα προσηύδα·</l>
<l n="220">κέκλυτε μυρία φῦλα περικτιόνων ἐπικούρων·</l>
<l>οὐ γὰρ ἐγὼ πληθὺν διζήμενος οὐδὲ χατίζων</l>
<l>ἐνθάδ’ ἀφ’ ὑμετέρων πολίων ἤγειρα ἕκαστον,</l>
<l>ἀλλ’ ἵνα μοι Τρώων ἀλόχους καὶ νήπια τέκνα</l>
<l>προφρονέως ῥύοισθε φιλοπτολέμων ὑπ’ Ἀχαιῶν.</l>
<l n="225">τὰ φρονέων δώροισι κατατρύχω καὶ ἐδωδῇ</l>
<l>λαούς, ὑμέτερον δὲ ἑκάστου θυμὸν ἀέξω.</l>
<l>τώ τις νῦν ἰθὺς τετραμμένος ἢ ἀπολέσθω</l>
<l>ἠὲ σαωθήτω· ἣ γὰρ πολέμου ὀαριστύς.</l>
<l>ὃς δέ κε Πάτροκλον καὶ τεθνηῶτά περ ἔμπης</l>
<l n="230">Τρῶας ἐς ἱπποδάμους ἐρύσῃ, εἴξῃ δέ οἱ Αἴας,</l>
<l>ἥμισυ τῷ ἐνάρων ἀποδάσσομαι, ἥμισυ δ’ αὐτὸς</l>
<l>ἕξω ἐγώ· τὸ δέ οἱ κλέος ἔσσεται ὅσσον ἐμοί περ.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἰθὺς Δαναῶν βρίσαντες ἔβησαν</l>
<l>δούρατ’ ἀνασχόμενοι· μάλα δέ σφισιν ἔλπετο θυμὸς</l>
<l n="235">νεκρὸν ὑπ’ Αἴαντος ἐρύειν Τελαμωνιάδαο</l>
<l>νήπιοι· ἦ τε πολέσσιν ἐπ’ αὐτῷ θυμὸν ἀπηύρα.</l>
<l>καὶ τότ’ ἄρ’ Αἴας εἶπε βοὴν ἀγαθὸν Μενέλαον·</l>
<l>ὦ πέπον ὦ Μενέλαε διοτρεφὲς οὐκέτι νῶϊ</l>
<l>ἔλπομαι αὐτώ περ νοστησέμεν ἐκ πολέμοιο.</l>
<l n="240">οὔ τι τόσον νέκυος περιδείδια Πατρόκλοιο,</l>
<l>ὅς κε τάχα Τρώων κορέει κύνας ἠδ’ οἰωνούς,</l>
<l>ὅσσον ἐμῇ κεφαλῇ περιδείδια μή τι πάθῃσι,</l>
<l>καὶ σῇ, ἐπεὶ πολέμοιο νέφος περὶ πάντα καλύπτει</l>
<l>Ἕκτωρ, ἡμῖν δ’ αὖτ’ ἀναφαίνεται αἰπὺς ὄλεθρος.</l>
<l n="245">ἀλλ’ ἄγ’ ἀριστῆας Δαναῶν κάλει, ἤν τις ἀκούσῃ.</l>
<milestone ed="p" n="246" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε βοὴν ἀγαθὸς Μενέλαος,</l>
<l>ἤϋσεν δὲ διαπρύσιον Δαναοῖσι γεγωνώς·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>οἵ τε παρ’ Ἀτρεί̈δῃς Ἀγαμέμνονι καὶ Μενελάῳ</l>
<l n="250">δήμια πίνουσιν καὶ σημαίνουσιν ἕκαστος</l>
<l>λαοῖς· ἐκ δὲ Διὸς τιμὴ καὶ κῦδος ὀπηδεῖ.</l>
<l>ἀργαλέον δέ μοί ἐστι διασκοπιᾶσθαι ἕκαστον</l>
<l>ἡγεμόνων· τόσση γὰρ ἔρις πολέμοιο δέδηεν·</l>
<l>ἀλλά τις αὐτὸς ἴτω, νεμεσιζέσθω δ’ ἐνὶ θυμῷ</l>
<l n="255">Πάτροκλον Τρῳῇσι κυσὶν μέλπηθρα γενέσθαι.</l>
</p><p><l><milestone ed="P" unit="para"/>ὣς ἔφατ’, ὀξὺ δ’ ἄκουσεν Ὀϊλῆος ταχὺς Αἴας·</l>
<l>πρῶτος δ’ ἀντίος ἦλθε θέων ἀνὰ δηϊοτῆτα,</l>
<l>τὸν δὲ μετ’ Ἰδομενεὺς καὶ ὀπάων Ἰδομενῆος</l>
<l>Μηριόνης ἀτάλαντος Ἐνυαλίῳ ἀνδρειφόντῃ.</l>
<l n="260">τῶν δ’ ἄλλων τίς κεν ᾗσι φρεσὶν οὐνόματ’ εἴποι,</l>
<l>ὅσσοι δὴ μετόπισθε μάχην ἤγειραν Ἀχαιῶν;</l>
</p><p><l><milestone ed="P" unit="para"/>Τρῶες δὲ προὔτυψαν ἀολλέες· ἦρχε δ’ ἄρ’ Ἕκτωρ.</l>
<l>ὡς δ’ ὅτ’ ἐπὶ προχοῇσι διιπετέος ποταμοῖο</l>
<l>βέβρυχεν μέγα κῦμα ποτὶ ῥόον, ἀμφὶ δέ τ’ ἄκραι</l>
<l n="265">ἠϊόνες βοόωσιν ἐρευγομένης ἁλὸς ἔξω,</l>
<l>τόσσῃ ἄρα Τρῶες ἰαχῇ ἴσαν. αὐτὰρ Ἀχαιοὶ</l>
<l>ἕστασαν ἀμφὶ Μενοιτιάδῃ ἕνα θυμὸν ἔχοντες</l>
<l>φραχθέντες σάκεσιν χαλκήρεσιν· ἀμφὶ δ’ ἄρά σφι</l>
<l>λαμπρῇσιν κορύθεσσι Κρονίων ἠέρα πολλὴν</l>
<l n="270">χεῦ’, ἐπεὶ οὐδὲ Μενοιτιάδην ἔχθαιρε πάρος γε,</l>
<l>ὄφρα ζωὸς ἐὼν θεράπων ἦν Αἰακίδαο·</l>
<l>μίσησεν δ’ ἄρα μιν δηί̈ων κυσὶ κύρμα γενέσθαι</l>
<l>Τρῳῇσιν· τὼ καί οἱ ἀμυνέμεν ὦρσεν ἑταίρους.</l>
<milestone ed="p" n="274" unit="card"/>
</p><p><l><milestone ed="P" unit="para"/>ὦσαν δὲ πρότεροι Τρῶες ἑλίκωπας Ἀχαιούς·</l>
<l n="275">νεκρὸν δὲ προλιπόντες ὑπέτρεσαν, οὐδέ τιν’ αὐτῶν</l>
<l>Τρῶες ὑπέρθυμοι ἕλον ἔγχεσιν ἱέμενοί περ,</l>
<l>ἀλλὰ νέκυν ἐρύοντο· μίνυνθα δὲ καὶ τοῦ Ἀχαιοὶ</l>
<l>μέλλον ἀπέσσεσθαι· μάλα γάρ σφεας ὦκ’ ἐλέλιξεν</l>
<l>Αἴας, ὃς περὶ μὲν εἶδος, περὶ δ’ ἔργα τέτυκτο</l>
<l n="280">τῶν ἄλλων Δαναῶν μετ’ ἀμύμονα Πηλεί̈ωνα.</l>
<l>ἴθυσεν δὲ διὰ προμάχων συὶ̈ εἴκελος ἀλκὴν</l>
<l>καπρίῳ, ὅς τ’ ἐν ὄρεσσι κύνας θαλερούς τ’ αἰζηοὺς</l>
<l>ῥηϊδίως ἐκέδασσεν, ἑλιξάμενος διὰ βήσσας·</l>
<l>ὣς υἱὸς Τελαμῶνος ἀγαυοῦ φαίδιμος Αἴας</l>
<l n="285">ῥεῖα μετεισάμενος Τρώων ἐκέδασσε φάλαγγας</l>
<l>οἳ περὶ Πατρόκλῳ βέβασαν, φρόνεον δὲ μάλιστα</l>
<l>ἄστυ πότι σφέτερον ἐρύειν καὶ κῦδος ἀρέσθαι.</l>
</p><p><l><milestone ed="P" unit="para"/>ἤτοι τὸν Λήθοιο Πελασγοῦ φαίδιμος υἱὸς</l>
<l>Ἱππόθοος ποδὸς ἕλκε κατὰ κρατερὴν ὑσμίνην</l>
<l n="290">δησάμενος τελαμῶνι παρὰ σφυρὸν ἀμφὶ τένοντας</l>
<l>Ἕκτορι καὶ Τρώεσσι χαριζόμενος· τάχα δ’ αὐτῷ</l>
<l>ἦλθε κακόν, τό οἱ οὔ τις ἐρύκακεν ἱεμένων περ.</l>
<l>τὸν δ’ υἱὸς Τελαμῶνος ἐπαί̈ξας δι’ ὁμίλου</l>
<l>πλῆξ’ αὐτοσχεδίην κυνέης διὰ χαλκοπαρῄου·</l>
<l n="295">ἤρικε δ’ ἱπποδάσεια κόρυς περὶ δουρὸς ἀκωκῇ</l>
<l>πληγεῖς’ ἔγχεί̈ τε μεγάλῳ καὶ χειρὶ παχείῃ,</l>
<l>ἐγκέφαλος δὲ παρ’ αὐλὸν ἀνέδραμεν ἐξ ὠτειλῆς</l>
<l>αἱματόεις· τοῦ δ’ αὖθι λύθη μένος, ἐκ δ’ ἄρα χειρῶν</l>
<l>Πατρόκλοιο πόδα μεγαλήτορος ἧκε χαμᾶζε</l>
<l n="300">κεῖσθαι· ὃ δ’ ἄγχ’ αὐτοῖο πέσε πρηνὴς ἐπὶ νεκρῷ</l>
<l>τῆλ’ ἀπὸ Λαρίσης ἐριβώλακος, οὐδὲ τοκεῦσι</l>
<l>θρέπτρα φίλοις ἀπέδωκε, μινυνθάδιος δέ οἱ αἰὼν</l>
<l>ἔπλεθ’ ὑπ’ Αἴαντος μεγαθύμου δουρὶ δαμέντι.</l>
</p><p><l><milestone ed="P" unit="para"/>Ἕκτωρ δ’ αὖτ’ Αἴαντος ἀκόντισε δουρὶ φαεινῷ·</l>
<l n="305">ἀλλ’ ὃ μὲν ἄντα ἰδὼν ἠλεύατο χάλκεον ἔγχος</l>
<l>τυτθόν· ὃ δὲ Σχεδίον μεγαθύμου Ἰφίτου υἱὸν</l>
<l>Φωκήων ὄχ’ ἄριστον, ὃς ἐν κλειτῷ Πανοπῆϊ</l>
<l>οἰκία ναιετάασκε πολέσς’ ἄνδρεσσιν ἀνάσσων,</l>
<l>τὸν βάλ’ ὑπὸ κληῖ̈δα μέσην· διὰ δ’ ἀμπερὲς ἄκρη</l>
<l n="310">αἰχμὴ χαλκείη παρὰ νείατον ὦμον ἀνέσχε·</l>
<l>δούπησεν δὲ πεσών, ἀράβησε δὲ τεύχε’ ἐπ’ αὐτῷ.</l>
</p><p><l><milestone ed="P" unit="para"/>Αἴας δ’ αὖ Φόρκυνα δαί̈φρονα Φαίνοπος υἱὸν</l>
<l>Ἱπποθόῳ περιβάντα μέσην κατὰ γαστέρα τύψε·</l>
<l>ῥῆξε δὲ θώρηκος γύαλον, διὰ δ’ ἔντερα χαλκὸς</l>
<l n="315">ἤφυς’· ὃ δ’ ἐν κονίῃσι πεσὼν ἕλε γαῖαν ἀγοστῷ.</l>
<l>χώρησαν δ’ ὑπό τε πρόμαχοι καὶ φαίδιμος Ἕκτωρ·</l>
<l>Ἀργεῖοι δὲ μέγα ἴαχον, ἐρύσαντο δὲ νεκροὺς</l>
<l>Φόρκυν θ’ Ἱππόθοόν τε, λύοντο δὲ τεύχε’ ἀπ’ ὤμων.</l>
<milestone ed="p" n="319" unit="card"/>
</p><p><l><milestone ed="P" unit="para"/>ἔνθά κεν αὖτε Τρῶες ἀρηϊφίλων ὑπ’ Ἀχαιῶν</l>
<l n="320">Ἴλιον εἰσανέβησαν ἀναλκείῃσι δαμέντες,</l>
<l>Ἀργεῖοι δέ κε κῦδος ἕλον καὶ ὑπὲρ Διὸς αἶσαν</l>
<l>κάρτεϊ καὶ σθένεϊ σφετέρῳ· ἀλλ’ αὐτὸς Ἀπόλλων</l>
<l>Αἰνείαν ὄτρυνε δέμας Περίφαντι ἐοικὼς</l>
<l>κήρυκι Ἠπυτίδῃ, ὅς οἱ παρὰ πατρὶ γέροντι</l>
<l n="325">κηρύσσων γήρασκε φίλα φρεσὶ μήδεα εἰδώς·</l>
<l>τῷ μιν ἐεισάμενος προσέφη Διὸς υἱὸς Ἀπόλλων·</l>
<l>Αἰνεία πῶς ἂν καὶ ὑπὲρ θεὸν εἰρύσσαισθε</l>
<l>Ἴλιον αἰπεινήν; ὡς δὴ ἴδον ἀνέρας ἄλλους</l>
<l>κάρτεί̈ τε σθένεί̈ τε πεποιθότας ἠνορέῃ τε</l>
<l n="330">πλήθεί̈ τε σφετέρῳ καὶ ὑπερδέα δῆμον ἔχοντας·</l>
<l>ἡμῖν δὲ Ζεὺς μὲν πολὺ βούλεται ἢ Δαναοῖσι</l>
<l>νίκην· ἀλλ’ αὐτοὶ τρεῖτ’ ἄσπετον οὐδὲ μάχεσθε.</l>
</p><p><l><milestone ed="P" unit="para"/>ὣς ἔφατ’, Αἰνείας δ’ ἑκατηβόλον Ἀπόλλωνα</l>
<l>ἔγνω ἐς ἄντα ἰδών, μέγα δ’ Ἕκτορα εἶπε βοήσας·</l>
<l n="335">Ἕκτόρ τ’ ἠδ’ ἄλλοι Τρώων ἀγοὶ ἠδ’ ἐπικούρων</l>
<l>αἰδὼς μὲν νῦν ἥδε γ’ ἀρηϊφίλων ὑπ’ Ἀχαιῶν</l>
<l>Ἴλιον εἰσαναβῆναι ἀναλκείῃσι δαμέντας.</l>
<l>ἀλλ’ ἔτι γάρ τίς φησι θεῶν ἐμοὶ ἄγχι παραστὰς</l>
<l>Ζῆν’ ὕπατον μήστωρα μάχης ἐπιτάρροθον εἶναι·</l>
<l n="340">τώ ῥ’ ἰθὺς Δαναῶν ἴομεν, μηδ’ οἵ γε ἕκηλοι</l>
<l>Πάτροκλον νηυσὶν πελασαίατο τεθνηῶτα.</l>
</p><p><l><milestone ed="P" unit="para"/>ὣς φάτο, καί ῥα πολὺ προμάχων ἐξάλμενος ἔστη·</l>
<l>οἳ δ’ ἐλελίχθησαν καὶ ἐναντίοι ἔσταν Ἀχαιῶν.</l>
<l>ἔνθ’ αὖτ’ Αἰνείας Λειώκριτον οὔτασε δουρὶ</l>
<l n="345">υἱὸν Ἀρίσβαντος Λυκομήδεος ἐσθλὸν ἑταῖρον.</l>
<l>τὸν δὲ πεσόντ’ ἐλέησεν ἀρηί̈φιλος Λυκομήδης,</l>
<l>στῆ δὲ μάλ’ ἐγγὺς ἰών, καὶ ἀκόντισε δουρὶ φαεινῷ,</l>
<l>καὶ βάλεν Ἱππασίδην Ἀπισάονα ποιμένα λαῶν</l>
<l>ἧπαρ ὑπὸ πραπίδων, εἶθαρ δ’ ὑπὸ γούνατ’ ἔλυσεν,</l>
<l n="350">ὅς ῥ’ ἐκ Παιονίης ἐριβώλακος εἰληλούθει,</l>
<l>καὶ δὲ μετ’ Ἀστεροπαῖον ἀριστεύεσκε μάχεσθαι.</l>
</p><p><l><milestone ed="P" unit="para"/>τὸν δὲ πεσόντ’ ἐλέησεν ἀρήϊος Ἀστεροπαῖος,</l>
<l>ἴθυσεν δὲ καὶ ὃ πρόφρων Δαναοῖσι μάχεσθαι·</l>
<l>ἀλλ’ οὔ πως ἔτι εἶχε· σάκεσσι γὰρ ἔρχατο πάντῃ</l>
<l n="355">ἑσταότες περὶ Πατρόκλῳ, πρὸ δὲ δούρατ’ ἔχοντο.</l>
<l>Αἴας γὰρ μάλα πάντας ἐπῴχετο πολλὰ κελεύων·</l>
<l>οὔτέ τιν’ ἐξοπίσω νεκροῦ χάζεσθαι ἀνώγει</l>
<l>οὔτέ τινα προμάχεσθαι Ἀχαιῶν ἔξοχον ἄλλων,</l>
<l>ἀλλὰ μάλ’ ἀμφ’ αὐτῷ βεβάμεν, σχεδόθεν δὲ μάχεσθαι.</l>
<l n="360">ὣς Αἴας ἐπέτελλε πελώριος, αἵματι δὲ χθὼν</l>
<l>δεύετο πορφυρέῳ, τοὶ δ’ ἀγχιστῖνοι ἔπιπτον</l>
<l>νεκροὶ ὁμοῦ Τρώων καὶ ὑπερμενέων ἐπικούρων</l>
<l>καὶ Δαναῶν· οὐδ’ οἳ γὰρ ἀναιμωτί γε μάχοντο,</l>
<l>παυρότεροι δὲ πολὺ φθίνυθον· μέμνηντο γὰρ αἰεὶ</l>
<l n="365">ἀλλήλοις ἀν’ ὅμιλον ἀλεξέμεναι φόνον αἰπύν.</l>
<milestone ed="p" n="366" unit="card"/>
</p><p><l><milestone ed="P" unit="para"/>ὣς οἳ μὲν μάρναντο δέμας πυρός, οὐδέ κε φαίης</l>
<l>οὔτέ ποτ’ ἠέλιον σῶν ἔμμεναι οὔτε σελήνην·</l>
<l>ἠέρι γὰρ κατέχοντο μάχης ἐπί θ’ ὅσσον ἄριστοι</l>
<l>ἕστασαν ἀμφὶ Μενοιτιάδῃ κατατεθνηῶτι.</l>
<l n="370">οἳ δ’ ἄλλοι Τρῶες καὶ ἐϋκνήμιδες Ἀχαιοὶ</l>
<l>εὔκηλοι πολέμιζον ὑπ’ αἰθέρι, πέπτατο δ’ αὐγὴ</l>
<l>ἠελίου ὀξεῖα, νέφος δ’ οὐ φαίνετο πάσης</l>
<l>γαίης οὐδ’ ὀρέων· μεταπαυόμενοι δὲ μάχοντο</l>
<l>ἀλλήλων ἀλεείνοντες βέλεα στονόεντα</l>
<l n="375">πολλὸν ἀφεσταότες. τοὶ δ’ ἐν μέσῳ ἄλγε’ ἔπασχον</l>
<l>ἠέρι καὶ πολέμῳ, τείροντο δὲ νηλέϊ χαλκῷ</l>
<l>ὅσσοι ἄριστοι ἔσαν· δύο δ’ οὔ πω φῶτε πεπύσθην</l>
<l>ἀνέρε κυδαλίμω Θρασυμήδης Ἀντίλοχός τε</l>
<l>Πατρόκλοιο θανόντος ἀμύμονος, ἀλλ’ ἔτ’ ἔφαντο</l>
<l n="380">ζωὸν ἐνὶ πρώτῳ ὁμάδῳ Τρώεσσι μάχεσθαι.</l>
<l>τὼ δ’ ἐπιοσσομένω θάνατον καὶ φύζαν ἑταίρων</l>
<l>νόσφιν ἐμαρνάσθην, ἐπεὶ ὣς ἐπετέλλετο Νέστωρ</l>
<l>ὀτρύνων πόλεμον δὲ μελαινάων ἀπὸ νηῶν.</l>
</p><p><l><milestone ed="P" unit="para"/>τοῖς δὲ πανημερίοις ἔριδος μέγα νεῖκος ὀρώρει</l>
<l n="385">ἀργαλέης· καμάτῳ δὲ καὶ ἱδρῷ νωλεμὲς αἰεὶ</l>
<l>γούνατά τε κνῆμαί τε πόδες θ’ ὑπένερθεν ἑκάστου</l>
<l>χεῖρές τ’ ὀφθαλμοί τε παλάσσετο μαρναμένοιιν</l>
<l>ἀμφ’ ἀγαθὸν θεράποντα ποδώκεος Αἰακίδαο.</l>
<l>ὡς δ’ ὅτ’ ἀνὴρ ταύροιο βοὸς μεγάλοιο βοείην</l>
<l n="390">λαοῖσιν δώῃ τανύειν μεθύουσαν ἀλοιφῇ·</l>
<l>δεξάμενοι δ’ ἄρα τοί γε διαστάντες τανύουσι</l>
<l>κυκλός’, ἄφαρ δέ τε ἰκμὰς ἔβη, δύνει δέ τ’ ἀλοιφὴ</l>
<l>πολλῶν ἑλκόντων, τάνυται δέ τε πᾶσα διὰ πρό·</l>
<l>ὣς οἵ γ’ ἔνθα καὶ ἔνθα νέκυν ὀλίγῃ ἐνὶ χώρῃ</l>
<l n="395">εἵλκεον ἀμφότεροι· μάλα δέ σφισιν ἔλπετο θυμὸς</l>
<l>Τρωσὶν μὲν ἐρύειν προτὶ Ἴλιον, αὐτὰρ Ἀχαιοῖς</l>
<l>νῆας ἔπι γλαφυράς· περὶ δ’ αὐτοῦ μῶλος ὀρώρει</l>
<l>ἄγριος· οὐδέ κ’ Ἄρης λαοσσόος οὐδέ κ’ Ἀθήνη</l>
<l>τόν γε ἰδοῦς’ ὀνόσαιτ’, οὐδ’ εἰ μάλα μιν χόλος ἵκοι·</l>
<milestone ed="p" n="400" unit="card"/>
<l n="400">τοῖον Ζεὺς ἐπὶ Πατρόκλῳ ἀνδρῶν τε καὶ ἵππων</l>
<l>ἤματι τῷ ἐτάνυσσε κακὸν πόνον· οὐδ’ ἄρα πώ τι</l>
<l>ᾔδεε Πάτροκλον τεθνηότα δῖος Ἀχιλλεύς·</l>
<l>πολλὸν γὰρ ῥ’ ἀπάνευθε νεῶν μάρναντο θοάων</l>
<l>τείχει ὕπο Τρώων· τό μιν οὔ ποτε ἔλπετο θυμῷ</l>
<l n="405">τεθνάμεν, ἀλλὰ ζωὸν ἐνιχριμφθέντα πύλῃσιν</l>
<l>ἂψ ἀπονοστήσειν, ἐπεὶ οὐδὲ τὸ ἔλπετο πάμπαν</l>
<l>ἐκπέρσειν πτολίεθρον ἄνευ ἕθεν, οὐδὲ σὺν αὐτῷ·</l>
<l>πολλάκι γὰρ τό γε μητρὸς ἐπεύθετο νόσφιν ἀκούων,</l>
<l>ἥ οἱ ἀπαγγέλλεσκε Διὸς μεγάλοιο νόημα.</l>
<l n="410">δὴ τότε γ’ οὔ οἱ ἔειπε κακὸν τόσον ὅσσον ἐτύχθη</l>
<l>μήτηρ, ὅττί ῥά οἱ πολὺ φίλτατος ὤλεθ’ ἑταῖρος.</l>
</p><p><l><milestone ed="P" unit="para"/>οἳ δ’ αἰεὶ περὶ νεκρὸν ἀκαχμένα δούρατ’ ἔχοντες</l>
<l>νωλεμὲς ἐγχρίμπτοντο καὶ ἀλλήλους ἐνάριζον·</l>
<l>ὧδε δέ τις εἴπεσκεν Ἀχαιῶν χαλκοχιτώνων·</l>
<l n="415">ὦ φίλοι οὐ μὰν ἧμιν ἐϋκλεὲς ἀπονέεσθαι</l>
<l>νῆας ἔπι γλαφυράς, ἀλλ’ αὐτοῦ γαῖα μέλαινα</l>
<l>πᾶσι χάνοι· τό κεν ἧμιν ἄφαρ πολὺ κέρδιον εἴη</l>
<l>εἰ τοῦτον Τρώεσσι μεθήσομεν ἱπποδάμοισιν</l>
<l>ἄστυ πότι σφέτερον ἐρύσαι καὶ κῦδος ἀρέσθαι.</l>
</p><p><l n="420"><milestone ed="P" unit="para"/>ὣς δέ τις αὖ Τρώων μεγαθύμων αὐδήσασκεν·</l>
<l>ὦ φίλοι, εἰ καὶ μοῖρα παρ’ ἀνέρι τῷδε δαμῆναι</l>
<l>πάντας ὁμῶς, μή πώ τις ἐρωείτω πολέμοιο.</l>
<milestone ed="p" n="423" unit="card"/>
</p><p><l><milestone ed="P" unit="para"/>ὣς ἄρα τις εἴπεσκε, μένος δ’ ὄρσασκεν ἑκάστου.</l>
<l>ὣς οἳ μὲν μάρναντο, σιδήρειος δ’ ὀρυμαγδὸς</l>
<l n="425">χάλκεον οὐρανὸν ἷκε δι’ αἰθέρος ἀτρυγέτοιο·</l>
<l>ἵπποι δ’ Αἰακίδαο μάχης ἀπάνευθεν ἐόντες</l>
<l>κλαῖον, ἐπεὶ δὴ πρῶτα πυθέσθην ἡνιόχοιο</l>
<l>ἐν κονίῃσι πεσόντος ὑφ’ Ἕκτορος ἀνδροφόνοιο.</l>
<l>ἦ μὰν Αὐτομέδων Διώρεος ἄλκιμος υἱὸς</l>
<l n="430">πολλὰ μὲν ἂρ μάστιγι θοῇ ἐπεμαίετο θείνων,</l>
<l>πολλὰ δὲ μειλιχίοισι προσηύδα, πολλὰ δ’ ἀρειῇ·</l>
<l>τὼ δ’ οὔτ’ ἂψ ἐπὶ νῆας ἐπὶ πλατὺν Ἑλλήσποντον</l>
<l>ἠθελέτην ἰέναι οὔτ’ ἐς πόλεμον μετ’ Ἀχαιούς,</l>
<l>ἀλλ’ ὥς τε στήλη μένει ἔμπεδον, ἥ τ’ ἐπὶ τύμβῳ</l>
<l n="435">ἀνέρος ἑστήκῃ τεθνηότος ἠὲ γυναικός,</l>
<l>ὣς μένον ἀσφαλέως περικαλλέα δίφρον ἔχοντες</l>
<l>οὔδει ἐνισκίμψαντε καρήατα· δάκρυα δέ σφι</l>
<l>θερμὰ κατὰ βλεφάρων χαμάδις ῥέε μυρομένοισιν</l>
<l>ἡνιόχοιο πόθῳ· θαλερὴ δ’ ἐμιαίνετο χαίτη</l>
<l n="440">ζεύγλης ἐξεριποῦσα παρὰ ζυγὸν ἀμφοτέρωθεν.</l>
</p><p><l><milestone ed="P" unit="para"/>μυρομένω δ’ ἄρα τώ γε ἰδὼν ἐλέησε Κρονίων,</l>
<l>κινήσας δὲ κάρη προτὶ ὃν μυθήσατο θυμόν·</l>
</p><p><l><milestone ed="P" unit="para"/>ἆ δειλώ, τί σφῶϊ δόμεν Πηλῆϊ ἄνακτι</l>
<l>θνητῷ, ὑμεῖς δ’ ἐστὸν ἀγήρω τ’ ἀθανάτω τε;</l>
<l n="445">ἦ ἵνα δυστήνοισι μετ’ ἀνδράσιν ἄλγε’ ἔχητον;</l>
<l>οὐ μὲν γάρ τί πού ἐστιν ὀϊζυρώτερον ἀνδρὸς</l>
<l>πάντων, ὅσσά τε γαῖαν ἔπι πνείει τε καὶ ἕρπει.</l>
<l>ἀλλ’ οὐ μὰν ὑμῖν γε καὶ ἅρμασι δαιδαλέοισιν</l>
<l>Ἕκτωρ Πριαμίδης ἐποχήσεται· οὐ γὰρ ἐάσω.</l>
<l n="450">ἦ οὐχ ἅλις ὡς καὶ τεύχε’ ἔχει καὶ ἐπεύχεται αὔτως;</l>
<l>σφῶϊν δ’ ἐν γούνεσσι βαλῶ μένος ἠδ’ ἐνὶ θυμῷ,</l>
<l>ὄφρα καὶ Αὐτομέδοντα σαώσετον ἐκ πολέμοιο</l>
<l>νῆας ἔπι γλαφυράς· ἔτι γάρ σφισι κῦδος ὀρέξω</l>
<l>κτείνειν, εἰς ὅ κε νῆας ἐϋσσέλμους ἀφίκωνται</l>
<l n="455">δύῃ τ’ ἠέλιος καὶ ἐπὶ κνέφας ἱερὸν ἔλθῃ·</l>
<milestone ed="p" n="456" unit="card"/>
</p><p><l><milestone ed="P" unit="para"/>ὣς εἰπὼν ἵπποισιν ἐνέπνευσεν μένος ἠύ̈.</l>
<l>τὼ δ’ ἀπὸ χαιτάων κονίην οὖδας δὲ βαλόντε</l>
<l>ῥίμφα φέρον θοὸν ἅρμα μετὰ Τρῶας καὶ Ἀχαιούς.</l>
<l>τοῖσι δ’ ἐπ’ Αὐτομέδων μάχετ’ ἀχνύμενός περ ἑταίρου</l>
<l n="460">ἵπποις ἀί̈σσων ὥς τ’ αἰγυπιὸς μετὰ χῆνας·</l>
<l>ῥέα μὲν γὰρ φεύγεσκεν ὑπ’ ἐκ Τρώων ὀρυμαγδοῦ,</l>
<l>ῥεῖα δ’ ἐπαί̈ξασκε πολὺν καθ’ ὅμιλον ὀπάζων.</l>
<l>ἀλλ’ οὐχ ᾕρει φῶτας ὅτε σεύαιτο διώκειν·</l>
<l>οὐ γάρ πως ἦν οἶον ἐόνθ’ ἱερῷ ἐνὶ δίφρῳ</l>
<l n="465">ἔγχει ἐφορμᾶσθαι καὶ ἐπίσχειν ὠκέας ἵππους.</l>
<l>ὀψὲ δὲ δή μιν ἑταῖρος ἀνὴρ ἴδεν ὀφθαλμοῖσιν</l>
<l>Ἀλκιμέδων υἱὸς Λαέρκεος Αἱμονίδαο·</l>
<l>στῆ δ’ ὄπιθεν δίφροιο καὶ Αὐτομέδοντα προσηύδα·</l>
<l>Αὐτόμεδον, τίς τοί νυ θεῶν νηκερδέα βουλὴν</l>
<l n="470">ἐν στήθεσσιν ἔθηκε, καὶ ἐξέλετο φρένας ἐσθλάς;</l>
<l>οἷον πρὸς Τρῶας μάχεαι πρώτῳ ἐν ὁμίλῳ</l>
<l>μοῦνος· ἀτάρ τοι ἑταῖρος ἀπέκτατο, τεύχεα δ’ Ἕκτωρ</l>
<l>αὐτὸς ἔχων ὤμοισιν ἀγάλλεται Αἰακίδαο.</l>
</p><p><l><milestone ed="P" unit="para"/>τὸν δ’ αὖτ’ Αὐτομέδων προσέφη Διώρεος υἱός·</l>
<l n="475">Ἀλκίμεδον τίς γάρ τοι Ἀχαιῶν ἄλλος ὁμοῖος</l>
<l>ἵππων ἀθανάτων ἐχέμεν δμῆσίν τε μένος τε,</l>
<l>εἰ μὴ Πάτροκλος θεόφιν μήστωρ ἀτάλαντος</l>
<l>ζωὸς ἐών; νῦν αὖ θάνατος καὶ μοῖρα κιχάνει.</l>
<l>ἀλλὰ σὺ μὲν μάστιγα καὶ ἡνία σιγαλόεντα</l>
<l n="480">δέξαι, ἐγὼ δ’ ἵππων ἀποβήσομαι, ὄφρα μάχωμαι.</l>
</p><p><l><milestone ed="P" unit="para"/>ὣς ἔφατ’, Ἀλκιμέδων δὲ βοηθόον ἅρμ’ ἐπορούσας</l>
<l>καρπαλίμως μάστιγα καὶ ἡνία λάζετο χερσίν,</l>
<l>Αὐτομέδων δ’ ἀπόρουσε· νόησε δὲ φαίδιμος Ἕκτωρ,</l>
<l>αὐτίκα δ’ Αἰνείαν προσεφώνεεν ἐγγὺς ἐόντα·</l>
<l n="485">Αἰνεία Τρώων βουληφόρε χαλκοχιτώνων</l>
<l>ἵππω τώδ’ ἐνόησα ποδώκεος Αἰακίδαο</l>
<l>ἐς πόλεμον προφανέντε σὺν ἡνιόχοισι κακοῖσι·</l>
<l>τώ κεν ἐελποίμην αἱρησέμεν, εἰ σύ γε θυμῷ</l>
<l>σῷ ἐθέλεις, ἐπεὶ οὐκ ἂν ἐφορμηθέντε γε νῶϊ</l>
<l n="490">τλαῖεν ἐναντίβιον στάντες μαχέσασθαι Ἄρηϊ.</l>
<milestone ed="p" n="491" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησεν ἐὺ̈ς πάϊς Ἀγχίσαο.</l>
<l>τὼ δ’ ἰθὺς βήτην βοέῃς εἰλυμένω ὤμους</l>
<l>αὔῃσι στερεῇσι· πολὺς δ’ ἐπελήλατο χαλκός.</l>
<l>τοῖσι δ’ ἅμα Χρομίος τε καὶ Ἄρητος θεοειδὴς</l>
<l n="495">ἤϊσαν ἀμφότεροι· μάλα δέ σφισιν ἔλπετο θυμὸς</l>
<l>αὐτώ τε κτενέειν ἐλάαν τ’ ἐριαύχενας ἵππους</l>
<l>νήπιοι, οὐδ’ ἄρ’ ἔμελλον ἀναιμωτί γε νέεσθαι</l>
<l>αὖτις ἀπ’ Αὐτομέδοντος. ὃ δ’ εὐξάμενος Διὶ πατρὶ</l>
<l>ἀλκῆς καὶ σθένεος πλῆτο φρένας ἀμφὶ μελαίνας·</l>
<l n="500">αὐτίκα δ’ Ἀλκιμέδοντα προσηύδα πιστὸν ἑταῖρον·</l>
<l>Ἀλκίμεδον μὴ δή μοι ἀπόπροθεν ἰσχέμεν ἵππους,</l>
<l>ἀλλὰ μάλ’ ἐμπνείοντε μεταφρένῳ· οὐ γὰρ ἔγωγε</l>
<l>Ἕκτορα Πριαμίδην μένεος σχήσεσθαι ὀί̈ω,</l>
<l>πρίν γ’ ἐπ’ Ἀχιλλῆος καλλίτριχε βήμεναι ἵππω</l>
<l n="505">νῶϊ κατακτείναντα, φοβῆσαί τε στίχας ἀνδρῶν</l>
<l>Ἀργείων, ἤ κ’ αὐτὸς ἐνὶ πρώτοισιν ἁλοίη.</l>
</p><p><l><milestone ed="P" unit="para"/>ὣς εἰπὼν Αἴαντε καλέσσατο καὶ Μενέλαον·</l>
<l>Αἴαντ’ Ἀργείων ἡγήτορε καὶ Μενέλαε</l>
<l>ἤτοι μὲν τὸν νεκρὸν ἐπιτράπεθ’ οἵ περ ἄριστοι</l>
<l n="510">ἀμφ’ αὐτῷ βεβάμεν καὶ ἀμύνεσθαι στίχας ἀνδρῶν,</l>
<l>νῶϊν δὲ ζωοῖσιν ἀμύνετε νηλεὲς ἦμαρ·</l>
<l>τῇδε γὰρ ἔβρισαν πόλεμον κάτα δακρυόεντα</l>
<l>Ἕκτωρ Αἰνείας θ’, οἳ Τρώων εἰσὶν ἄριστοι.</l>
<l>ἀλλ’ ἤτοι μὲν ταῦτα θεῶν ἐν γούνασι κεῖται·</l>
<l n="515">ἥσω γὰρ καὶ ἐγώ, τὰ δέ κεν Διὶ πάντα μελήσει.</l>
<milestone ed="p" n="516" unit="card"/>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δολιχόσκιον ἔγχος,</l>
<l>καὶ βάλεν Ἀρήτοιο κατ’ ἀσπίδα πάντος’ ἐί̈σην·</l>
<l>ἣ δ’ οὐκ ἔγχος ἔρυτο, διὰ πρὸ δὲ εἴσατο χαλκός,</l>
<l>νειαίρῃ δ’ ἐν γαστρὶ διὰ ζωστῆρος ἔλασσεν.</l>
<l n="520">ὡς δ’ ὅτ’ ἂν ὀξὺν ἔχων πέλεκυν αἰζήϊος ἀνὴρ</l>
<l>κόψας ἐξόπιθεν κεράων βοὸς ἀγραύλοιο</l>
<l>ἶνα τάμῃ διὰ πᾶσαν, ὃ δὲ προθορὼν ἐρίπῃσιν,</l>
<l>ὣς ἄρ’ ὅ γε προθορὼν πέσεν ὕπτιος· ἐν δέ οἱ ἔγχος</l>
<l>νηδυίοισι μάλ’ ὀξὺ κραδαινόμενον λύε γυῖα.</l>
<l n="525">Ἕκτωρ δ’ Αὐτομέδοντος ἀκόντισε δουρὶ φαεινῷ·</l>
<l>ἀλλ’ ὃ μὲν ἄντα ἰδὼν ἠλεύατο χάλκεον ἔγχος·</l>
<l>πρόσσω γὰρ κατέκυψε, τὸ δ’ ἐξόπιθεν δόρυ μακρὸν</l>
<l>οὔδει ἐνισκίμφθη, ἐπὶ δ’ οὐρίαχος πελεμίχθη</l>
<l>ἔγχεος· ἔνθα δ’ ἔπειτ’ ἀφίει μένος ὄβριμος Ἄρης.</l>
<l n="530">καί νύ κε δὴ ξιφέεσς’ αὐτοσχεδὸν ὁρμηθήτην</l>
<l>εἰ μή σφω’ Αἴαντε διέκριναν μεμαῶτε,</l>
<l>οἵ ῥ’ ἦλθον καθ’ ὅμιλον ἑταίρου κικλήσκοντος·</l>
<l>τοὺς ὑποταρβήσαντες ἐχώρησαν πάλιν αὖτις</l>
<l>Ἕκτωρ Αἰνείας τ’ ἠδὲ Χρομίος θεοειδής,</l>
<l n="535">Ἄρητον δὲ κατ’ αὖθι λίπον δεδαϊγμένον ἦτορ</l>
<l>κείμενον· Αὐτομέδων δὲ θοῷ ἀτάλαντος Ἄρηϊ</l>
<l>τεύχεά τ’ ἐξενάριξε καὶ εὐχόμενος ἔπος ηὔδα·</l>
<l>ἦ δὴ μὰν ὀλίγον γε Μενοιτιάδαο θανόντος</l>
<l>κῆρ ἄχεος μεθέηκα χερείονά περ καταπέφνων.</l>
</p><p><l n="540"><milestone ed="P" unit="para"/>ὣς εἰπὼν ἐς δίφρον ἑλὼν ἔναρα βροτόεντα</l>
<l>θῆκ’, ἂν δ’ αὐτὸς ἔβαινε πόδας καὶ χεῖρας ὕπερθεν</l>
<l>αἱματόεις ὥς τίς τε λέων κατὰ ταῦρον ἐδηδώς.</l>
<milestone ed="p" n="543" unit="card"/>
</p><p><l><milestone ed="P" unit="para"/>ἂψ δ’ ἐπὶ Πατρόκλῳ τέτατο κρατερὴ ὑσμίνη</l>
<l>ἀργαλέη πολύδακρυς, ἔγειρε δὲ νεῖκος Ἀθήνη</l>
<l n="545">οὐρανόθεν καταβᾶσα· προῆκε γὰρ εὐρύοπα Ζεὺς</l>
<l>ὀρνύμεναι Δαναούς· δὴ γὰρ νόος ἐτράπετ’ αὐτοῦ.</l>
<l>ἠύ̈τε πορφυρέην ἶριν θνητοῖσι τανύσσῃ</l>
<l>Ζεὺς ἐξ οὐρανόθεν τέρας ἔμμεναι ἢ πολέμοιο</l>
<l>ἢ καὶ χειμῶνος δυσθαλπέος, ὅς ῥά τε ἔργων</l>
<l n="550">ἀνθρώπους ἀνέπαυσεν ἐπὶ χθονί, μῆλα δὲ κήδει,</l>
<l>ὣς ἣ πορφυρέῃ νεφέλῃ πυκάσασα ἓ αὐτὴν</l>
<l>δύσετ’ Ἀχαιῶν ἔθνος, ἔγειρε δὲ φῶτα ἕκαστον.</l>
<l>πρῶτον δ’ Ἀτρέος υἱὸν ἐποτρύνουσα προσηύδα</l>
<l>ἴφθιμον Μενέλαον· ὃ γάρ ῥά οἱ ἐγγύθεν ἦεν·</l>
<l n="555">εἰσαμένη Φοίνικι δέμας καὶ ἀτειρέα φωνήν·</l>
<l>σοὶ μὲν δὴ Μενέλαε κατηφείη καὶ ὄνειδος</l>
<l>ἔσσεται εἴ κ’ Ἀχιλῆος ἀγαυοῦ πιστὸν ἑταῖρον</l>
<l>τείχει ὕπο Τρώων ταχέες κύνες ἑλκήσουσιν.</l>
<l>ἀλλ’ ἔχεο κρατερῶς, ὄτρυνε δὲ λαὸν ἅπαντα.</l>
</p><p><l n="560"><milestone ed="P" unit="para"/>τὴν δ’ αὖτε προσέειπε βοὴν ἀγαθὸς Μενέλαος·</l>
<l>Φοῖνιξ ἄττα γεραιὲ παλαιγενές, εἰ γὰρ Ἀθήνη</l>
<l>δοίη κάρτος ἐμοί, βελέων δ’ ἀπερύκοι ἐρωήν·</l>
<l>τώ κεν ἔγωγ’ ἐθέλοιμι παρεστάμεναι καὶ ἀμύνειν</l>
<l>Πατρόκλῳ· μάλα γάρ με θανὼν ἐσεμάσσατο θυμόν.</l>
<l n="565">ἀλλ’ Ἕκτωρ πυρὸς αἰνὸν ἔχει μένος, οὐδ’ ἀπολήγει</l>
<l>χαλκῷ δηϊόων· τῷ γὰρ Ζεὺς κῦδος ὀπάζει.</l>
<milestone ed="p" n="567" unit="card"/>
</p><p><l><milestone ed="P" unit="para"/>ὣς φάτο, γήθησεν δὲ θεὰ γλαυκῶπις Ἀθήνη,</l>
<l>ὅττί ῥά οἱ πάμπρωτα θεῶν ἠρήσατο πάντων.</l>
<l>ἐν δὲ βίην ὤμοισι καὶ ἐν γούνεσσιν ἔθηκε,</l>
<l n="570">καί οἱ μυίης θάρσος ἐνὶ στήθεσσιν ἐνῆκεν,</l>
<l>ἥ τε καὶ ἐργομένη μάλα περ χροὸς ἀνδρομέοιο</l>
<l>ἰσχανάᾳ δακέειν, λαρόν τέ οἱ αἷμ’ ἀνθρώπου·</l>
<l>τοίου μιν θάρσευς πλῆσε φρένας ἀμφὶ μελαίνας,</l>
<l>βῆ δ’ ἐπὶ Πατρόκλῳ, καὶ ἀκόντισε δουρὶ φαεινῷ.</l>
<l n="575">ἔσκε δ’ ἐνὶ Τρώεσσι Ποδῆς υἱὸς Ἠετίωνος</l>
<l>ἀφνειός τ’ ἀγαθός τε· μάλιστα δέ μιν τίεν Ἕκτωρ</l>
<l>δήμου, ἐπεί οἱ ἑταῖρος ἔην φίλος εἰλαπιναστής·</l>
<l>τόν ῥα κατὰ ζωστῆρα βάλε ξανθὸς Μενέλαος</l>
<l>ἀί̈ξαντα φόβον δέ, διὰ πρὸ δὲ χαλκὸν ἔλασσε·</l>
<l n="580">δούπησεν δὲ πεσών· ἀτὰρ Ἀτρεί̈δης Μενέλαος</l>
<l>νεκρὸν ὑπ’ ἐκ Τρώων ἔρυσεν μετὰ ἔθνος ἑταίρων.</l>
</p><p><l><milestone ed="P" unit="para"/>Ἕκτορα δ’ ἐγγύθεν ἱστάμενος ὄτρυνεν Ἀπόλλων</l>
<l>Φαίνοπι Ἀσιάδῃ ἐναλίγκιος, ὅς οἱ ἁπάντων</l>
<l>ξείνων φίλτατος ἔσκεν Ἀβυδόθι οἰκία ναίων·</l>
<l n="585">τῷ μιν ἐεισάμενος προσέφη ἑκάεργος Ἀπόλλων·</l>
<l>Ἕκτορ τίς κέ ς’ ἔτ’ ἄλλος Ἀχαιῶν ταρβήσειεν;</l>
<l>οἷον δὴ Μενέλαον ὑπέτρεσας, ὃς τὸ πάρος γε</l>
<l>μαλθακὸς αἰχμητής· νῦν δ’ οἴχεται οἶος ἀείρας</l>
<l>νεκρὸν ὑπ’ ἐκ Τρώων, σὸν δ’ ἔκτανε πιστὸν ἑταῖρον</l>
<l n="590">ἐσθλὸν ἐνὶ προμάχοισι Ποδῆν υἱὸν Ἠετίωνος.</l>
</p><p><l><milestone ed="P" unit="para"/>ὣς φάτο, τὸν δ’ ἄχεος νεφέλη ἐκάλυψε μέλαινα,</l>
<l>βῆ δὲ διὰ προμάχων κεκορυθμένος αἴθοπι χαλκῷ.</l>
<l>καὶ τότ’ ἄρα Κρονίδης ἕλετ’ αἰγίδα θυσσανόεσσαν</l>
<l>μαρμαρέην, Ἴδην δὲ κατὰ νεφέεσσι κάλυψεν,</l>
<l n="595">ἀστράψας δὲ μάλα μεγάλ’ ἔκτυπε, τὴν δὲ τίναξε,</l>
<l>νίκην δὲ Τρώεσσι δίδου, ἐφόβησε δ’ Ἀχαιούς.</l>
<milestone ed="p" n="597" unit="card"/>
</p><p><l><milestone ed="P" unit="para"/>πρῶτος Πηνέλεως Βοιώτιος ἦρχε φόβοιο.</l>
<l>βλῆτο γὰρ ὦμον δουρὶ πρόσω τετραμμένος αἰεὶ</l>
<l>ἄκρον ἐπιλίγδην· γράψεν δέ οἱ ὀστέον ἄχρις</l>
<l n="600">αἰχμὴ Πουλυδάμαντος· ὃ γάρ ῥ’ ἔβαλε σχεδὸν ἐλθών.</l>
<l>Λήϊτον αὖθ’ Ἕκτωρ σχεδὸν οὔτασε χεῖρ’ ἐπὶ καρπῷ</l>
<l>υἱὸν Ἀλεκτρυόνος μεγαθύμου, παῦσε δὲ χάρμης·</l>
<l>τρέσσε δὲ παπτήνας, ἐπεὶ οὐκέτι ἔλπετο θυμῷ</l>
<l>ἔγχος ἔχων ἐν χειρὶ μαχήσεσθαι Τρώεσσιν.</l>
<l n="605">Ἕκτορα δ’ Ἰδομενεὺς μετὰ Λήϊτον ὁρμηθέντα</l>
<l>βεβλήκει θώρηκα κατὰ στῆθος παρὰ μαζόν·</l>
<l>ἐν καυλῷ δ’ ἐάγη δολιχὸν δόρυ, τοὶ δὲ βόησαν</l>
<l>Τρῶες· ὃ δ’ Ἰδομενῆος ἀκόντισε Δευκαλίδαο</l>
<l>δίφρῳ ἐφεσταότος· τοῦ μέν ῥ’ ἀπὸ τυτθὸν ἅμαρτεν·</l>
<l n="610">αὐτὰρ ὃ Μηριόναο ὀπάονά θ’ ἡνίοχόν τε</l>
<l>Κοίρανον, ὅς ῥ’ ἐκ Λύκτου ἐϋκτιμένης ἕπετ’ αὐτῷ·</l>
<l>πεζὸς γὰρ τὰ πρῶτα λιπὼν νέας ἀμφιελίσσας</l>
<l>ἤλυθε, καί κε Τρωσὶ μέγα κράτος ἐγγυάλιξεν,</l>
<l>εἰ μὴ Κοίρανος ὦκα ποδώκεας ἤλασεν ἵππους·</l>
<l n="615">καὶ τῷ μὲν φάος ἦλθεν, ἄμυνε δὲ νηλεὲς ἦμαρ,</l>
<l>αὐτὸς δ’ ὤλεσε θυμὸν ὑφ’ Ἕκτορος ἀνδροφόνοιο·</l>
<l>τὸν βάλ’ ὑπὸ γναθμοῖο καὶ οὔατος, ἐκ δ’ ἄρ’ ὀδόντας</l>
<l>ὦσε δόρυ πρυμνόν, διὰ δὲ γλῶσσαν τάμε μέσσην.</l>
<l>ἤριπε δ’ ἐξ ὀχέων, κατὰ δ’ ἡνία χεῦεν ἔραζε.</l>
<l n="620">καὶ τά γε Μηριόνης ἔλαβεν χείρεσσι φίλῃσι</l>
<l>κύψας ἐκ πεδίοιο, καὶ Ἰδομενῆα προσηύδα·</l>
<l>μάστιε νῦν εἷός κε θοὰς ἐπὶ νῆας ἵκηαι·</l>
<l>γιγνώσκεις δὲ καὶ αὐτὸς ὅ τ’ οὐκέτι κάρτος Ἀχαιῶν.</l>
</p><p><l><milestone ed="P" unit="para"/>ὣς ἔφατ’, Ἰδομενεὺς δ’ ἵμασεν καλλίτριχας ἵππους</l>
<l n="625">νῆας ἔπι γλαφυράς· δὴ γὰρ δέος ἔμπεσε θυμῷ.</l>
<milestone ed="p" n="626" unit="card"/>
</p><p><l><milestone ed="P" unit="para"/>οὐδ’ ἔλαθ’ Αἴαντα μεγαλήτορα καὶ Μενέλαον</l>
<l>Ζεύς, ὅτε δὴ Τρώεσσι δίδου ἑτεραλκέα νίκην.</l>
<l>τοῖσι δὲ μύθων ἦρχε μέγας Τελαμώνιος Αἴας·</l>
<l>ὢ πόποι ἤδη μέν κε καὶ ὃς μάλα νήπιός ἐστι</l>
<l n="630">γνοίη ὅτι Τρώεσσι πατὴρ Ζεὺς αὐτὸς ἀρήγει.</l>
<l>τῶν μὲν γὰρ πάντων βέλε’ ἅπτεται ὅς τις ἀφήῃ</l>
<l>ἢ κακὸς ἢ ἀγαθός· Ζεὺς δ’ ἔμπης πάντ’ ἰθύνει·</l>
<l>ἡμῖν δ’ αὔτως πᾶσιν ἐτώσια πίπτει ἔραζε.</l>
<l>ἀλλ’ ἄγετ’ αὐτοί περ φραζώμεθα μῆτιν ἀρίστην,</l>
<l n="635">ἠμὲν ὅπως τὸν νεκρὸν ἐρύσσομεν, ἠδὲ καὶ αὐτοὶ</l>
<l>χάρμα φίλοις ἑτάροισι γενώμεθα νοστήσαντες,</l>
<l>οἵ που δεῦρ’ ὁρόωντες ἀκηχέδατ’, οὐδ’ ἔτι φασὶν</l>
<l>Ἕκτορος ἀνδροφόνοιο μένος καὶ χεῖρας ἀάπτους</l>
<l>σχήσεσθ’, ἀλλ’ ἐν νηυσὶ μελαίνῃσιν πεσέεσθαι.</l>
<l n="640">εἴη δ’ ὅς τις ἑταῖρος ἀπαγγείλειε τάχιστα</l>
<l>Πηλεί̈δῃ, ἐπεὶ οὔ μιν ὀί̈ομαι οὐδὲ πεπύσθαι</l>
<l>λυγρῆς ἀγγελίης, ὅτι οἱ φίλος ὤλεθ’ ἑταῖρος.</l>
<l>ἀλλ’ οὔ πῃ δύναμαι ἰδέειν τοιοῦτον Ἀχαιῶν·</l>
<l>ἠέρι γὰρ κατέχονται ὁμῶς αὐτοί τε καὶ ἵπποι.</l>
<l n="645">Ζεῦ πάτερ ἀλλὰ σὺ ῥῦσαι ὑπ’ ἠέρος υἷας Ἀχαιῶν,</l>
<l>ποίησον δ’ αἴθρην, δὸς δ’ ὀφθαλμοῖσιν ἰδέσθαι·</l>
<l>ἐν δὲ φάει καὶ ὄλεσσον, ἐπεί νύ τοι εὔαδεν οὕτως.</l>
</p><p><l><milestone ed="P" unit="para"/>ὣς φάτο, τὸν δὲ πατὴρ ὀλοφύρατο δάκρυ χέοντα·</l>
<l>αὐτίκα δ’ ἠέρα μὲν σκέδασεν καὶ ἀπῶσεν ὀμίχλην,</l>
<l n="650">ἠέλιος δ’ ἐπέλαμψε, μάχη δ’ ἐπὶ πᾶσα φαάνθη·</l>
<l>καὶ τότ’ ἄρ’ Αἴας εἶπε βοὴν ἀγαθὸν Μενέλαον·</l>
<l>σκέπτεο νῦν Μενέλαε διοτρεφὲς αἴ κεν ἴδηαι</l>
<l>ζωὸν ἔτ’ Ἀντίλοχον μεγαθύμου Νέστορος υἱόν,</l>
<l>ὄτρυνον δ’ Ἀχιλῆϊ δαί̈φρονι θᾶσσον ἰόντα</l>
<l n="655">εἰπεῖν ὅττι ῥά οἱ πολὺ φίλτατος ὤλεθ’ ἑταῖρος.</l>
<milestone ed="p" n="656" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε βοὴν ἀγαθὸς Μενέλαος,</l>
<l>βῆ δ’ ἰέναι ὥς τίς τε λέων ἀπὸ μεσσαύλοιο,</l>
<l>ὅς τ’ ἐπεὶ ἄρ κε κάμῃσι κύνας τ’ ἄνδρας τ’ ἐρεθίζων,</l>
<l>οἵ τέ μιν οὐκ εἰῶσι βοῶν ἐκ πῖαρ ἑλέσθαι</l>
<l n="660">πάννυχοι ἐγρήσσοντες· ὃ δὲ κρειῶν ἐρατίζων</l>
<l>ἰθύει, ἀλλ’ οὔ τι πρήσσει· θαμέες γὰρ ἄκοντες</l>
<l>ἀντίον ἀί̈σσουσι θρασειάων ἀπὸ χειρῶν,</l>
<l>καιόμεναί τε δεταί, τάς τε τρεῖ ἐσσύμενός περ·</l>
<l>ἠῶθεν δ’ ἀπονόσφιν ἔβη τετιηότι θυμῷ·</l>
<l n="665">ὣς ἀπὸ Πατρόκλοιο βοὴν ἀγαθὸς Μενέλαος</l>
<l>ἤϊε πόλλ’ ἀέκων· περὶ γὰρ δίε μή μιν Ἀχαιοὶ</l>
<l>ἀργαλέου πρὸ φόβοιο ἕλωρ δηί̈οισι λίποιεν.</l>
<l>πολλὰ δὲ Μηριόνῃ τε καὶ Αἰάντεσς’ ἐπέτελλεν·</l>
<l>Αἴαντ’ Ἀργείων ἡγήτορε Μηριόνη τε</l>
<l n="670">νῦν τις ἐνηείης Πατροκλῆος δειλοῖο</l>
<l>μνησάσθω· πᾶσιν γὰρ ἐπίστατο μείλιχος εἶναι</l>
<l>ζωὸς ἐών· νῦν αὖ θάνατος καὶ μοῖρα κιχάνει.</l>
</p><p><l><milestone ed="P" unit="para"/>ὣς ἄρα φωνήσας ἀπέβη ξανθὸς Μενέλαος,</l>
<l>πάντοσε παπταίνων ὥς τ’ αἰετός, ὅν ῥά τέ φασιν</l>
<l n="675">ὀξύτατον δέρκεσθαι ὑπουρανίων πετεηνῶν,</l>
<l>ὅν τε καὶ ὑψόθ’ ἐόντα πόδας ταχὺς οὐκ ἔλαθε πτὼξ</l>
<l>θάμνῳ ὑπ’ ἀμφικόμῳ κατακείμενος, ἀλλά τ’ ἐπ’ αὐτῷ</l>
<l>ἔσσυτο, καί τέ μιν ὦκα λαβὼν ἐξείλετο θυμόν.</l>
<l>ὣς τότε σοὶ Μενέλαε διοτρεφὲς ὄσσε φαεινὼ</l>
<l n="680">πάντοσε δινείσθην πολέων κατὰ ἔθνος ἑταίρων,</l>
<l>εἴ που Νέστορος υἱὸν ἔτι ζώοντα ἴδοιτο.</l>
<l>τὸν δὲ μάλ’ αἶψ’ ἐνόησε μάχης ἐπ’ ἀριστερὰ πάσης</l>
<l>θαρσύνονθ’ ἑτάρους καὶ ἐποτρύνοντα μάχεσθαι,</l>
<l>ἀγχοῦ δ’ ἱστάμενος προσέφη ξανθὸς Μενέλαος·</l>
<l n="685">Ἀντίλοχ’ εἰ δ’ ἄγε δεῦρο διοτρεφὲς ὄφρα πύθηαι</l>
<l>λυγρῆς ἀγγελίης, ἣ μὴ ὤφελλε γενέσθαι.</l>
<l>ἤδη μὲν σὲ καὶ αὐτὸν ὀί̈ομαι εἰσορόωντα</l>
<l>γιγνώσκειν ὅτι πῆμα θεὸς Δαναοῖσι κυλίνδει,</l>
<l>νίκη δὲ Τρώων· πέφαται δ’ ὤριστος Ἀχαιῶν</l>
<l n="690">Πάτροκλος, μεγάλη δὲ ποθὴ Δαναοῖσι τέτυκται.</l>
<l>ἀλλὰ σύ γ’ αἶψ’ Ἀχιλῆϊ θέων ἐπὶ νῆας Ἀχαιῶν</l>
<l>εἰπεῖν, αἴ κε τάχιστα νέκυν ἐπὶ νῆα σαώσῃ</l>
<l>γυμνόν· ἀτὰρ τά γε τεύχε’ ἔχει κορυθαίολος Ἕκτωρ.</l>
<milestone ed="p" n="694" unit="card"/>
</p><p><l><milestone ed="P" unit="para"/>ὣς ἔφατ’, Ἀντίλοχος δὲ κατέστυγε μῦθον ἀκούσας·</l>
<l n="695">δὴν δέ μιν ἀμφασίη ἐπέων λάβε, τὼ δέ οἱ ὄσσε</l>
<l>δακρυόφι πλῆσθεν, θαλερὴ δέ οἱ ἔσχετο φωνή.</l>
<l>ἀλλ’ οὐδ’ ὧς Μενελάου ἐφημοσύνης ἀμέλησε,</l>
<l>βῆ δὲ θέειν, τὰ δὲ τεύχε’ ἀμύμονι δῶκεν ἑταίρῳ</l>
<l>Λαοδόκῳ, ὅς οἱ σχεδὸν ἔστρεφε μώνυχας ἵππους.</l>
</p><p><l n="700"><milestone ed="P" unit="para"/>τὸν μὲν δάκρυ χέοντα πόδες φέρον ἐκ πολέμοιο</l>
<l>Πηλεί̈δῃ Ἀχιλῆϊ κακὸν ἔπος ἀγγελέοντα.</l>
<l>οὐδ’ ἄρα σοὶ Μενέλαε διοτρεφὲς ἤθελε θυμὸς</l>
<l>τειρομένοις ἑτάροισιν ἀμυνέμεν, ἔνθεν ἀπῆλθεν</l>
<l>Ἀντίλοχος, μεγάλη δὲ ποθὴ Πυλίοισιν ἐτύχθη·</l>
<l n="705">ἀλλ’ ὅ γε τοῖσιν μὲν Θρασυμήδεα δῖον ἀνῆκεν,</l>
<l>αὐτὸς δ’ αὖτ’ ἐπὶ Πατρόκλῳ ἥρωϊ βεβήκει,</l>
<l>στῆ δὲ παρ’ Αἰάντεσσι θέων, εἶθαρ δὲ προσηύδα·</l>
<l>κεῖνον μὲν δὴ νηυσὶν ἐπιπροέηκα θοῇσιν</l>
<l>ἐλθεῖν εἰς Ἀχιλῆα πόδας ταχύν· οὐδέ μιν οἴω</l>
<l n="710">νῦν ἰέναι μάλα περ κεχολωμένον Ἕκτορι δίῳ·</l>
<l>οὐ γάρ πως ἂν γυμνὸς ἐὼν Τρώεσσι μάχοιτο.</l>
<l>ἡμεῖς δ’ αὐτοί περ φραζώμεθα μῆτιν ἀρίστην,</l>
<l>ἠμὲν ὅπως τὸν νεκρὸν ἐρύσσομεν, ἠδὲ καὶ αὐτοὶ</l>
<l>Τρώων ἐξ ἐνοπῆς θάνατον καὶ κῆρα φύγωμεν.</l>
</p><p><l n="715"><milestone ed="P" unit="para"/>τὸν δ’ ἠμείβετ’ ἔπειτα μέγας Τελαμώνιος Αἴας·</l>
<l>πάντα κατ’ αἶσαν ἔειπες ἀγακλεὲς ὦ Μενέλαε·</l>
<l>ἀλλὰ σὺ μὲν καὶ Μηριόνης ὑποδύντε μάλ’ ὦκα</l>
<l>νεκρὸν ἀείραντες φέρετ’ ἐκ πόνου· αὐτὰρ ὄπισθε</l>
<l>νῶϊ μαχησόμεθα Τρωσίν τε καὶ Ἕκτορι δίῳ</l>
<l n="720">ἶσον θυμὸν ἔχοντες ὁμώνυμοι, οἳ τὸ πάρος περ</l>
<l>μίμνομεν ὀξὺν Ἄρηα παρ’ ἀλλήλοισι μένοντες.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα νεκρὸν ἀπὸ χθονὸς ἀγκάζοντο</l>
<l>ὕψι μάλα μεγάλως· ἐπὶ δ’ ἴαχε λαὸς ὄπισθε</l>
<l>Τρωϊκός, ὡς εἴδοντο νέκυν αἴροντας Ἀχαιούς.</l>
<l n="725">ἴθυσαν δὲ κύνεσσιν ἐοικότες, οἵ τ’ ἐπὶ κάπρῳ</l>
<l>βλημένῳ ἀί̈ξωσι πρὸ κούρων θηρητήρων·</l>
<l>ἕως μὲν γάρ τε θέουσι διαρραῖσαι μεμαῶτες,</l>
<l>ἀλλ’ ὅτε δή ῥ’ ἐν τοῖσιν ἑλίξεται ἀλκὶ πεποιθώς,</l>
<l>ἄψ τ’ ἀνεχώρησαν διά τ’ ἔτρεσαν ἄλλυδις ἄλλος.</l>
<l n="730">ὣς Τρῶες εἷος μὲν ὁμιλαδὸν αἰὲν ἕποντο</l>
<l>νύσσοντες ξίφεσίν τε καὶ ἔγχεσιν ἀμφιγύοισιν·</l>
<l>ἀλλ’ ὅτε δή ῥ’ Αἴαντε μεταστρεφθέντε κατ’ αὐτοὺς</l>
<l>σταίησαν, τῶν δὲ τράπετο χρώς, οὐδέ τις ἔτλη</l>
<l>πρόσσω ἀί̈ξας περὶ νεκροῦ δηριάασθαι.</l>
<milestone ed="p" n="735" unit="card"/>
</p><p><l n="735"><milestone ed="P" unit="para"/>ὣς οἵ γ’ ἐμμεμαῶτε νέκυν φέρον ἐκ πολέμοιο</l>
<l>νῆας ἔπι γλαφυράς· ἐπὶ δὲ πτόλεμος τέτατό σφιν</l>
<l>ἄγριος ἠύ̈τε πῦρ, τό τ’ ἐπεσσύμενον πόλιν ἀνδρῶν</l>
<l>ὄρμενον ἐξαίφνης φλεγέθει, μινύθουσι δὲ οἶκοι</l>
<l>ἐν σέλαϊ μεγάλῳ· τὸ δ’ ἐπιβρέμει ἲς ἀνέμοιο.</l>
<l n="740">ὣς μὲν τοῖς ἵππων τε καὶ ἀνδρῶν αἰχμητάων</l>
<l>ἀζηχὴς ὀρυμαγδὸς ἐπήϊεν ἐρχομένοισιν·</l>
<l>οἳ δ’ ὥς θ’ ἡμίονοι κρατερὸν μένος ἀμφιβαλόντες</l>
<l>ἕλκως’ ἐξ ὄρεος κατὰ παιπαλόεσσαν ἀταρπὸν</l>
<l>ἢ δοκὸν ἠὲ δόρυ μέγα νήϊον· ἐν δέ τε θυμὸς</l>
<l n="745">τείρεθ’ ὁμοῦ καμάτῳ τε καὶ ἱδρῷ σπευδόντεσσιν·</l>
<l>ὣς οἵ γ’ ἐμμεμαῶτε νέκυν φέρον. αὐτὰρ ὄπισθεν</l>
<l>Αἴαντ’ ἰσχανέτην, ὥς τε πρὼν ἰσχάνει ὕδωρ</l>
<l>ὑλήεις πεδίοιο διαπρύσιον τετυχηκώς,</l>
<l>ὅς τε καὶ ἰφθίμων ποταμῶν ἀλεγεινὰ ῥέεθρα</l>
<l n="750">ἴσχει, ἄφαρ δέ τε πᾶσι ῥόον πεδίον δὲ τίθησι</l>
<l>πλάζων· οὐδέ τί μιν σθένεϊ ῥηγνῦσι ῥέοντες·</l>
<l>ὣς αἰεὶ Αἴαντε μάχην ἀνέεργον ὀπίσσω</l>
<l>Τρώων· οἳ δ’ ἅμ’ ἕποντο, δύω δ’ ἐν τοῖσι μάλιστα</l>
<l>Αἰνείας τ’ Ἀγχισιάδης καὶ φαίδιμος Ἕκτωρ.</l>
<l n="755">τῶν δ’ ὥς τε ψαρῶν νέφος ἔρχεται ἠὲ κολοιῶν</l>
<l>οὖλον κεκλήγοντες, ὅτε προί̈δωσιν ἰόντα</l>
<l>κίρκον, ὅ τε σμικρῇσι φόνον φέρει ὀρνίθεσσιν,</l>
<l>ὣς ἄρ’ ὑπ’ Αἰνείᾳ τε καὶ Ἕκτορι κοῦροι Ἀχαιῶν</l>
<l>οὖλον κεκλήγοντες ἴσαν, λήθοντο δὲ χάρμης.</l>
<l n="760">πολλὰ δὲ τεύχεα καλὰ πέσον περί τ’ ἀμφί τε τάφρον</l>
<l>φευγόντων Δαναῶν· πολέμου δ’ οὐ γίγνετ’ ἐρωή.</l>
</p></div>
<div type="book" n="18">
<milestone ed="p" n="1" unit="card"/>
<p><l>ὣς οἳ μὲν μάρναντο δέμας πυρὸς αἰθομένοιο,</l>
<l>Ἀντίλοχος δ’ Ἀχιλῆϊ πόδας ταχὺς ἄγγελος ἦλθε.</l>
<l>τὸν δ’ εὗρε προπάροιθε νεῶν ὀρθοκραιράων</l>
<l>τὰ φρονέοντ’ ἀνὰ θυμὸν ἃ δὴ τετελεσμένα ἦεν·</l>
<l n="5">ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὤ μοι ἐγώ, τί τ’ ἄρ’ αὖτε κάρη κομόωντες Ἀχαιοὶ</l>
<l>νηυσὶν ἔπι κλονέονται ἀτυζόμενοι πεδίοιο;</l>
<l>μὴ δή μοι τελέσωσι θεοὶ κακὰ κήδεα θυμῷ,</l>
<l>ὥς ποτέ μοι μήτηρ διεπέφραδε καί μοι ἔειπε</l>
<l n="10">Μυρμιδόνων τὸν ἄριστον ἔτι ζώοντος ἐμεῖο</l>
<l>χερσὶν ὕπο Τρώων λείψειν φάος ἠελίοιο.</l>
<l>ἦ μάλα δὴ τέθνηκε Μενοιτίου ἄλκιμος υἱὸς</l>
<l>σχέτλιος· ἦ τ’ ἐκέλευον ἀπωσάμενον δήϊον πῦρ</l>
<l>ἂψ ἐπὶ νῆας ἴμεν, μηδ’ Ἕκτορι ἶφι μάχεσθαι.</l>
</p><p><l n="15"><milestone ed="P" unit="para"/>εἷος ὃ ταῦθ’ ὥρμαινε κατὰ φρένα καὶ κατὰ θυμόν,</l>
<l>τόφρά οἱ ἐγγύθεν ἦλθεν ἀγαυοῦ Νέστορος υἱὸς</l>
<l>δάκρυα θερμὰ χέων, φάτο δ’ ἀγγελίην ἀλεγεινήν·</l>
<l>ὤ μοι Πηλέος υἱὲ δαί̈φρονος ἦ μάλα λυγρῆς</l>
<l>πεύσεαι ἀγγελίης, ἣ μὴ ὤφελλε γενέσθαι.</l>
<l n="20">κεῖται Πάτροκλος, νέκυος δὲ δὴ ἀμφιμάχονται</l>
<l>γυμνοῦ· ἀτὰρ τά γε τεύχε’ ἔχει κορυθαίολος Ἕκτωρ.</l>
<milestone ed="p" n="22" unit="card"/>
</p><p><l><milestone ed="P" unit="para"/>ὣς φάτο, τὸν δ’ ἄχεος νεφέλη ἐκάλυψε μέλαινα·</l>
<l>ἀμφοτέρῃσι δὲ χερσὶν ἑλὼν κόνιν αἰθαλόεσσαν</l>
<l>χεύατο κὰκ κεφαλῆς, χαρίεν δ’ ᾔσχυνε πρόσωπον·</l>
<l n="25">νεκταρέῳ δὲ χιτῶνι μέλαιν’ ἀμφίζανε τέφρη.</l>
<l>αὐτὸς δ’ ἐν κονίῃσι μέγας μεγαλωστὶ τανυσθεὶς</l>
<l>κεῖτο, φίλῃσι δὲ χερσὶ κόμην ᾔσχυνε δαί̈ζων.</l>
<l>δμῳαὶ δ’ ἃς Ἀχιλεὺς ληί̈σσατο Πάτροκλός τε</l>
<l>θυμὸν ἀκηχέμεναι μεγάλ’ ἴαχον, ἐκ δὲ θύραζε</l>
<l n="30">ἔδραμον ἀμφ’ Ἀχιλῆα δαί̈φρονα, χερσὶ δὲ πᾶσαι</l>
<l>στήθεα πεπλήγοντο, λύθεν δ’ ὑπὸ γυῖα ἑκάστης.</l>
<l>Ἀντίλοχος δ’ ἑτέρωθεν ὀδύρετο δάκρυα λείβων</l>
<l>χεῖρας ἔχων Ἀχιλῆος· ὃ δ’ ἔστενε κυδάλιμον κῆρ·</l>
<l>δείδιε γὰρ μὴ λαιμὸν ἀπαμήσειε σιδήρῳ.</l>
<l n="35">σμερδαλέον δ’ ᾤμωξεν· ἄκουσε δὲ πότνια μήτηρ</l>
<l>ἡμένη ἐν βένθεσσιν ἁλὸς παρὰ πατρὶ γέροντι,</l>
<l>κώκυσέν τ’ ἄρ’ ἔπειτα· θεαὶ δέ μιν ἀμφαγέροντο</l>
<l>πᾶσαι ὅσαι κατὰ βένθος ἁλὸς Νηρηί̈δες ἦσαν.</l>
<l>ἔνθ’ ἄρ’ ἔην Γλαύκη τε Θάλειά τε Κυμοδόκη τε</l>
<l n="40">Νησαίη Σπειώ τε Θόη θ’ Ἁλίη τε βοῶπις</l>
<l>Κυμοθόη τε καὶ Ἀκταίη καὶ Λιμνώρεια</l>
<l>καὶ Μελίτη καὶ Ἴαιρα καὶ Ἀμφιθόη καὶ Ἀγαυὴ</l>
<l>Δωτώ τε Πρωτώ τε Φέρουσά τε Δυναμένη τε</l>
<l>Δεξαμένη τε καὶ Ἀμφινόμη καὶ Καλλιάνειρα</l>
<l n="45">Δωρὶς καὶ Πανόπη καὶ ἀγακλειτὴ Γαλάτεια</l>
<l>Νημερτής τε καὶ Ἀψευδὴς καὶ Καλλιάνασσα·</l>
<l>ἔνθα δ’ ἔην Κλυμένη Ἰάνειρά τε καὶ Ἰάνασσα</l>
<l>Μαῖρα καὶ Ὠρείθυια ἐϋπλόκαμός τ’ Ἀμάθεια</l>
<l>ἄλλαι θ’ αἳ κατὰ βένθος ἁλὸς Νηρηί̈δες ἦσαν.</l>
<l n="50">τῶν δὲ καὶ ἀργύφεον πλῆτο σπέος· αἳ δ’ ἅμα πᾶσαι</l>
<l>στήθεα πεπλήγοντο, Θέτις δ’ ἐξῆρχε γόοιο·</l>
<l>κλῦτε κασίγνηται Νηρηί̈δες, ὄφρ’ ἐὺ̈ πᾶσαι</l>
<l>εἴδετ’ ἀκούουσαι ὅς’ ἐμῷ ἔνι κήδεα θυμῷ.</l>
<l>ὤ μοι ἐγὼ δειλή, ὤ μοι δυσαριστοτόκεια,</l>
<l n="55">ἥ τ’ ἐπεὶ ἂρ τέκον υἱὸν ἀμύμονά τε κρατερόν τε</l>
<l>ἔξοχον ἡρώων· ὃ δ’ ἀνέδραμεν ἔρνεϊ ἶσος·</l>
<l>τὸν μὲν ἐγὼ θρέψασα φυτὸν ὣς γουνῷ ἀλωῆς</l>
<l>νηυσὶν ἐπιπροέηκα κορωνίσιν Ἴλιον εἴσω</l>
<l>Τρωσὶ μαχησόμενον· τὸν δ’ οὐχ ὑποδέξομαι αὖτις</l>
<l n="60">οἴκαδε νοστήσαντα δόμον Πηλήϊον εἴσω.</l>
<l>ὄφρα δέ μοι ζώει καὶ ὁρᾷ φάος ἠελίοιο</l>
<l>ἄχνυται, οὐδέ τί οἱ δύναμαι χραισμῆσαι ἰοῦσα.</l>
<l>ἀλλ’ εἶμ’, ὄφρα ἴδωμι φίλον τέκος, ἠδ’ ἐπακούσω</l>
<l>ὅττί μιν ἵκετο πένθος ἀπὸ πτολέμοιο μένοντα.</l>
<milestone ed="p" n="65" unit="card"/>
</p><p><l n="65"><milestone ed="P" unit="para"/>ὣς ἄρα φωνήσασα λίπε σπέος· αἳ δὲ σὺν αὐτῇ</l>
<l>δακρυόεσσαι ἴσαν, περὶ δέ σφισι κῦμα θαλάσσης</l>
<l>ῥήγνυτο· ταὶ δ’ ὅτε δὴ Τροίην ἐρίβωλον ἵκοντο</l>
<l>ἀκτὴν εἰσανέβαινον ἐπισχερώ, ἔνθα θαμειαὶ</l>
<l>Μυρμιδόνων εἴρυντο νέες ταχὺν ἀμφ’ Ἀχιλῆα.</l>
<l n="70">τῷ δὲ βαρὺ στενάχοντι παρίστατο πότνια μήτηρ,</l>
<l>ὀξὺ δὲ κωκύσασα κάρη λάβε παιδὸς ἑοῖο,</l>
<l>καί ῥ’ ὀλοφυρομένη ἔπεα πτερόεντα προσηύδα·</l>
<l>τέκνον τί κλαίεις; τί δέ σε φρένας ἵκετο πένθος;</l>
<l>ἐξαύδα, μὴ κεῦθε· τὰ μὲν δή τοι τετέλεσται</l>
<l n="75">ἐκ Διός, ὡς ἄρα δὴ πρίν γ’ εὔχεο χεῖρας ἀνασχὼν</l>
<l>πάντας ἐπὶ πρύμνῃσιν ἀλήμεναι υἷας Ἀχαιῶν</l>
<l>σεῦ ἐπιδευομένους, παθέειν τ’ ἀεκήλια ἔργα.</l>
</p><p><l><milestone ed="P" unit="para"/>τὴν δὲ βαρὺ στενάχων προσέφη πόδας ὠκὺς Ἀχιλλεύς·</l>
<l>μῆτερ ἐμή, τὰ μὲν ἄρ μοι Ὀλύμπιος ἐξετέλεσσεν·</l>
<l n="80">ἀλλὰ τί μοι τῶν ἦδος ἐπεὶ φίλος ὤλεθ’ ἑταῖρος</l>
<l>Πάτροκλος, τὸν ἐγὼ περὶ πάντων τῖον ἑταίρων</l>
<l>ἶσον ἐμῇ κεφαλῇ; τὸν ἀπώλεσα, τεύχεα δ’ Ἕκτωρ</l>
<l>δῃώσας ἀπέδυσε πελώρια θαῦμα ἰδέσθαι</l>
<l>καλά· τὰ μὲν Πηλῆϊ θεοὶ δόσαν ἀγλαὰ δῶρα</l>
<l n="85">ἤματι τῷ ὅτε σε βροτοῦ ἀνέρος ἔμβαλον εὐνῇ.</l>
<l>αἴθ’ ὄφελες σὺ μὲν αὖθι μετ’ ἀθανάτῃς ἁλίῃσι</l>
<l>ναίειν, Πηλεὺς δὲ θνητὴν ἀγαγέσθαι ἄκοιτιν.</l>
<l>νῦν δ’ ἵνα καὶ σοὶ πένθος ἐνὶ φρεσὶ μυρίον εἴη</l>
<l>παιδὸς ἀποφθιμένοιο, τὸν οὐχ ὑποδέξεαι αὖτις</l>
<l n="90">οἴκαδε νοστήσαντ’, ἐπεὶ οὐδ’ ἐμὲ θυμὸς ἄνωγε</l>
<l>ζώειν οὐδ’ ἄνδρεσσι μετέμμεναι, αἴ κε μὴ Ἕκτωρ</l>
<l>πρῶτος ἐμῷ ὑπὸ δουρὶ τυπεὶς ἀπὸ θυμὸν ὀλέσσῃ,</l>
<l>Πατρόκλοιο δ’ ἕλωρα Μενοιτιάδεω ἀποτίσῃ.</l>
</p><p><l><milestone ed="P" unit="para"/>τὸν δ’ αὖτε προσέειπε Θέτις κατὰ δάκρυ χέουσα·</l>
<l n="95">ὠκύμορος δή μοι τέκος ἔσσεαι, οἷ’ ἀγορεύεις·</l>
<l>αὐτίκα γάρ τοι ἔπειτα μεθ’ Ἕκτορα πότμος ἑτοῖμος.</l>
<milestone ed="p" n="97" unit="card"/>
</p><p><l><milestone ed="P" unit="para"/>τὴν δὲ μέγ’ ὀχθήσας προσέφη πόδας ὠκὺς Ἀχιλλεύς·</l>
<l>αὐτίκα τεθναίην, ἐπεὶ οὐκ ἄρ’ ἔμελλον ἑταίρῳ</l>
<l>κτεινομένῳ ἐπαμῦναι· ὃ μὲν μάλα τηλόθι πάτρης</l>
<l n="100">ἔφθιτ’, ἐμεῖο δὲ δῆσεν ἀρῆς ἀλκτῆρα γενέσθαι.</l>
<l>νῦν δ’ ἐπεὶ οὐ νέομαί γε φίλην ἐς πατρίδα γαῖαν,</l>
<l>οὐδέ τι Πατρόκλῳ γενόμην φάος οὐδ’ ἑτάροισι</l>
<l>τοῖς ἄλλοις, οἳ δὴ πολέες δάμεν Ἕκτορι δίῳ,</l>
<l>ἀλλ’ ἧμαι παρὰ νηυσὶν ἐτώσιον ἄχθος ἀρούρης,</l>
<l n="105">τοῖος ἐὼν οἷος οὔ τις Ἀχαιῶν χαλκοχιτώνων</l>
<l>ἐν πολέμῳ· ἀγορῇ δέ τ’ ἀμείνονές εἰσι καὶ ἄλλοι.</l>
<l>ὡς ἔρις ἔκ τε θεῶν ἔκ τ’ ἀνθρώπων ἀπόλοιτο</l>
<l>καὶ χόλος, ὅς τ’ ἐφέηκε πολύφρονά περ χαλεπῆναι,</l>
<l>ὅς τε πολὺ γλυκίων μέλιτος καταλειβομένοιο</l>
<l n="110">ἀνδρῶν ἐν στήθεσσιν ἀέξεται ἠύ̈τε καπνός·</l>
<l>ὡς ἐμὲ νῦν ἐχόλωσεν ἄναξ ἀνδρῶν Ἀγαμέμνων.</l>
<l>ἀλλὰ τὰ μὲν προτετύχθαι ἐάσομεν ἀχνύμενοί περ,</l>
<l>θυμὸν ἐνὶ στήθεσσι φίλον δαμάσαντες ἀνάγκῃ·</l>
<l>νῦν δ’ εἶμ’ ὄφρα φίλης κεφαλῆς ὀλετῆρα κιχείω</l>
<l n="115">Ἕκτορα· κῆρα δ’ ἐγὼ τότε δέξομαι ὁππότε κεν δὴ</l>
<l>Ζεὺς ἐθέλῃ τελέσαι ἠδ’ ἀθάνατοι θεοὶ ἄλλοι.</l>
<l>οὐδὲ γὰρ οὐδὲ βίη Ἡρακλῆος φύγε κῆρα,</l>
<l>ὅς περ φίλτατος ἔσκε Διὶ Κρονίωνι ἄνακτι·</l>
<l>ἀλλά ἑ μοῖρα δάμασσε καὶ ἀργαλέος χόλος Ἥρης.</l>
<l n="120">ὣς καὶ ἐγών, εἰ δή μοι ὁμοίη μοῖρα τέτυκται,</l>
<l>κείσομ’ ἐπεί κε θάνω· νῦν δὲ κλέος ἐσθλὸν ἀροίμην,</l>
<l>καί τινα Τρωϊάδων καὶ Δαρδανίδων βαθυκόλπων</l>
<l>ἀμφοτέρῃσιν χερσὶ παρειάων ἁπαλάων</l>
<l>δάκρυ’ ὀμορξαμένην ἁδινὸν στοναχῆσαι ἐφείην,</l>
<l n="125">γνοῖεν δ’ ὡς δὴ δηρὸν ἐγὼ πολέμοιο πέπαυμαι·</l>
<l>μὴ δέ μ’ ἔρυκε μάχης φιλέουσά περ· οὐδέ με πείσεις.</l>
<milestone ed="p" n="127" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα θεὰ Θέτις ἀργυρόπεζα·</l>
<l>ναὶ δὴ ταῦτά γε τέκνον ἐτήτυμον οὐ κακόν ἐστι</l>
<l>τειρομένοις ἑτάροισιν ἀμυνέμεν αἰπὺν ὄλεθρον.</l>
<l n="130">ἀλλά τοι ἔντεα καλὰ μετὰ Τρώεσσιν ἔχονται</l>
<l>χάλκεα μαρμαίροντα· τὰ μὲν κορυθαίολος Ἕκτωρ</l>
<l>αὐτὸς ἔχων ὤμοισιν ἀγάλλεται· οὐδέ ἕ φημι</l>
<l>δηρὸν ἐπαγλαϊεῖσθαι, ἐπεὶ φόνος ἐγγύθεν αὐτῷ.</l>
<l>ἀλλὰ σὺ μὲν μή πω καταδύσεο μῶλον Ἄρηος</l>
<l n="135">πρίν γ’ ἐμὲ δεῦρ’ ἐλθοῦσαν ἐν ὀφθαλμοῖσιν ἴδηαι·</l>
<l>ἠῶθεν γὰρ νεῦμαι ἅμ’ ἠελίῳ ἀνιόντι</l>
<l>τεύχεα καλὰ φέρουσα παρ’ Ἡφαίστοιο ἄνακτος.</l>
</p><p><l><milestone ed="P" unit="para"/>ὣς ἄρα φωνήσασα πάλιν τράπεθ’ υἷος ἑοῖο,</l>
<l>καὶ στρεφθεῖς’ ἁλίῃσι κασιγνήτῃσι μετηύδα·</l>
<l n="140">ὑμεῖς μὲν νῦν δῦτε θαλάσσης εὐρέα κόλπον</l>
<l>ὀψόμεναί τε γέρονθ’ ἅλιον καὶ δώματα πατρός,</l>
<l>καί οἱ πάντ’ ἀγορεύσατ’· ἐγὼ δ’ ἐς μακρὸν Ὄλυμπον</l>
<l>εἶμι παρ’ Ἥφαιστον κλυτοτέχνην, αἴ κ’ ἐθέλῃσιν</l>
<l>υἱεῖ ἐμῷ δόμεναι κλυτὰ τεύχεα παμφανόωντα.</l>
</p><p><l n="145"><milestone ed="P" unit="para"/>ὣς ἔφαθ’, αἳ δ’ ὑπὸ κῦμα θαλάσσης αὐτίκ’ ἔδυσαν·</l>
<l>ἣ δ’ αὖτ’ Οὔλυμπον δὲ θεὰ Θέτις ἀργυρόπεζα</l>
<l>ἤϊεν ὄφρα φίλῳ παιδὶ κλυτὰ τεύχε’ ἐνείκαι.</l>
<milestone ed="p" n="148" unit="card"/>
</p><p><l><milestone ed="P" unit="para"/>τὴν μὲν ἄρ’ Οὔλυμπον δὲ πόδες φέρον· αὐτὰρ Ἀχαιοὶ</l>
<l>θεσπεσίῳ ἀλαλητῷ ὑφ’ Ἕκτορος ἀνδροφόνοιο</l>
<l n="150">φεύγοντες νῆάς τε καὶ Ἑλλήσποντον ἵκοντο.</l>
<l>οὐδέ κε Πάτροκλόν περ ἐϋκνήμιδες Ἀχαιοὶ</l>
<l>ἐκ βελέων ἐρύσαντο νέκυν θεράποντ’ Ἀχιλῆος·</l>
<l>αὖτις γὰρ δὴ τόν γε κίχον λαός τε καὶ ἵπποι</l>
<l>Ἕκτωρ τε Πριάμοιο πάϊς φλογὶ εἴκελος ἀλκήν.</l>
<l n="155">τρὶς μέν μιν μετόπισθε ποδῶν λάβε φαίδιμος Ἕκτωρ</l>
<l>ἑλκέμεναι μεμαώς, μέγα δὲ Τρώεσσιν ὁμόκλα·</l>
<l>τρὶς δὲ δύ’ Αἴαντες θοῦριν ἐπιειμένοι ἀλκὴν</l>
<l>νεκροῦ ἀπεστυφέλιξαν· ὃ δ’ ἔμπεδον ἀλκὶ πεποιθὼς</l>
<l>ἄλλοτ’ ἐπαί̈ξασκε κατὰ μόθον, ἄλλοτε δ’ αὖτε</l>
<l n="160">στάσκε μέγα ἰάχων· ὀπίσω δ’ οὐ χάζετο πάμπαν.</l>
<l>ὡς δ’ ἀπὸ σώματος οὔ τι λέοντ’ αἴθωνα δύνανται</l>
<l>ποιμένες ἄγραυλοι μέγα πεινάοντα δίεσθαι,</l>
<l>ὥς ῥα τὸν οὐκ ἐδύναντο δύω Αἴαντε κορυστὰ</l>
<l>Ἕκτορα Πριαμίδην ἀπὸ νεκροῦ δειδίξασθαι.</l>
<l n="165">καί νύ κεν εἴρυσσέν τε καὶ ἄσπετον ἤρατο κῦδος,</l>
<l>εἰ μὴ Πηλεί̈ωνι ποδήνεμος ὠκέα Ἶρις</l>
<l>ἄγγελος ἦλθε θέους’ ἀπ’ Ὀλύμπου θωρήσσεσθαι</l>
<l>κρύβδα Διὸς ἄλλων τε θεῶν· πρὸ γὰρ ἧκέ μιν Ἥρη.</l>
<l>ἀγχοῦ δ’ ἱσταμένη ἔπεα πτερόεντα προσηύδα·</l>
<l n="170">ὄρσεο Πηλεί̈δη, πάντων ἐκπαγλότατ’ ἀνδρῶν·</l>
<l>Πατρόκλῳ ἐπάμυνον, οὗ εἵνεκα φύλοπις αἰνὴ</l>
<l>ἕστηκε πρὸ νεῶν· οἳ δ’ ἀλλήλους ὀλέκουσιν</l>
<l>οἳ μὲν ἀμυνόμενοι νέκυος πέρι τεθνηῶτος,</l>
<l>οἳ δὲ ἐρύσσασθαι ποτὶ Ἴλιον ἠνεμόεσσαν</l>
<l n="175">Τρῶες ἐπιθύουσι· μάλιστα δὲ φαίδιμος Ἕκτωρ</l>
<l>ἑλκέμεναι μέμονεν· κεφαλὴν δέ ἑ θυμὸς ἄνωγε</l>
<l>πῆξαι ἀνὰ σκολόπεσσι ταμόνθ’ ἁπαλῆς ἀπὸ δειρῆς.</l>
<l>ἀλλ’ ἄνα μηδ’ ἔτι κεῖσο· σέβας δέ σε θυμὸν ἱκέσθω</l>
<l>Πάτροκλον Τρῳῇσι κυσὶν μέλπηθρα γενέσθαι·</l>
<l n="180">σοὶ λώβη, αἴ κέν τι νέκυς ᾐσχυμμένος ἔλθῃ.</l>
<milestone ed="p" n="181" unit="card"/>
</p><p><l><milestone ed="P" unit="para"/>τὴν δ’ ἠμείβετ’ ἔπειτα ποδάρκης δῖος Ἀχιλλεύς·</l>
<l>Ἶρι θεὰ τίς γάρ σε θεῶν ἐμοὶ ἄγγελον ἧκε;</l>
</p><p><l><milestone ed="P" unit="para"/>τὸν δ’ αὖτε προσέειπε ποδήνεμος ὠκέα Ἶρις·</l>
<l>Ἥρη με προέηκε Διὸς κυδρὴ παράκοιτις·</l>
<l n="185">οὐδ’ οἶδε Κρονίδης ὑψίζυγος οὐδέ τις ἄλλος</l>
<l>ἀθανάτων, οἳ Ὄλυμπον ἀγάννιφον ἀμφινέμονται.</l>
</p><p><l><milestone ed="P" unit="para"/>τὴν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>πῶς τὰρ ἴω μετὰ μῶλον; ἔχουσι δὲ τεύχε’ ἐκεῖνοι·</l>
<l>μήτηρ δ’ οὔ με φίλη πρίν γ’ εἴα θωρήσσεσθαι</l>
<l n="190">πρίν γ’ αὐτὴν ἐλθοῦσαν ἐν ὀφθαλμοῖσιν ἴδωμαι·</l>
<l>στεῦτο γὰρ Ἡφαίστοιο πάρ’ οἰσέμεν ἔντεα καλά.</l>
<l>ἄλλου δ’ οὔ τευ οἶδα τεῦ ἂν κλυτὰ τεύχεα δύω,</l>
<l>εἰ μὴ Αἴαντός γε σάκος Τελαμωνιάδαο.</l>
<l>ἀλλὰ καὶ αὐτὸς ὅ γ’ ἔλπομ’ ἐνὶ πρώτοισιν ὁμιλεῖ</l>
<l n="195">ἔγχεϊ δηϊόων περὶ Πατρόκλοιο θανόντος.</l>
</p><p><l><milestone ed="P" unit="para"/>τὸν δ’ αὖτε προσέειπε ποδήνεμος ὠκέα Ἶρις·</l>
<l>εὖ νυ καὶ ἡμεῖς ἴδμεν ὅ τοι κλυτὰ τεύχε’ ἔχονται·</l>
<l>ἀλλ’ αὔτως ἐπὶ τάφρον ἰὼν Τρώεσσι φάνηθι,</l>
<l>αἴ κέ ς’ ὑποδείσαντες ἀπόσχωνται πολέμοιο</l>
<l n="200">Τρῶες, ἀναπνεύσωσι δ’ ἀρήϊοι υἷες Ἀχαιῶν</l>
<l>τειρόμενοι· ὀλίγη δέ τ’ ἀνάπνευσις πολέμοιο.</l>
</p><p><l><milestone ed="P" unit="para"/>ἣ μὲν ἄρ’ ὣς εἰποῦς’ ἀπέβη πόδας ὠκέα Ἶρις,</l>
<l>αὐτὰρ Ἀχιλλεὺς ὦρτο Διὶ̈ φίλος· ἀμφὶ δ’ Ἀθήνη</l>
<l>ὤμοις ἰφθίμοισι βάλ’ αἰγίδα θυσσανόεσσαν,</l>
<l n="205">ἀμφὶ δέ οἱ κεφαλῇ νέφος ἔστεφε δῖα θεάων</l>
<l>χρύσεον, ἐκ δ’ αὐτοῦ δαῖε φλόγα παμφανόωσαν.</l>
<l>ὡς δ’ ὅτε καπνὸς ἰὼν ἐξ ἄστεος αἰθέρ’ ἵκηται</l>
<l>τηλόθεν ἐκ νήσου, τὴν δήϊοι ἀμφιμάχωνται,</l>
<l>οἵ τε πανημέριοι στυγερῷ κρίνονται Ἄρηϊ</l>
<l n="210">ἄστεος ἐκ σφετέρου· ἅμα δ’ ἠελίῳ καταδύντι</l>
<l>πυρσοί τε φλεγέθουσιν ἐπήτριμοι, ὑψόσε δ’ αὐγὴ</l>
<l>γίγνεται ἀί̈σσουσα περικτιόνεσσιν ἰδέσθαι,</l>
<l>αἴ κέν πως σὺν νηυσὶν ἄρεω ἀλκτῆρες ἵκωνται·</l>
<l>ὣς ἀπ’ Ἀχιλλῆος κεφαλῆς σέλας αἰθέρ’ ἵκανε·</l>
<l n="215">στῆ δ’ ἐπὶ τάφρον ἰὼν ἀπὸ τείχεος, οὐδ’ ἐς Ἀχαιοὺς</l>
<l>μίσγετο· μητρὸς γὰρ πυκινὴν ὠπίζετ’ ἐφετμήν.</l>
<l>ἔνθα στὰς ἤϋς’, ἀπάτερθε δὲ Παλλὰς Ἀθήνη</l>
<l>φθέγξατ’· ἀτὰρ Τρώεσσιν ἐν ἄσπετον ὦρσε κυδοιμόν.</l>
<milestone ed="p" n="219" unit="card"/>
<l>ὡς δ’ ὅτ’ ἀριζήλη φωνή, ὅτε τ’ ἴαχε σάλπιγξ</l>
<l n="220">ἄστυ περιπλομένων δηί̈ων ὕπο θυμοραϊστέων,</l>
<l>ὣς τότ’ ἀριζήλη φωνὴ γένετ’ Αἰακίδαο.</l>
<l>οἳ δ’ ὡς οὖν ἄϊον ὄπα χάλκεον Αἰακίδαο,</l>
<l>πᾶσιν ὀρίνθη θυμός· ἀτὰρ καλλίτριχες ἵπποι</l>
<l>ἂψ ὄχεα τρόπεον· ὄσσοντο γὰρ ἄλγεα θυμῷ.</l>
<l n="225">ἡνίοχοι δ’ ἔκπληγεν, ἐπεὶ ἴδον ἀκάματον πῦρ</l>
<l>δεινὸν ὑπὲρ κεφαλῆς μεγαθύμου Πηλεί̈ωνος</l>
<l>δαιόμενον· τὸ δὲ δαῖε θεὰ γλαυκῶπις Ἀθήνη.</l>
<l>τρὶς μὲν ὑπὲρ τάφρου μεγάλ’ ἴαχε δῖος Ἀχιλλεύς,</l>
<l>τρὶς δὲ κυκήθησαν Τρῶες κλειτοί τ’ ἐπίκουροι.</l>
<l n="230">ἔνθα δὲ καὶ τότ’ ὄλοντο δυώδεκα φῶτες ἄριστοι</l>
<l>ἀμφὶ σφοῖς ὀχέεσσι καὶ ἔγχεσιν. αὐτὰρ Ἀχαιοὶ</l>
<l>ἀσπασίως Πάτροκλον ὑπ’ ἐκ βελέων ἐρύσαντες</l>
<l>κάτθεσαν ἐν λεχέεσσι· φίλοι δ’ ἀμφέσταν ἑταῖροι</l>
<l>μυρόμενοι· μετὰ δέ σφι ποδώκης εἵπετ’ Ἀχιλλεὺς</l>
<l n="235">δάκρυα θερμὰ χέων, ἐπεὶ εἴσιδε πιστὸν ἑταῖρον</l>
<l>κείμενον ἐν φέρτρῳ δεδαϊγμένον ὀξέϊ χαλκῷ,</l>
<l>τόν ῥ’ ἤτοι μὲν ἔπεμπε σὺν ἵπποισιν καὶ ὄχεσφιν</l>
<l>ἐς πόλεμον, οὐδ’ αὖτις ἐδέξατο νοστήσαντα.</l>
</p><p><l><milestone ed="P" unit="para"/>Ἠέλιον δ’ ἀκάμαντα βοῶπις πότνια Ἥρη</l>
<l n="240">πέμψεν ἐπ’ Ὠκεανοῖο ῥοὰς ἀέκοντα νέεσθαι·</l>
<l>ἠέλιος μὲν ἔδυ, παύσαντο δὲ δῖοι Ἀχαιοὶ</l>
<l>φυλόπιδος κρατερῆς καὶ ὁμοιί̈ου πολέμοιο.</l>
<milestone ed="p" n="243" unit="card"/>
</p><p><l><milestone ed="P" unit="para"/>Τρῶες δ’ αὖθ’ ἑτέρωθεν ἀπὸ κρατερῆς ὑσμίνης</l>
<l>χωρήσαντες ἔλυσαν ὑφ’ ἅρμασιν ὠκέας ἵππους,</l>
<l n="245">ἐς δ’ ἀγορὴν ἀγέροντο πάρος δόρποιο μέδεσθαι.</l>
<l>ὀρθῶν δ’ ἑσταότων ἀγορὴ γένετ’, οὐδέ τις ἔτλη</l>
<l>ἕζεσθαι· πάντας γὰρ ἔχε τρόμος, οὕνεκ’ Ἀχιλλεὺς</l>
<l>ἐξεφάνη, δηρὸν δὲ μάχης ἐπέπαυτ’ ἀλεγεινῆς.</l>
<l>τοῖσι δὲ Πουλυδάμας πεπνυμένος ἦρχ’ ἀγορεύειν</l>
<l n="250">Πανθοί̈δης· ὃ γὰρ οἶος ὅρα πρόσσω καὶ ὀπίσσω·</l>
<l>Ἕκτορι δ’ ἦεν ἑταῖρος, ἰῇ δ’ ἐν νυκτὶ γένοντο,</l>
<l>ἀλλ’ ὃ μὲν ἂρ μύθοισιν, ὃ δ’ ἔγχεϊ πολλὸν ἐνίκα·</l>
<l>ὅ σφιν ἐϋφρονέων ἀγορήσατο καὶ μετέειπεν·</l>
<l>ἀμφὶ μάλα φράζεσθε φίλοι· κέλομαι γὰρ ἔγωγε</l>
<l n="255">ἄστυδε νῦν ἰέναι, μὴ μίμνειν ἠῶ δῖαν</l>
<l>ἐν πεδίῳ παρὰ νηυσίν· ἑκὰς δ’ ἀπὸ τείχεός εἰμεν.</l>
<l>ὄφρα μὲν οὗτος ἀνὴρ Ἀγαμέμνονι μήνιε δίῳ</l>
<l>τόφρα δὲ ῥηί̈τεροι πολεμίζειν ἦσαν Ἀχαιοί·</l>
<l>χαίρεσκον γὰρ ἔγωγε θοῇς ἐπὶ νηυσὶν ἰαύων</l>
<l n="260">ἐλπόμενος νῆας αἱρησέμεν ἀμφιελίσσας.</l>
<l>νῦν δ’ αἰνῶς δείδοικα ποδώκεα Πηλεί̈ωνα·</l>
<l>οἷος κείνου θυμὸς ὑπέρβιος, οὐκ ἐθελήσει</l>
<l>μίμνειν ἐν πεδίῳ, ὅθι περ Τρῶες καὶ Ἀχαιοὶ</l>
<l>ἐν μέσῳ ἀμφότεροι μένος Ἄρηος δατέονται,</l>
<l n="265">ἀλλὰ περὶ πτόλιός τε μαχήσεται ἠδὲ γυναικῶν.</l>
<l>ἀλλ’ ἴομεν προτὶ ἄστυ, πίθεσθέ μοι· ὧδε γὰρ ἔσται·</l>
<l>νῦν μὲν νὺξ ἀπέπαυσε ποδώκεα Πηλεί̈ωνα</l>
<l>ἀμβροσίη· εἰ δ’ ἄμμε κιχήσεται ἐνθάδ’ ἐόντας</l>
<l>αὔριον ὁρμηθεὶς σὺν τεύχεσιν, εὖ νύ τις αὐτὸν</l>
<l n="270">γνώσεται· ἀσπασίως γὰρ ἀφίξεται Ἴλιον ἱρὴν</l>
<l>ὅς κε φύγῃ, πολλοὺς δὲ κύνες καὶ γῦπες ἔδονται</l>
<l>Τρώων· αἲ γὰρ δή μοι ἀπ’ οὔατος ὧδε γένοιτο.</l>
<l>εἰ δ’ ἂν ἐμοῖς ἐπέεσσι πιθώμεθα κηδόμενοί περ,</l>
<l>νύκτα μὲν εἰν ἀγορῇ σθένος ἕξομεν, ἄστυ δὲ πύργοι</l>
<l n="275">ὑψηλαί τε πύλαι σανίδες τ’ ἐπὶ τῇς ἀραρυῖαι</l>
<l>μακραὶ ἐύ̈ξεστοι ἐζευγμέναι εἰρύσσονται·</l>
<l>πρῶϊ δ’ ὑπηοῖοι σὺν τεύχεσι θωρηχθέντες</l>
<l>στησόμεθ’ ἂμ πύργους· τῷ δ’ ἄλγιον, αἴ κ’ ἐθέλῃσιν</l>
<l>ἐλθὼν ἐκ νηῶν περὶ τείχεος ἄμμι μάχεσθαι.</l>
<l n="280">ἂψ πάλιν εἶς’ ἐπὶ νῆας, ἐπεί κ’ ἐριαύχενας ἵππους</l>
<l>παντοίου δρόμου ἄσῃ ὑπὸ πτόλιν ἠλασκάζων·</l>
<l>εἴσω δ’ οὔ μιν θυμὸς ἐφορμηθῆναι ἐάσει,</l>
<l>οὐδέ ποτ’ ἐκπέρσει· πρίν μιν κύνες ἀργοὶ ἔδονται.</l>
<milestone ed="p" n="284" unit="card"/>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη κορυθαίολος Ἕκτωρ·</l>
<l n="285">Πουλυδάμα σὺ μὲν οὐκέτ’ ἐμοὶ φίλα ταῦτ’ ἀγορεύεις,</l>
<l>ὃς κέλεαι κατὰ ἄστυ ἀλήμεναι αὖτις ἰόντας.</l>
<l>ἦ οὔ πω κεκόρησθε ἐελμένοι ἔνδοθι πύργων;</l>
<l>πρὶν μὲν γὰρ Πριάμοιο πόλιν μέροπες ἄνθρωποι</l>
<l>πάντες μυθέσκοντο πολύχρυσον πολύχαλκον·</l>
<l n="290">νῦν δὲ δὴ ἐξαπόλωλε δόμων κειμήλια καλά,</l>
<l>πολλὰ δὲ δὴ Φρυγίην καὶ Μῃονίην ἐρατεινὴν</l>
<l>κτήματα περνάμεν’ ἵκει, ἐπεὶ μέγας ὠδύσατο Ζεύς.</l>
<l>νῦν δ’ ὅτε πέρ μοι ἔδωκε Κρόνου πάϊς ἀγκυλομήτεω</l>
<l>κῦδος ἀρέσθ’ ἐπὶ νηυσί, θαλάσσῃ τ’ ἔλσαι Ἀχαιούς,</l>
<l n="295">νήπιε μηκέτι ταῦτα νοήματα φαῖν’ ἐνὶ δήμῳ·</l>
<l>οὐ γάρ τις Τρώων ἐπιπείσεται· οὐ γὰρ ἐάσω.</l>
<l>ἀλλ’ ἄγεθ’ ὡς ἂν ἐγὼ εἴπω, πειθώμεθα πάντες.</l>
<l>νῦν μὲν δόρπον ἕλεσθε κατὰ στρατὸν ἐν τελέεσσι,</l>
<l>καὶ φυλακῆς μνήσασθε, καὶ ἐγρήγορθε ἕκαστος·</l>
<l n="300">Τρώων δ’ ὃς κτεάτεσσιν ὑπερφιάλως ἀνιάζει,</l>
<l>συλλέξας λαοῖσι δότω καταδημοβορῆσαι·</l>
<l>τῶν τινὰ βέλτερόν ἐστιν ἐπαυρέμεν ἤ περ Ἀχαιούς.</l>
<l>πρῶϊ δ’ ὑπηοῖοι σὺν τεύχεσι θωρηχθέντες</l>
<l>νηυσὶν ἔπι γλαφυρῇσιν ἐγείρομεν ὀξὺν Ἄρηα.</l>
<l n="305">εἰ δ’ ἐτεὸν παρὰ ναῦφιν ἀνέστη δῖος Ἀχιλλεύς,</l>
<l>ἄλγιον αἴ κ’ ἐθέλῃσι τῷ ἔσσεται· οὔ μιν ἔγωγε</l>
<l>φεύξομαι ἐκ πολέμοιο δυσηχέος, ἀλλὰ μάλ’ ἄντην</l>
<l>στήσομαι, ἤ κε φέρῃσι μέγα κράτος, ἦ κε φεροίμην.</l>
<l>ξυνὸς Ἐνυάλιος, καί τε κτανέοντα κατέκτα.</l>
</p><p><l n="310"><milestone ed="P" unit="para"/>ὣς Ἕκτωρ ἀγόρευ’, ἐπὶ δὲ Τρῶες κελάδησαν</l>
<l>νήπιοι· ἐκ γάρ σφεων φρένας εἵλετο Παλλὰς Ἀθήνη.</l>
<l>Ἕκτορι μὲν γὰρ ἐπῄνησαν κακὰ μητιόωντι,</l>
<l>Πουλυδάμαντι δ’ ἄρ’ οὔ τις ὃς ἐσθλὴν φράζετο βουλήν.</l>
<l>δόρπον ἔπειθ’ εἵλοντο κατὰ στρατόν· αὐτὰρ Ἀχαιοὶ</l>
<l n="315">παννύχιοι Πάτροκλον ἀνεστενάχοντο γοῶντες.</l>
<l>τοῖσι δὲ Πηλεί̈δης ἁδινοῦ ἐξῆρχε γόοιο</l>
<l>χεῖρας ἐπ’ ἀνδροφόνους θέμενος στήθεσσιν ἑταίρου</l>
<l>πυκνὰ μάλα στενάχων ὥς τε λὶς ἠϋγένειος,</l>
<l>ᾧ ῥά θ’ ὑπὸ σκύμνους ἐλαφηβόλος ἁρπάσῃ ἀνὴρ</l>
<l n="320">ὕλης ἐκ πυκινῆς· ὃ δέ τ’ ἄχνυται ὕστερος ἐλθών,</l>
<l>πολλὰ δέ τ’ ἄγκε’ ἐπῆλθε μετ’ ἀνέρος ἴχνι’ ἐρευνῶν</l>
<l>εἴ ποθεν ἐξεύροι· μάλα γὰρ δριμὺς χόλος αἱρεῖ·</l>
<l>ὣς ὃ βαρὺ στενάχων μετεφώνεε Μυρμιδόνεσσιν·</l>
<milestone ed="p" n="324" unit="card"/>
</p><p><l><milestone ed="P" unit="para"/>ὢ πόποι ἦ ῥ’ ἅλιον ἔπος ἔκβαλον ἤματι κείνῳ</l>
<l n="325">θαρσύνων ἥρωα Μενοίτιον ἐν μεγάροισι·</l>
<l>φῆν δέ οἱ εἰς Ὀπόεντα περικλυτὸν υἱὸν ἀπάξειν</l>
<l>Ἴλιον ἐκπέρσαντα, λαχόντα τε ληί̈δος αἶσαν.</l>
<l>ἀλλ’ οὐ Ζεὺς ἄνδρεσσι νοήματα πάντα τελευτᾷ·</l>
<l>ἄμφω γὰρ πέπρωται ὁμοίην γαῖαν ἐρεῦσαι</l>
<l n="330">αὐτοῦ ἐνὶ Τροίῃ, ἐπεὶ οὐδ’ ἐμὲ νοστήσαντα</l>
<l>δέξεται ἐν μεγάροισι γέρων ἱππηλάτα Πηλεὺς</l>
<l>οὐδὲ Θέτις μήτηρ, ἀλλ’ αὐτοῦ γαῖα καθέξει.</l>
<l>νῦν δ’ ἐπεὶ οὖν Πάτροκλε σεῦ ὕστερος εἶμ’ ὑπὸ γαῖαν,</l>
<l>οὔ σε πρὶν κτεριῶ πρίν γ’ Ἕκτορος ἐνθάδ’ ἐνεῖκαι</l>
<l n="335">τεύχεα καὶ κεφαλὴν μεγαθύμου σοῖο φονῆος·</l>
<l>δώδεκα δὲ προπάροιθε πυρῆς ἀποδειροτομήσω</l>
<l>Τρώων ἀγλαὰ τέκνα σέθεν κταμένοιο χολωθείς.</l>
<l>τόφρα δέ μοι παρὰ νηυσὶ κορωνίσι κείσεαι αὔτως,</l>
<l>ἀμφὶ δὲ σὲ Τρῳαὶ καὶ Δαρδανίδες βαθύκολποι</l>
<l n="340">κλαύσονται νύκτάς τε καὶ ἤματα δάκρυ χέουσαι,</l>
<l>τὰς αὐτοὶ καμόμεσθα βίηφί τε δουρί τε μακρῷ</l>
<l>πιείρας πέρθοντε πόλεις μερόπων ἀνθρώπων.</l>
</p><p><l><milestone ed="P" unit="para"/>ὣς εἰπὼν ἑτάροισιν ἐκέκλετο δῖος Ἀχιλλεὺς</l>
<l>ἀμφὶ πυρὶ στῆσαι τρίποδα μέγαν, ὄφρα τάχιστα</l>
<l n="345">Πάτροκλον λούσειαν ἄπο βρότον αἱματόεντα.</l>
<l>οἳ δὲ λοετροχόον τρίποδ’ ἵστασαν ἐν πυρὶ κηλέῳ,</l>
<l>ἐν δ’ ἄρ’ ὕδωρ ἔχεαν, ὑπὸ δὲ ξύλα δαῖον ἑλόντες.</l>
<l>γάστρην μὲν τρίποδος πῦρ ἄμφεπε, θέρμετο δ’ ὕδωρ·</l>
<l>αὐτὰρ ἐπεὶ δὴ ζέσσεν ὕδωρ ἐνὶ ἤνοπι χαλκῷ,</l>
<l n="350">καὶ τότε δὴ λοῦσάν τε καὶ ἤλειψαν λίπ’ ἐλαίῳ,</l>
<l>ἐν δ’ ὠτειλὰς πλῆσαν ἀλείφατος ἐννεώροιο·</l>
<l>ἐν λεχέεσσι δὲ θέντες ἑανῷ λιτὶ κάλυψαν</l>
<l>ἐς πόδας ἐκ κεφαλῆς, καθύπερθε δὲ φάρεϊ λευκῷ.</l>
<l>παννύχιοι μὲν ἔπειτα πόδας ταχὺν ἀμφ’ Ἀχιλῆα</l>
<l n="355">Μυρμιδόνες Πάτροκλον ἀνεστενάχοντο γοῶντες·</l>
<l>Ζεὺς δ’ Ἥρην προσέειπε κασιγνήτην ἄλοχόν τε·</l>
<l>ἔπρηξας καὶ ἔπειτα βοῶπις πότνια Ἥρη</l>
<l>ἀνστήσας’ Ἀχιλῆα πόδας ταχύν· ἦ ῥά νυ σεῖο</l>
<l>ἐξ αὐτῆς ἐγένοντο κάρη κομόωντες Ἀχαιοί.</l>
<milestone ed="p" n="360" unit="card"/>
</p><p><l n="360"><milestone ed="P" unit="para"/>τὸν δ’ ἠμείβετ’ ἔπειτα βοῶπις πότνια Ἥρη·</l>
<l>αἰνότατε Κρονίδη ποῖον τὸν μῦθον ἔειπες.</l>
<l>καὶ μὲν δή πού τις μέλλει βροτὸς ἀνδρὶ τελέσσαι,</l>
<l>ὅς περ θνητός τ’ ἐστὶ καὶ οὐ τόσα μήδεα οἶδε·</l>
<l>πῶς δὴ ἔγωγ’, ἥ φημι θεάων ἔμμεν ἀρίστη,</l>
<l n="365">ἀμφότερον γενεῇ τε καὶ οὕνεκα σὴ παράκοιτις</l>
<l>κέκλημαι, σὺ δὲ πᾶσι μετ’ ἀθανάτοισιν ἀνάσσεις,</l>
<l>οὐκ ὄφελον Τρώεσσι κοτεσσαμένη κακὰ ῥάψαι;</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον·</l>
<l>Ἡφαίστου δ’ ἵκανε δόμον Θέτις ἀργυρόπεζα</l>
<l n="370">ἄφθιτον ἀστερόεντα μεταπρεπέ’ ἀθανάτοισι</l>
<l>χάλκεον, ὅν ῥ’ αὐτὸς ποιήσατο κυλλοποδίων.</l>
<l>τὸν δ’ εὗρ’ ἱδρώοντα ἑλισσόμενον περὶ φύσας</l>
<l>σπεύδοντα· τρίποδας γὰρ ἐείκοσι πάντας ἔτευχεν</l>
<l>ἑστάμεναι περὶ τοῖχον ἐϋσταθέος μεγάροιο,</l>
<l n="375">χρύσεα δέ σφ’ ὑπὸ κύκλα ἑκάστῳ πυθμένι θῆκεν,</l>
<l>ὄφρά οἱ αὐτόματοι θεῖον δυσαίατ’ ἀγῶνα</l>
<l>ἠδ’ αὖτις πρὸς δῶμα νεοίατο θαῦμα ἰδέσθαι.</l>
<l>οἳ δ’ ἤτοι τόσσον μὲν ἔχον τέλος, οὔατα δ’ οὔ πω</l>
<l>δαιδάλεα προσέκειτο· τά ῥ’ ἤρτυε, κόπτε δὲ δεσμούς.</l>
<l n="380">ὄφρ’ ὅ γε ταῦτ’ ἐπονεῖτο ἰδυίῃσι πραπίδεσσι,</l>
<l>τόφρά οἱ ἐγγύθεν ἦλθε θεὰ Θέτις ἀργυρόπεζα.</l>
<l>τὴν δὲ ἴδε προμολοῦσα Χάρις λιπαροκρήδεμνος</l>
<l>καλή, τὴν ὤπυιε περικλυτὸς ἀμφιγυήεις·</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·</l>
<l n="385">τίπτε Θέτι τανύπεπλε ἱκάνεις ἡμέτερον δῶ</l>
<l>αἰδοίη τε φίλη τε; πάρος γε μὲν οὔ τι θαμίζεις.</l>
<l>ἀλλ’ ἕπεο προτέρω, ἵνα τοι πὰρ ξείνια θείω.</l>
<milestone ed="p" n="388" unit="card"/>
</p><p><l><milestone ed="P" unit="para"/>ὣς ἄρα φωνήσασα πρόσω ἄγε δῖα θεάων.</l>
<l>τὴν μὲν ἔπειτα καθεῖσεν ἐπὶ θρόνου ἀργυροήλου</l>
<l n="390">καλοῦ δαιδαλέου· ὑπὸ δὲ θρῆνυς ποσὶν ἦεν·</l>
<l>κέκλετο δ’ Ἥφαιστον κλυτοτέχνην εἶπέ τε μῦθον·</l>
<l>Ἥφαιστε πρόμολ’ ὧδε· Θέτις νύ τι σεῖο χατίζει.</l>
<l>τὴν δ’ ἠμείβετ’ ἔπειτα περικλυτὸς ἀμφιγυήεις·</l>
<l>ἦ ῥά νύ μοι δεινή τε καὶ αἰδοίη θεὸς ἔνδον,</l>
<l n="395">ἥ μ’ ἐσάως’ ὅτε μ’ ἄλγος ἀφίκετο τῆλε πεσόντα</l>
<l>μητρὸς ἐμῆς ἰότητι κυνώπιδος, ἥ μ’ ἐθέλησε</l>
<l>κρύψαι χωλὸν ἐόντα· τότ’ ἂν πάθον ἄλγεα θυμῷ,</l>
<l>εἰ μή μ’ Εὐρυνόμη τε Θέτις θ’ ὑπεδέξατο κόλπῳ</l>
<l>Εὐρυνόμη θυγάτηρ ἀψορρόου Ὠκεανοῖο.</l>
<l n="400">τῇσι παρ’ εἰνάετες χάλκευον δαίδαλα πολλά,</l>
<l>πόρπας τε γναμπτάς θ’ ἕλικας κάλυκάς τε καὶ ὅρμους</l>
<l>ἐν σπῆϊ γλαφυρῷ· περὶ δὲ ῥόος Ὠκεανοῖο</l>
<l>ἀφρῷ μορμύρων ῥέεν ἄσπετος· οὐδέ τις ἄλλος</l>
<l>ᾔδεεν οὔτε θεῶν οὔτε θνητῶν ἀνθρώπων,</l>
<l n="405">ἀλλὰ Θέτις τε καὶ Εὐρυνόμη ἴσαν, αἵ μ’ ἐσάωσαν.</l>
<l>ἣ νῦν ἡμέτερον δόμον ἵκει· τώ με μάλα χρεὼ</l>
<l>πάντα Θέτι καλλιπλοκάμῳ ζῳάγρια τίνειν.</l>
<l>ἀλλὰ σὺ μὲν νῦν οἱ παράθες ξεινήϊα καλά,</l>
<l>ὄφρ’ ἂν ἐγὼ φύσας ἀποθείομαι ὅπλά τε πάντα.</l>
</p><p><l n="410"><milestone ed="P" unit="para"/>ἦ, καὶ ἀπ’ ἀκμοθέτοιο πέλωρ αἴητον ἀνέστη</l>
<l>χωλεύων· ὑπὸ δὲ κνῆμαι ῥώοντο ἀραιαί.</l>
<l>φύσας μέν ῥ’ ἀπάνευθε τίθει πυρός, ὅπλά τε πάντα</l>
<l>λάρνακ’ ἐς ἀργυρέην συλλέξατο, τοῖς ἐπονεῖτο·</l>
<l>σπόγγῳ δ’ ἀμφὶ πρόσωπα καὶ ἄμφω χεῖρ’ ἀπομόργνυ</l>
<l n="415">αὐχένα τε στιβαρὸν καὶ στήθεα λαχνήεντα,</l>
<l>δῦ δὲ χιτῶν’, ἕλε δὲ σκῆπτρον παχύ, βῆ δὲ θύραζε</l>
<l>χωλεύων· ὑπὸ δ’ ἀμφίπολοι ῥώοντο ἄνακτι</l>
<l>χρύσειαι ζωῇσι νεήνισιν εἰοικυῖαι.</l>
<l>τῇς ἐν μὲν νόος ἐστὶ μετὰ φρεσίν, ἐν δὲ καὶ αὐδὴ</l>
<l n="420">καὶ σθένος, ἀθανάτων δὲ θεῶν ἄπο ἔργα ἴσασιν.</l>
<l>αἳ μὲν ὕπαιθα ἄνακτος ἐποίπνυον· αὐτὰρ ὃ ἔρρων</l>
<l>πλησίον, ἔνθα Θέτις περ, ἐπὶ θρόνου ἷζε φαεινοῦ,</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·</l>
<l>τίπτε Θέτι τανύπεπλε ἱκάνεις ἡμέτερον δῶ</l>
<l n="425">αἰδοίη τε φίλη τε; πάρος γε μὲν οὔ τι θαμίζεις.</l>
<l>αὔδα ὅ τι φρονέεις· τελέσαι δέ με θυμὸς ἄνωγεν,</l>
<l>εἰ δύναμαι τελέσαι γε καὶ εἰ τετελεσμένον ἐστίν.</l>
<milestone ed="p" n="428" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα Θέτις κατὰ δάκρυ χέουσα·</l>
<l>Ἥφαιστ’, ἦ ἄρα δή τις, ὅσαι θεαί εἰς’ ἐν Ὀλύμπῳ,</l>
<l n="430">τοσσάδ’ ἐνὶ φρεσὶν ᾗσιν ἀνέσχετο κήδεα λυγρὰ</l>
<l>ὅσς’ ἐμοὶ ἐκ πασέων Κρονίδης Ζεὺς ἄλγε’ ἔδωκεν;</l>
<l>ἐκ μέν μ’ ἀλλάων ἁλιάων ἀνδρὶ δάμασσεν</l>
<l>Αἰακίδῃ Πηλῆϊ, καὶ ἔτλην ἀνέρος εὐνὴν</l>
<l>πολλὰ μάλ’ οὐκ ἐθέλουσα. ὃ μὲν δὴ γήραϊ λυγρῷ</l>
<l n="435">κεῖται ἐνὶ μεγάροις ἀρημένος, ἄλλα δέ μοι νῦν,</l>
<l>υἱὸν ἐπεί μοι δῶκε γενέσθαί τε τραφέμεν τε</l>
<l>ἔξοχον ἡρώων· ὃ δ’ ἀνέδραμεν ἔρνεϊ ἶσος·</l>
<l>τὸν μὲν ἐγὼ θρέψασα φυτὸν ὣς γουνῷ ἀλωῆς</l>
<l>νηυσὶν ἐπιπροέηκα κορωνίσιν Ἴλιον εἴσω</l>
<l n="440">Τρωσὶ μαχησόμενον· τὸν δ’ οὐχ ὑποδέξομαι αὖτις</l>
<l>οἴκαδε νοστήσαντα δόμον Πηλήϊον εἴσω.</l>
<l>ὄφρα δέ μοι ζώει καὶ ὁρᾷ φάος ἠελίοιο</l>
<l>ἄχνυται, οὐδέ τί οἱ δύναμαι χραισμῆσαι ἰοῦσα.</l>
<l>κούρην ἣν ἄρα οἱ γέρας ἔξελον υἷες Ἀχαιῶν,</l>
<l n="445">τὴν ἂψ ἐκ χειρῶν ἕλετο κρείων Ἀγαμέμνων.</l>
<l>ἤτοι ὃ τῆς ἀχέων φρένας ἔφθιεν· αὐτὰρ Ἀχαιοὺς</l>
<l>Τρῶες ἐπὶ πρύμνῃσιν ἐείλεον, οὐδὲ θύραζε</l>
<l>εἴων ἐξιέναι· τὸν δὲ λίσσοντο γέροντες</l>
<l>Ἀργείων, καὶ πολλὰ περικλυτὰ δῶρ’ ὀνόμαζον.</l>
<l n="450">ἔνθ’ αὐτὸς μὲν ἔπειτ’ ἠναίνετο λοιγὸν ἀμῦναι,</l>
<l>αὐτὰρ ὃ Πάτροκλον περὶ μὲν τὰ ἃ τεύχεα ἕσσε,</l>
<l>πέμπε δέ μιν πόλεμον δέ, πολὺν δ’ ἅμα λαὸν ὄπασσε.</l>
<l>πᾶν δ’ ἦμαρ μάρναντο περὶ Σκαιῇσι πύλῃσι·</l>
<l>καί νύ κεν αὐτῆμαρ πόλιν ἔπραθον, εἰ μὴ Ἀπόλλων</l>
<l n="455">πολλὰ κακὰ ῥέξαντα Μενοιτίου ἄλκιμον υἱὸν</l>
<l>ἔκταν’ ἐνὶ προμάχοισι καὶ Ἕκτορι κῦδος ἔδωκε.</l>
<l>τοὔνεκα νῦν τὰ σὰ γούναθ’ ἱκάνομαι, αἴ κ’ ἐθέλῃσθα</l>
<l>υἱεῖ ἐμῷ ὠκυμόρῳ δόμεν ἀσπίδα καὶ τρυφάλειαν</l>
<l>καὶ καλὰς κνημῖδας ἐπισφυρίοις ἀραρυίας</l>
<l n="460">καὶ θώρηχ’· ὃ γὰρ ἦν οἱ ἀπώλεσε πιστὸς ἑταῖρος</l>
<l>Τρωσὶ δαμείς· ὃ δὲ κεῖται ἐπὶ χθονὶ θυμὸν ἀχεύων.</l>
<milestone ed="p" n="462" unit="card"/>
</p><p><l><milestone ed="P" unit="para"/>τὴν δ’ ἠμείβετ’ ἔπειτα περικλυτὸς ἀμφιγυήεις·</l>
<l>θάρσει· μή τοι ταῦτα μετὰ φρεσὶ σῇσι μελόντων.</l>
<l>αἲ γάρ μιν θανάτοιο δυσηχέος ὧδε δυναίμην</l>
<l n="465">νόσφιν ἀποκρύψαι, ὅτε μιν μόρος αἰνὸς ἱκάνοι,</l>
<l>ὥς οἱ τεύχεα καλὰ παρέσσεται, οἷά τις αὖτε</l>
<l>ἀνθρώπων πολέων θαυμάσσεται, ὅς κεν ἴδηται.</l>
</p><p><l><milestone ed="P" unit="para"/>ὣς εἰπὼν τὴν μὲν λίπεν αὐτοῦ, βῆ δ’ ἐπὶ φύσας·</l>
<l>τὰς δ’ ἐς πῦρ ἔτρεψε κέλευσέ τε ἐργάζεσθαι.</l>
<l n="470">φῦσαι δ’ ἐν χοάνοισιν ἐείκοσι πᾶσαι ἐφύσων</l>
<l>παντοίην εὔπρηστον ἀϋτμὴν ἐξανιεῖσαι,</l>
<l>ἄλλοτε μὲν σπεύδοντι παρέμμεναι, ἄλλοτε δ’ αὖτε,</l>
<l>ὅππως Ἥφαιστός τ’ ἐθέλοι καὶ ἔργον ἄνοιτο.</l>
<l>χαλκὸν δ’ ἐν πυρὶ βάλλεν ἀτειρέα κασσίτερόν τε</l>
<l n="475">καὶ χρυσὸν τιμῆντα καὶ ἄργυρον· αὐτὰρ ἔπειτα</l>
<l>θῆκεν ἐν ἀκμοθέτῳ μέγαν ἄκμονα, γέντο δὲ χειρὶ</l>
<l>ῥαιστῆρα κρατερήν, ἑτέρηφι δὲ γέντο πυράγρην.</l>
</p><p><l><milestone ed="P" unit="para"/>ποίει δὲ πρώτιστα σάκος μέγα τε στιβαρόν τε</l>
<l>πάντοσε δαιδάλλων, περὶ δ’ ἄντυγα βάλλε φαεινὴν</l>
<l n="480">τρίπλακα μαρμαρέην, ἐκ δ’ ἀργύρεον τελαμῶνα.</l>
<l>πέντε δ’ ἄρ’ αὐτοῦ ἔσαν σάκεος πτύχες· αὐτὰρ ἐν αὐτῷ</l>
<l>ποίει δαίδαλα πολλὰ ἰδυίῃσι πραπίδεσσιν.</l>
</p><p><l><milestone ed="P" unit="para"/>ἐν μὲν γαῖαν ἔτευξ’, ἐν δ’ οὐρανόν, ἐν δὲ θάλασσαν,</l>
<l>ἠέλιόν τ’ ἀκάμαντα σελήνην τε πλήθουσαν,</l>
<l n="485">ἐν δὲ τὰ τείρεα πάντα, τά τ’ οὐρανὸς ἐστεφάνωται,</l>
<l>Πληϊάδας θ’ Ὑάδας τε τό τε σθένος Ὠρίωνος</l>
<l>Ἄρκτόν θ’, ἣν καὶ Ἄμαξαν ἐπίκλησιν καλέουσιν,</l>
<l>ἥ τ’ αὐτοῦ στρέφεται καί τ’ Ὠρίωνα δοκεύει,</l>
<l>οἴη δ’ ἄμμορός ἐστι λοετρῶν Ὠκεανοῖο.</l>
<milestone ed="p" n="490" unit="card"/>
</p><p><l n="490"><milestone ed="P" unit="para"/>ἐν δὲ δύω ποίησε πόλεις μερόπων ἀνθρώπων</l>
<l>καλάς. ἐν τῇ μέν ῥα γάμοι τ’ ἔσαν εἰλαπίναι τε,</l>
<l>νύμφας δ’ ἐκ θαλάμων δαί̈δων ὕπο λαμπομενάων</l>
<l>ἠγίνεον ἀνὰ ἄστυ, πολὺς δ’ ὑμέναιος ὀρώρει·</l>
<l>κοῦροι δ’ ὀρχηστῆρες ἐδίνεον, ἐν δ’ ἄρα τοῖσιν</l>
<l n="495">αὐλοὶ φόρμιγγές τε βοὴν ἔχον· αἳ δὲ γυναῖκες</l>
<l>ἱστάμεναι θαύμαζον ἐπὶ προθύροισιν ἑκάστη.</l>
<l>λαοὶ δ’ εἰν ἀγορῇ ἔσαν ἀθρόοι· ἔνθα δὲ νεῖκος</l>
<l>ὠρώρει, δύο δ’ ἄνδρες ἐνείκεον εἵνεκα ποινῆς</l>
<l>ἀνδρὸς ἀποφθιμένου· ὃ μὲν εὔχετο πάντ’ ἀποδοῦναι</l>
<l n="500">δήμῳ πιφαύσκων, ὃ δ’ ἀναίνετο μηδὲν ἑλέσθαι·</l>
<l>ἄμφω δ’ ἱέσθην ἐπὶ ἴστορι πεῖραρ ἑλέσθαι.</l>
<l>λαοὶ δ’ ἀμφοτέροισιν ἐπήπυον ἀμφὶς ἀρωγοί·</l>
<l>κήρυκες δ’ ἄρα λαὸν ἐρήτυον· οἳ δὲ γέροντες</l>
<l>εἵατ’ ἐπὶ ξεστοῖσι λίθοις ἱερῷ ἐνὶ κύκλῳ,</l>
<l n="505">σκῆπτρα δὲ κηρύκων ἐν χέρς’ ἔχον ἠεροφώνων·</l>
<l>τοῖσιν ἔπειτ’ ἤϊσσον, ἀμοιβηδὶς δὲ δίκαζον.</l>
<l>κεῖτο δ’ ἄρ’ ἐν μέσσοισι δύω χρυσοῖο τάλαντα,</l>
<l>τῷ δόμεν ὃς μετὰ τοῖσι δίκην ἰθύντατα εἴποι.</l>
</p><p><l><milestone ed="P" unit="para"/>τὴν δ’ ἑτέρην πόλιν ἀμφὶ δύω στρατοὶ ἥατο λαῶν</l>
<l n="510">τεύχεσι λαμπόμενοι· δίχα δέ σφισιν ἥνδανε βουλή,</l>
<l>ἠὲ διαπραθέειν ἢ ἄνδιχα πάντα δάσασθαι</l>
<l>κτῆσιν ὅσην πτολίεθρον ἐπήρατον ἐντὸς ἔεργεν·</l>
<l>οἳ δ’ οὔ πω πείθοντο, λόχῳ δ’ ὑπεθωρήσσοντο.</l>
<l>τεῖχος μέν ῥ’ ἄλοχοί τε φίλαι καὶ νήπια τέκνα</l>
<l n="515">ῥύατ’ ἐφεσταότες, μετὰ δ’ ἀνέρες οὓς ἔχε γῆρας·</l>
<l>οἳ δ’ ἴσαν· ἦρχε δ’ ἄρά σφιν Ἄρης καὶ Παλλὰς Ἀθήνη</l>
<l>ἄμφω χρυσείω, χρύσεια δὲ εἵματα ἕσθην,</l>
<l>καλὼ καὶ μεγάλω σὺν τεύχεσιν, ὥς τε θεώ περ</l>
<l>ἀμφὶς ἀριζήλω· λαοὶ δ’ ὑπολίζονες ἦσαν.</l>
<l n="520">οἳ δ’ ὅτε δή ῥ’ ἵκανον ὅθι σφίσιν εἶκε λοχῆσαι</l>
<l>ἐν ποταμῷ, ὅθι τ’ ἀρδμὸς ἔην πάντεσσι βοτοῖσιν,</l>
<l>ἔνθ’ ἄρα τοί γ’ ἵζοντ’ εἰλυμένοι αἴθοπι χαλκῷ.</l>
<l>τοῖσι δ’ ἔπειτ’ ἀπάνευθε δύω σκοποὶ εἵατο λαῶν</l>
<l>δέγμενοι ὁππότε μῆλα ἰδοίατο καὶ ἕλικας βοῦς.</l>
<l n="525">οἳ δὲ τάχα προγένοντο, δύω δ’ ἅμ’ ἕποντο νομῆες</l>
<l>τερπόμενοι σύριγξι· δόλον δ’ οὔ τι προνόησαν.</l>
<milestone ed="p" n="527" unit="card"/>
<l>οἳ μὲν τὰ προϊδόντες ἐπέδραμον, ὦκα δ’ ἔπειτα</l>
<l>τάμνοντ’ ἀμφὶ βοῶν ἀγέλας καὶ πώεα καλὰ</l>
<l>ἀργεννέων οἰῶν, κτεῖνον δ’ ἐπὶ μηλοβοτῆρας.</l>
<l n="530">οἳ δ’ ὡς οὖν ἐπύθοντο πολὺν κέλαδον παρὰ βουσὶν</l>
<l>εἰράων προπάροιθε καθήμενοι, αὐτίκ’ ἐφ’ ἵππων</l>
<l>βάντες ἀερσιπόδων μετεκίαθον, αἶψα δ’ ἵκοντο.</l>
<l>στησάμενοι δ’ ἐμάχοντο μάχην ποταμοῖο παρ’ ὄχθας,</l>
<l>βάλλον δ’ ἀλλήλους χαλκήρεσιν ἐγχείῃσιν.</l>
<l n="535">ἐν δ’ Ἔρις ἐν δὲ Κυδοιμὸς ὁμίλεον, ἐν δ’ ὀλοὴ Κήρ,</l>
<l>ἄλλον ζωὸν ἔχουσα νεούτατον, ἄλλον ἄουτον,</l>
<l>ἄλλον τεθνηῶτα κατὰ μόθον ἕλκε ποδοῖιν·</l>
<l>εἷμα δ’ ἔχ’ ἀμφ’ ὤμοισι δαφοινεὸν αἵματι φωτῶν.</l>
<l>ὡμίλευν δ’ ὥς τε ζωοὶ βροτοὶ ἠδ’ ἐμάχοντο,</l>
<l n="540">νεκρούς τ’ ἀλλήλων ἔρυον κατατεθνηῶτας.</l>
</p><p><l><milestone ed="P" unit="para"/>ἐν δ’ ἐτίθει νειὸν μαλακὴν πίειραν ἄρουραν</l>
<l>εὐρεῖαν τρίπολον· πολλοὶ δ’ ἀροτῆρες ἐν αὐτῇ</l>
<l>ζεύγεα δινεύοντες ἐλάστρεον ἔνθα καὶ ἔνθα.</l>
<l>οἳ δ’ ὁπότε στρέψαντες ἱκοίατο τέλσον ἀρούρης,</l>
<l n="545">τοῖσι δ’ ἔπειτ’ ἐν χερσὶ δέπας μελιηδέος οἴνου</l>
<l>δόσκεν ἀνὴρ ἐπιών· τοὶ δὲ στρέψασκον ἀν’ ὄγμους,</l>
<l>ἱέμενοι νειοῖο βαθείης τέλσον ἱκέσθαι.</l>
<l>ἣ δὲ μελαίνετ’ ὄπισθεν, ἀρηρομένῃ δὲ ἐῴκει,</l>
<l>χρυσείη περ ἐοῦσα· τὸ δὴ περὶ θαῦμα τέτυκτο.</l>
</p><p><l n="550"><milestone ed="P" unit="para"/>ἐν δ’ ἐτίθει τέμενος βασιλήϊον· ἔνθα δ’ ἔριθοι</l>
<l>ἤμων ὀξείας δρεπάνας ἐν χερσὶν ἔχοντες.</l>
<l>δράγματα δ’ ἄλλα μετ’ ὄγμον ἐπήτριμα πῖπτον ἔραζε,</l>
<l>ἄλλα δ’ ἀμαλλοδετῆρες ἐν ἐλλεδανοῖσι δέοντο.</l>
<l>τρεῖς δ’ ἄρ’ ἀμαλλοδετῆρες ἐφέστασαν· αὐτὰρ ὄπισθε</l>
<l n="555">παῖδες δραγμεύοντες ἐν ἀγκαλίδεσσι φέροντες</l>
<l>ἀσπερχὲς πάρεχον· βασιλεὺς δ’ ἐν τοῖσι σιωπῇ</l>
<l>σκῆπτρον ἔχων ἑστήκει ἐπ’ ὄγμου γηθόσυνος κῆρ.</l>
<l>κήρυκες δ’ ἀπάνευθεν ὑπὸ δρυὶ̈ δαῖτα πένοντο,</l>
<l>βοῦν δ’ ἱερεύσαντες μέγαν ἄμφεπον· αἳ δὲ γυναῖκες</l>
<l n="560">δεῖπνον ἐρίθοισιν λεύκ’ ἄλφιτα πολλὰ πάλυνον.</l>
<milestone ed="p" n="561" unit="card"/>
</p><p><l><milestone ed="P" unit="para"/>ἐν δ’ ἐτίθει σταφυλῇσι μέγα βρίθουσαν ἀλωὴν</l>
<l>καλὴν χρυσείην· μέλανες δ’ ἀνὰ βότρυες ἦσαν,</l>
<l>ἑστήκει δὲ κάμαξι διαμπερὲς ἀργυρέῃσιν.</l>
<l>ἀμφὶ δὲ κυανέην κάπετον, περὶ δ’ ἕρκος ἔλασσε</l>
<l n="565">κασσιτέρου· μία δ’ οἴη ἀταρπιτὸς ἦεν ἐπ’ αὐτήν,</l>
<l>τῇ νίσοντο φορῆες ὅτε τρυγόῳεν ἀλωήν.</l>
<l>παρθενικαὶ δὲ καὶ ἠί̈θεοι ἀταλὰ φρονέοντες</l>
<l>πλεκτοῖς ἐν ταλάροισι φέρον μελιηδέα καρπόν.</l>
<l>τοῖσιν δ’ ἐν μέσσοισι πάϊς φόρμιγγι λιγείῃ</l>
<l n="570">ἱμερόεν κιθάριζε, λίνον δ’ ὑπὸ καλὸν ἄειδε</l>
<l>λεπταλέῃ φωνῇ· τοὶ δὲ ῥήσσοντες ἁμαρτῇ</l>
<l>μολπῇ τ’ ἰυγμῷ τε ποσὶ σκαίροντες ἕποντο.</l>
</p><p><l><milestone ed="P" unit="para"/>ἐν δ’ ἀγέλην ποίησε βοῶν ὀρθοκραιράων·</l>
<l>αἳ δὲ βόες χρυσοῖο τετεύχατο κασσιτέρου τε,</l>
<l n="575">μυκηθμῷ δ’ ἀπὸ κόπρου ἐπεσσεύοντο νομὸν δὲ</l>
<l>πὰρ ποταμὸν κελάδοντα, παρὰ ῥοδανὸν δονακῆα.</l>
<l>χρύσειοι δὲ νομῆες ἅμ’ ἐστιχόωντο βόεσσι</l>
<l>τέσσαρες, ἐννέα δέ σφι κύνες πόδας ἀργοὶ ἕποντο.</l>
<l>σμερδαλέω δὲ λέοντε δύ’ ἐν πρώτῃσι βόεσσι</l>
<l n="580">ταῦρον ἐρύγμηλον ἐχέτην· ὃ δὲ μακρὰ μεμυκὼς</l>
<l>ἕλκετο· τὸν δὲ κύνες μετεκίαθον ἠδ’ αἰζηοί.</l>
<l>τὼ μὲν ἀναρρήξαντε βοὸς μεγάλοιο βοείην</l>
<l>ἔγκατα καὶ μέλαν αἷμα λαφύσσετον· οἳ δὲ νομῆες</l>
<l>αὔτως ἐνδίεσαν ταχέας κύνας ὀτρύνοντες.</l>
<l n="585">οἳ δ’ ἤτοι δακέειν μὲν ἀπετρωπῶντο λεόντων,</l>
<l>ἱστάμενοι δὲ μάλ’ ἐγγὺς ὑλάκτεον ἔκ τ’ ἀλέοντο.</l>
</p><p><l><milestone ed="P" unit="para"/>ἐν δὲ νομὸν ποίησε περικλυτὸς ἀμφιγυήεις</l>
<l>ἐν καλῇ βήσσῃ μέγαν οἰῶν ἀργεννάων,</l>
<l>σταθμούς τε κλισίας τε κατηρεφέας ἰδὲ σηκούς.</l>
<milestone ed="p" n="590" unit="card"/>
</p><p><l n="590"><milestone ed="P" unit="para"/>ἐν δὲ χορὸν ποίκιλλε περικλυτὸς ἀμφιγυήεις,</l>
<l>τῷ ἴκελον οἷόν ποτ’ ἐνὶ Κνωσῷ εὐρείῃ</l>
<l>Δαίδαλος ἤσκησεν καλλιπλοκάμῳ Ἀριάδνῃ.</l>
<l>ἔνθα μὲν ἠί̈θεοι καὶ παρθένοι ἀλφεσίβοιαι</l>
<l>ὀρχεῦντ’ ἀλλήλων ἐπὶ καρπῷ χεῖρας ἔχοντες.</l>
<l n="595">τῶν δ’ αἳ μὲν λεπτὰς ὀθόνας ἔχον, οἳ δὲ χιτῶνας</l>
<l>εἵατ’ ἐϋννήτους, ἦκα στίλβοντας ἐλαίῳ·</l>
<l>καί ῥ’ αἳ μὲν καλὰς στεφάνας ἔχον, οἳ δὲ μαχαίρας</l>
<l>εἶχον χρυσείας ἐξ ἀργυρέων τελαμώνων.</l>
<l>οἳ δ’ ὁτὲ μὲν θρέξασκον ἐπισταμένοισι πόδεσσι</l>
<l n="600">ῥεῖα μάλ’, ὡς ὅτε τις τροχὸν ἄρμενον ἐν παλάμῃσιν</l>
<l>ἑζόμενος κεραμεὺς πειρήσεται, αἴ κε θέῃσιν·</l>
<l>ἄλλοτε δ’ αὖ θρέξασκον ἐπὶ στίχας ἀλλήλοισι.</l>
<l>πολλὸς δ’ ἱμερόεντα χορὸν περιίσταθ’ ὅμιλος</l>
<l n="604">τερπόμενοι·</l>
<l n="605">δοιὼ δὲ κυβιστητῆρε κατ’ αὐτοὺς</l>
<l>μολπῆς ἐξάρχοντες ἐδίνευον κατὰ μέσσους.</l>
</p><p><l><milestone ed="P" unit="para"/>ἐν δ’ ἐτίθει ποταμοῖο μέγα σθένος Ὠκεανοῖο</l>
<l>ἄντυγα πὰρ πυμάτην σάκεος πύκα ποιητοῖο.</l>
</p><p><l><milestone ed="P" unit="para"/>αὐτὰρ ἐπεὶ δὴ τεῦξε σάκος μέγα τε στιβαρόν τε,</l>
<l n="610">τεῦξ’ ἄρα οἱ θώρηκα φαεινότερον πυρὸς αὐγῆς,</l>
<l>τεῦξε δέ οἱ κόρυθα βριαρὴν κροτάφοις ἀραρυῖαν</l>
<l>καλὴν δαιδαλέην, ἐπὶ δὲ χρύσεον λόφον ἧκε,</l>
<l>τεῦξε δέ οἱ κνημῖδας ἑανοῦ κασσιτέροιο.</l>
</p><p><l><milestone ed="P" unit="para"/>αὐτὰρ ἐπεὶ πάνθ’ ὅπλα κάμε κλυτὸς ἀμφιγυήεις,</l>
<l n="615">μητρὸς Ἀχιλλῆος θῆκε προπάροιθεν ἀείρας.</l>
<l>ἣ δ’ ἴρηξ ὣς ἆλτο κατ’ Οὐλύμπου νιφόεντος</l>
<l>τεύχεα μαρμαίροντα παρ’ Ἡφαίστοιο φέρουσα.</l>
</p></div>
<div type="book" n="19">
<milestone ed="p" n="1" unit="card"/>
<p><l>Ἠὼς μὲν κροκόπεπλος ἀπ’ Ὠκεανοῖο ῥοάων</l>
<l>ὄρνυθ’, ἵν’ ἀθανάτοισι φόως φέροι ἠδὲ βροτοῖσιν·</l>
<l>ἣ δ’ ἐς νῆας ἵκανε θεοῦ πάρα δῶρα φέρουσα.</l>
<l>εὗρε δὲ Πατρόκλῳ περικείμενον ὃν φίλον υἱὸν</l>
<l n="5">κλαίοντα λιγέως· πολέες δ’ ἀμφ’ αὐτὸν ἑταῖροι</l>
<l>μύρονθ’· ἣ δ’ ἐν τοῖσι παρίστατο δῖα θεάων,</l>
<l>ἔν τ’ ἄρα οἱ φῦ χειρὶ ἔπος τ’ ἔφατ’ ἔκ τ’ ὀνόμαζε·</l>
<l>τέκνον ἐμὸν τοῦτον μὲν ἐάσομεν ἀχνύμενοί περ</l>
<l>κεῖσθαι, ἐπεὶ δὴ πρῶτα θεῶν ἰότητι δαμάσθη·</l>
<l n="10">τύνη δ’ Ἡφαίστοιο πάρα κλυτὰ τεύχεα δέξο</l>
<l>καλὰ μάλ’, οἷ’ οὔ πώ τις ἀνὴρ ὤμοισι φόρησεν.</l>
</p><p><l><milestone ed="P" unit="para"/>ὡς ἄρα φωνήσασα θεὰ κατὰ τεύχε’ ἔθηκε</l>
<l>πρόσθεν Ἀχιλλῆος· τὰ δ’ ἀνέβραχε δαίδαλα πάντα.</l>
<l>Μυρμιδόνας δ’ ἄρα πάντας ἕλε τρόμος, οὐδέ τις ἔτλη</l>
<l n="15">ἄντην εἰσιδέειν, ἀλλ’ ἔτρεσαν. αὐτὰρ Ἀχιλλεὺς</l>
<l>ὡς εἶδ’, ὥς μιν μᾶλλον ἔδυ χόλος, ἐν δέ οἱ ὄσσε</l>
<l>δεινὸν ὑπὸ βλεφάρων ὡς εἰ σέλας ἐξεφάανθεν·</l>
<l>τέρπετο δ’ ἐν χείρεσσιν ἔχων θεοῦ ἀγλαὰ δῶρα.</l>
<l>αὐτὰρ ἐπεὶ φρεσὶν ᾗσι τετάρπετο δαίδαλα λεύσσων</l>
<l n="20">αὐτίκα μητέρα ἣν ἔπεα πτερόεντα προσηύδα·</l>
<l>μῆτερ ἐμὴ τὰ μὲν ὅπλα θεὸς πόρεν οἷ’ ἐπιεικὲς</l>
<l>ἔργ’ ἔμεν ἀθανάτων, μὴ δὲ βροτὸν ἄνδρα τελέσσαι.</l>
<l>νῦν δ’ ἤτοι μὲν ἐγὼ θωρήξομαι· ἀλλὰ μάλ’ αἰνῶς</l>
<l>δείδω μή μοι τόφρα Μενοιτίου ἄλκιμον υἱὸν</l>
<l n="25">μυῖαι καδδῦσαι κατὰ χαλκοτύπους ὠτειλὰς</l>
<l>εὐλὰς ἐγγείνωνται, ἀεικίσσωσι δὲ νεκρόν,</l>
<l>ἐκ δ’ αἰὼν πέφαται, κατὰ δὲ χρόα πάντα σαπήῃ.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα θεὰ Θέτις ἀργυρόπεζα·</l>
<l>τέκνον μή τοι ταῦτα μετὰ φρεσὶ σῇσι μελόντων.</l>
<l n="30">τῷ μὲν ἐγὼ πειρήσω ἀλαλκεῖν ἄγρια φῦλα</l>
<l>μυίας, αἵ ῥά τε φῶτας ἀρηϊφάτους κατέδουσιν·</l>
<l>ἤν περ γὰρ κεῖταί γε τελεσφόρον εἰς ἐνιαυτόν,</l>
<l>αἰεὶ τῷ γ’ ἔσται χρὼς ἔμπεδος, ἢ καὶ ἀρείων.</l>
<l>ἀλλὰ σύ γ’ εἰς ἀγορὴν καλέσας ἥρωας Ἀχαιοὺς</l>
<l n="35">μῆνιν ἀποειπὼν Ἀγαμέμνονι ποιμένι λαῶν</l>
<l>αἶψα μάλ’ ἐς πόλεμον θωρήσσεο, δύσεο δ’ ἀλκήν.</l>
<milestone ed="p" n="37" unit="card"/>
</p><p><l><milestone ed="P" unit="para"/>ὣς ἄρα φωνήσασα μένος πολυθαρσὲς ἐνῆκε,</l>
<l>Πατρόκλῳ δ’ αὖτ’ ἀμβροσίην καὶ νέκταρ ἐρυθρὸν</l>
<l>στάξε κατὰ ῥινῶν, ἵνα οἱ χρὼς ἔμπεδος εἴη.</l>
</p><p><l n="40"><milestone ed="P" unit="para"/>αὐτὰρ ὃ βῆ παρὰ θῖνα θαλάσσης δῖος Ἀχιλλεὺς</l>
<l>σμερδαλέα ἰάχων, ὦρσεν δ’ ἥρωας Ἀχαιούς.</l>
<l>καί ῥ’ οἵ περ τὸ πάρος γε νεῶν ἐν ἀγῶνι μένεσκον</l>
<l>οἵ τε κυβερνῆται καὶ ἔχον οἰήϊα νηῶν</l>
<l>καὶ ταμίαι παρὰ νηυσὶν ἔσαν σίτοιο δοτῆρες,</l>
<l n="45">καὶ μὴν οἳ τότε γ’ εἰς ἀγορὴν ἴσαν, οὕνεκ’ Ἀχιλλεὺς</l>
<l>ἐξεφάνη, δηρὸν δὲ μάχης ἐπέπαυτ’ ἀλεγεινῆς.</l>
<l>τὼ δὲ δύω σκάζοντε βάτην Ἄρεος θεράποντε</l>
<l>Τυδεί̈δης τε μενεπτόλεμος καὶ δῖος Ὀδυσσεὺς</l>
<l>ἔγχει ἐρειδομένω· ἔτι γὰρ ἔχον ἕλκεα λυγρά·</l>
<l n="50">κὰδ δὲ μετὰ πρώτῃ ἀγορῇ ἵζοντο κιόντες.</l>
<l>αὐτὰρ ὃ δεύτατος ἦλθεν ἄναξ ἀνδρῶν Ἀγαμέμνων</l>
<l>ἕλκος ἔχων· καὶ γὰρ τὸν ἐνὶ κρατερῇ ὑσμίνῃ</l>
<l>οὖτα Κόων Ἀντηνορίδης χαλκήρεϊ δουρί.</l>
<l>αὐτὰρ ἐπεὶ δὴ πάντες ἀολλίσθησαν Ἀχαιοί,</l>
<l n="55">τοῖσι δ’ ἀνιστάμενος μετέφη πόδας ὠκὺς Ἀχιλλεύς·</l>
<l>Ἀτρεί̈δη ἦ ἄρ τι τόδ’ ἀμφοτέροισιν ἄρειον</l>
<l>ἔπλετο σοὶ καὶ ἐμοί, ὅ τε νῶί̈ περ ἀχνυμένω κῆρ</l>
<l>θυμοβόρῳ ἔριδι μενεήναμεν εἵνεκα κούρης;</l>
<l>τὴν ὄφελ’ ἐν νήεσσι κατακτάμεν Ἄρτεμις ἰῷ</l>
<l n="60">ἤματι τῷ ὅτ’ ἐγὼν ἑλόμην Λυρνησσὸν ὀλέσσας·</l>
<l>τώ κ’ οὐ τόσσοι Ἀχαιοὶ ὀδὰξ ἕλον ἄσπετον οὖδας</l>
<l>δυσμενέων ὑπὸ χερσὶν ἐμεῦ ἀπομηνίσαντος.</l>
<l>Ἕκτορι μὲν καὶ Τρωσὶ τὸ κέρδιον· αὐτὰρ Ἀχαιοὺς</l>
<l>δηρὸν ἐμῆς καὶ σῆς ἔριδος μνήσεσθαι ὀί̈ω.</l>
<l n="65">ἀλλὰ τὰ μὲν προτετύχθαι ἐάσομεν ἀχνύμενοί περ</l>
<l>θυμὸν ἐνὶ στήθεσσι φίλον δαμάσαντες ἀνάγκῃ·</l>
<l>νῦν δ’ ἤτοι μὲν ἐγὼ παύω χόλον, οὐδέ τί με χρὴ</l>
<l>ἀσκελέως αἰεὶ μενεαινέμεν· ἀλλ’ ἄγε θᾶσσον</l>
<l>ὄτρυνον πόλεμον δὲ κάρη κομόωντας Ἀχαιούς,</l>
<l n="70">ὄφρ’ ἔτι καὶ Τρώων πειρήσομαι ἀντίον ἐλθὼν</l>
<l>αἴ κ’ ἐθέλως’ ἐπὶ νηυσὶν ἰαύειν· ἀλλά τιν’ οἴω</l>
<l>ἀσπασίως αὐτῶν γόνυ κάμψειν, ὅς κε φύγῃσι</l>
<l>δηί̈ου ἐκ πολέμοιο ὑπ’ ἔγχεος ἡμετέροιο.</l>
<milestone ed="p" n="74" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἐχάρησαν ἐϋκνήμιδες Ἀχαιοὶ</l>
<l n="75">μῆνιν ἀπειπόντος μεγαθύμου Πηλεί̈ωνος.</l>
<l>τοῖσι δὲ καὶ μετέειπεν ἄναξ ἀνδρῶν Ἀγαμέμνων</l>
<l>αὐτόθεν ἐξ ἕδρης, οὐδ’ ἐν μέσσοισιν ἀναστάς·</l>
<l>ὦ φίλοι ἥρωες Δαναοὶ θεράποντες Ἄρηος</l>
<l>ἑσταότος μὲν καλὸν ἀκούειν, οὐδὲ ἔοικεν</l>
<l n="80">ὑββάλλειν· χαλεπὸν γὰρ ἐπισταμένῳ περ ἐόντι.</l>
<l>ἀνδρῶν δ’ ἐν πολλῷ ὁμάδῳ πῶς κέν τις ἀκούσαι</l>
<l>ἢ εἴποι; βλάβεται δὲ λιγύς περ ἐὼν ἀγορητής.</l>
<l>Πηλεί̈δῃ μὲν ἐγὼν ἐνδείξομαι· αὐτὰρ οἱ ἄλλοι</l>
<l>σύνθεσθ’ Ἀργεῖοι, μῦθόν τ’ εὖ γνῶτε ἕκαστος.</l>
<l n="85">πολλάκι δή μοι τοῦτον Ἀχαιοὶ μῦθον ἔειπον</l>
<l>καί τέ με νεικείεσκον· ἐγὼ δ’ οὐκ αἴτιός εἰμι,</l>
<l>ἀλλὰ Ζεὺς καὶ Μοῖρα καὶ ἠεροφοῖτις Ἐρινύς,</l>
<l>οἵ τέ μοι εἰν ἀγορῇ φρεσὶν ἔμβαλον ἄγριον ἄτην,</l>
<l>ἤματι τῷ ὅτ’ Ἀχιλλῆος γέρας αὐτὸς ἀπηύρων.</l>
<l n="90">ἀλλὰ τί κεν ῥέξαιμι; θεὸς διὰ πάντα τελευτᾷ.</l>
<l>πρέσβα Διὸς θυγάτηρ Ἄτη, ἣ πάντας ἀᾶται,</l>
<l>οὐλομένη· τῇ μέν θ’ ἁπαλοὶ πόδες· οὐ γὰρ ἐπ’ οὔδει</l>
<l>πίλναται, ἀλλ’ ἄρα ἥ γε κατ’ ἀνδρῶν κράατα βαίνει</l>
<l>βλάπτους’ ἀνθρώπους· κατὰ δ’ οὖν ἕτερόν γε πέδησε.</l>
<l n="95">καὶ γὰρ δή νύ ποτε Ζεὺς ἄσατο, τόν περ ἄριστον</l>
<l>ἀνδρῶν ἠδὲ θεῶν φας’ ἔμμεναι· ἀλλ’ ἄρα καὶ τὸν</l>
<l>Ἥρη θῆλυς ἐοῦσα δολοφροσύνῃς ἀπάτησεν,</l>
<l>ἤματι τῷ ὅτ’ ἔμελλε βίην Ἡρακληείην</l>
<l>Ἀλκμήνη τέξεσθαι ἐϋστεφάνῳ ἐνὶ Θήβῃ.</l>
<l n="100">ἤτοι ὅ γ’ εὐχόμενος μετέφη πάντεσσι θεοῖσι·</l>
<l>κέκλυτέ μευ πάντές τε θεοὶ πᾶσαί τε θέαιναι,</l>
<l>ὄφρ’ εἴπω τά με θυμὸς ἐνὶ στήθεσσιν ἀνώγει.</l>
<l>σήμερον ἄνδρα φόως δὲ μογοστόκος Εἰλείθυια</l>
<l>ἐκφανεῖ, ὃς πάντεσσι περικτιόνεσσιν ἀνάξει,</l>
<l n="105">τῶν ἀνδρῶν γενεῆς οἵ θ’ αἵματος ἐξ ἐμεῦ εἰσί.</l>
<l>τὸν δὲ δολοφρονέουσα προσηύδα πότνια Ἥρη·</l>
<l>ψευστήσεις, οὐδ’ αὖτε τέλος μύθῳ ἐπιθήσεις.</l>
<l>εἰ δ’ ἄγε νῦν μοι ὄμοσσον Ὀλύμπιε καρτερὸν ὅρκον,</l>
<l>ἦ μὲν τὸν πάντεσσι περικτιόνεσσιν ἀνάξειν</l>
<l n="110">ὅς κεν ἐπ’ ἤματι τῷδε πέσῃ μετὰ ποσσὶ γυναικὸς</l>
<l>τῶν ἀνδρῶν οἳ σῆς ἐξ αἵματός εἰσι γενέθλης.</l>
<l>ὣς ἔφατο· Ζεὺς δ’ οὔ τι δολοφροσύνην ἐνόησεν,</l>
<l>ἀλλ’ ὄμοσεν μέγαν ὅρκον, ἔπειτα δὲ πολλὸν ἀάσθη.</l>
<milestone ed="p" n="114" unit="card"/>
<l>Ἥρη δ’ ἀί̈ξασα λίπεν ῥίον Οὐλύμποιο,</l>
<l n="115">καρπαλίμως δ’ ἵκετ’ Ἄργος Ἀχαιικόν, ἔνθ’ ἄρα ᾔδη</l>
<l>ἰφθίμην ἄλοχον Σθενέλου Περσηϊάδαο.</l>
<l>ἣ δ’ ἐκύει φίλον υἱόν, ὃ δ’ ἕβδομος ἑστήκει μείς·</l>
<l>ἐκ δ’ ἄγαγε πρὸ φόως δὲ καὶ ἠλιτόμηνον ἐόντα,</l>
<l>Ἀλκμήνης δ’ ἀπέπαυσε τόκον, σχέθε δ’ Εἰλειθυίας.</l>
<l n="120">αὐτὴ δ’ ἀγγελέουσα Δία Κρονίωνα προσηύδα·</l>
<l>Ζεῦ πάτερ ἀργικέραυνε ἔπος τί τοι ἐν φρεσὶ θήσω·</l>
<l>ἤδη ἀνὴρ γέγον’ ἐσθλὸς ὃς Ἀργείοισιν ἀνάξει</l>
<l>Εὐρυσθεὺς Σθενέλοιο πάϊς Περσηϊάδαο</l>
<l>σὸν γένος· οὔ οἱ ἀεικὲς ἀνασσέμεν Ἀργείοισιν.</l>
<l n="125">ὣς φάτο, τὸν δ’ ἄχος ὀξὺ κατὰ φρένα τύψε βαθεῖαν·</l>
<l>αὐτίκα δ’ εἷλ’ Ἄτην κεφαλῆς λιπαροπλοκάμοιο</l>
<l>χωόμενος φρεσὶν ᾗσι, καὶ ὤμοσε καρτερὸν ὅρκον</l>
<l>μή ποτ’ ἐς Οὔλυμπόν τε καὶ οὐρανὸν ἀστερόεντα</l>
<l>αὖτις ἐλεύσεσθαι Ἄτην, ἣ πάντας ἀᾶται.</l>
<l n="130">ὣς εἰπὼν ἔρριψεν ἀπ’ οὐρανοῦ ἀστερόεντος</l>
<l>χειρὶ περιστρέψας· τάχα δ’ ἵκετο ἔργ’ ἀνθρώπων.</l>
<l>τὴν αἰεὶ στενάχεσχ’ ὅθ’ ἑὸν φίλον υἱὸν ὁρῷτο</l>
<l>ἔργον ἀεικὲς ἔχοντα ὑπ’ Εὐρυσθῆος ἀέθλων.</l>
<l>ὣς καὶ ἐγών, ὅτε δ’ αὖτε μέγας κορυθαίολος Ἕκτωρ</l>
<l n="135">Ἀργείους ὀλέκεσκεν ἐπὶ πρυμνῇσι νέεσσιν,</l>
<l>οὐ δυνάμην λελαθέσθ’ Ἄτης ᾗ πρῶτον ἀάσθην.</l>
<l>ἀλλ’ ἐπεὶ ἀασάμην καί μευ φρένας ἐξέλετο Ζεύς,</l>
<l>ἂψ ἐθέλω ἀρέσαι, δόμεναί τ’ ἀπερείσι’ ἄποινα·</l>
<l>ἀλλ’ ὄρσευ πόλεμον δὲ καὶ ἄλλους ὄρνυθι λαούς.</l>
<l n="140">δῶρα δ’ ἐγὼν ὅδε πάντα παρασχέμεν ὅσσά τοι ἐλθὼν</l>
<l>χθιζὸς ἐνὶ κλισίῃσιν ὑπέσχετο δῖος Ὀδυσσεύς.</l>
<l>εἰ δ’ ἐθέλεις, ἐπίμεινον ἐπειγόμενός περ Ἄρηος,</l>
<l>δῶρα δέ τοι θεράποντες ἐμῆς παρὰ νηὸς ἑλόντες</l>
<l>οἴσους’, ὄφρα ἴδηαι ὅ τοι μενοεικέα δώσω.</l>
</p><p><l n="145"><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l>δῶρα μὲν αἴ κ’ ἐθέλῃσθα παρασχέμεν, ὡς ἐπιεικές,</l>
<l>ἤ τ’ ἐχέμεν παρὰ σοί· νῦν δὲ μνησώμεθα χάρμης</l>
<l>αἶψα μάλ’· οὐ γὰρ χρὴ κλοτοπεύειν ἐνθάδ’ ἐόντας</l>
<l n="150">οὐδὲ διατρίβειν· ἔτι γὰρ μέγα ἔργον ἄρεκτον·</l>
<l>ὥς κέ τις αὖτ’ Ἀχιλῆα μετὰ πρώτοισιν ἴδηται</l>
<l>ἔγχεϊ χαλκείῳ Τρώων ὀλέκοντα φάλαγγας.</l>
<l>ὧδέ τις ὑμείων μεμνημένος ἀνδρὶ μαχέσθω.</l>
<milestone ed="p" n="154" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πολύμητις Ὀδυσσεύς·</l>
<l n="155">μὴ δ’ οὕτως, ἀγαθός περ ἐών, θεοείκελ’ Ἀχιλλεῦ</l>
<l>νήστιας ὄτρυνε προτὶ Ἴλιον υἷας Ἀχαιῶν</l>
<l>Τρωσὶ μαχησομένους, ἐπεὶ οὐκ ὀλίγον χρόνον ἔσται</l>
<l>φύλοπις, εὖτ’ ἂν πρῶτον ὁμιλήσωσι φάλαγγες</l>
<l>ἀνδρῶν, ἐν δὲ θεὸς πνεύσῃ μένος ἀμφοτέροισιν.</l>
<l n="160">ἀλλὰ πάσασθαι ἄνωχθι θοῇς ἐπὶ νηυσὶν Ἀχαιοὺς</l>
<l>σίτου καὶ οἴνοιο· τὸ γὰρ μένος ἐστὶ καὶ ἀλκή.</l>
<l>οὐ γὰρ ἀνὴρ πρόπαν ἦμαρ ἐς ἠέλιον καταδύντα</l>
<l>ἄκμηνος σίτοιο δυνήσεται ἄντα μάχεσθαι·</l>
<l>εἴ περ γὰρ θυμῷ γε μενοινάᾳ πολεμίζειν,</l>
<l n="165">ἀλλά τε λάθρῃ γυῖα βαρύνεται, ἠδὲ κιχάνει</l>
<l>δίψά τε καὶ λιμός, βλάβεται δέ τε γούνατ’ ἰόντι.</l>
<l>ὃς δέ κ’ ἀνὴρ οἴνοιο κορεσσάμενος καὶ ἐδωδῆς</l>
<l>ἀνδράσι δυσμενέεσσι πανημέριος πολεμίζῃ,</l>
<l>θαρσαλέον νύ οἱ ἦτορ ἐνὶ φρεσίν, οὐδέ τι γυῖα</l>
<l n="170">πρὶν κάμνει πρὶν πάντας ἐρωῆσαι πολέμοιο.</l>
<l>ἀλλ’ ἄγε λαὸν μὲν σκέδασον καὶ δεῖπνον ἄνωχθι</l>
<l>ὅπλεσθαι· τὰ δὲ δῶρα ἄναξ ἀνδρῶν Ἀγαμέμνων</l>
<l>οἰσέτω ἐς μέσσην ἀγορήν, ἵνα πάντες Ἀχαιοὶ</l>
<l>ὀφθαλμοῖσιν ἴδωσι, σὺ δὲ φρεσὶ σῇσιν ἰανθῇς.</l>
<l n="175">ὀμνυέτω δέ τοι ὅρκον ἐν Ἀργείοισιν ἀναστὰς</l>
<l>μή ποτε τῆς εὐνῆς ἐπιβήμεναι ἠδὲ μιγῆναι·</l>
<l>ἣ θέμις ἐστὶν ἄναξ ἤ τ’ ἀνδρῶν ἤ τε γυναικῶν·</l>
<l>καὶ δὲ σοὶ αὐτῷ θυμὸς ἐνὶ φρεσὶν ἵλαος ἔστω.</l>
<l>αὐτὰρ ἔπειτά σε δαιτὶ ἐνὶ κλισίῃς ἀρεσάσθω</l>
<l n="180">πιείρῃ, ἵνα μή τι δίκης ἐπιδευὲς ἔχῃσθα.</l>
<l>Ἀτρεί̈δη σὺ δ’ ἔπειτα δικαιότερος καὶ ἐπ’ ἄλλῳ</l>
<l>ἔσσεαι. οὐ μὲν γάρ τι νεμεσσητὸν βασιλῆα</l>
<l>ἄνδρ’ ἀπαρέσσασθαι ὅτε τις πρότερος χαλεπήνῃ.</l>
<milestone ed="p" n="184" unit="card"/>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἀνδρῶν Ἀγαμέμνων·</l>
<l n="185">χαίρω σεῦ Λαερτιάδη τὸν μῦθον ἀκούσας·</l>
<l>ἐν μοίρῃ γὰρ πάντα διίκεο καὶ κατέλεξας.</l>
<l>ταῦτα δ’ ἐγὼν ἐθέλω ὀμόσαι, κέλεται δέ με θυμός,</l>
<l>οὐδ’ ἐπιορκήσω πρὸς δαίμονος. αὐτὰρ Ἀχιλλεὺς</l>
<l>μιμνέτω αὐτόθι τεῖος ἐπειγόμενός περ Ἄρηος·</l>
<l n="190">μίμνετε δ’ ἄλλοι πάντες ἀολλέες, ὄφρά κε δῶρα</l>
<l>ἐκ κλισίης ἔλθῃσι καὶ ὅρκια πιστὰ τάμωμεν.</l>
<l>σοὶ δ’ αὐτῷ τόδ’ ἐγὼν ἐπιτέλλομαι ἠδὲ κελεύω·</l>
<l>κρινάμενος κούρητας ἀριστῆας Παναχαιῶν</l>
<l>δῶρα ἐμῆς παρὰ νηὸς ἐνεικέμεν, ὅσς’ Ἀχιλῆϊ</l>
<l n="195">χθιζὸν ὑπέστημεν δώσειν, ἀγέμεν τε γυναῖκας.</l>
<l>Ταλθύβιος δέ μοι ὦκα κατὰ στρατὸν εὐρὺν Ἀχαιῶν</l>
<l>κάπρον ἑτοιμασάτω ταμέειν Διί τ’ Ἠελίῳ τε.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>Ἀτρεί̈δη κύδιστε ἄναξ ἀνδρῶν Ἀγάμεμνον</l>
<l n="200">ἄλλοτέ περ καὶ μᾶλλον ὀφέλλετε ταῦτα πένεσθαι,</l>
<l>ὁππότε τις μεταπαυσωλὴ πολέμοιο γένηται</l>
<l>καὶ μένος οὐ τόσον ᾖσιν ἐνὶ στήθεσσιν ἐμοῖσι.</l>
<l>νῦν δ’ οἳ μὲν κέαται δεδαϊγμένοι, οὓς ἐδάμασσεν</l>
<l>Ἕκτωρ Πριαμίδης, ὅτε οἱ Ζεὺς κῦδος ἔδωκεν,</l>
<l n="205">ὑμεῖς δ’ ἐς βρωτὺν ὀτρύνετον· ἦ τ’ ἂν ἔγωγε</l>
<l>νῦν μὲν ἀνώγοιμι πτολεμίζειν υἷας Ἀχαιῶν</l>
<l>νήστιας ἀκμήνους, ἅμα δ’ ἠελίῳ καταδύντι</l>
<l>τεύξεσθαι μέγα δόρπον, ἐπὴν τεισαίμεθα λώβην.</l>
<l>πρὶν δ’ οὔ πως ἂν ἔμοιγε φίλον κατὰ λαιμὸν ἰείη</l>
<l n="210">οὐ πόσις οὐδὲ βρῶσις ἑταίρου τεθνηῶτος</l>
<l>ὅς μοι ἐνὶ κλισίῃ δεδαϊγμένος ὀξέϊ χαλκῷ</l>
<l>κεῖται ἀνὰ πρόθυρον τετραμμένος, ἀμφὶ δ’ ἑταῖροι</l>
<l>μύρονται· τό μοι οὔ τι μετὰ φρεσὶ ταῦτα μέμηλεν,</l>
<l>ἀλλὰ φόνος τε καὶ αἷμα καὶ ἀργαλέος στόνος ἀνδρῶν.</l>
<milestone ed="p" n="215" unit="card"/>
</p><p><l n="215"><milestone ed="P" unit="para"/>τὸν δ’ ἀπαμειβόμενος προσέφη πολύμητις Ὀδυσσεύς·</l>
<l>ὦ Ἀχιλεῦ Πηλῆος υἱὲ μέγα φέρτατ’ Ἀχαιῶν,</l>
<l>κρείσσων εἰς ἐμέθεν καὶ φέρτερος οὐκ ὀλίγον περ</l>
<l>ἔγχει, ἐγὼ δέ κε σεῖο νοήματί γε προβαλοίμην</l>
<l>πολλόν, ἐπεὶ πρότερος γενόμην καὶ πλείονα οἶδα.</l>
<l n="220">τώ τοι ἐπιτλήτω κραδίη μύθοισιν ἐμοῖσιν.</l>
<l>αἶψά τε φυλόπιδος πέλεται κόρος ἀνθρώποισιν,</l>
<l>ἧς τε πλείστην μὲν καλάμην χθονὶ χαλκὸς ἔχευεν,</l>
<l>ἄμητος δ’ ὀλίγιστος, ἐπὴν κλίνῃσι τάλαντα</l>
<l>Ζεύς, ὅς τ’ ἀνθρώπων ταμίης πολέμοιο τέτυκται.</l>
<l n="225">γαστέρι δ’ οὔ πως ἔστι νέκυν πενθῆσαι Ἀχαιούς·</l>
<l>λίην γὰρ πολλοὶ καὶ ἐπήτριμοι ἤματα πάντα</l>
<l>πίπτουσιν· πότε κέν τις ἀναπνεύσειε πόνοιο;</l>
<l>ἀλλὰ χρὴ τὸν μὲν καταθάπτειν ὅς κε θάνῃσι</l>
<l>νηλέα θυμὸν ἔχοντας ἐπ’ ἤματι δακρύσαντας·</l>
<l n="230">ὅσσοι δ’ ἂν πολέμοιο περὶ στυγεροῖο λίπωνται</l>
<l>μεμνῆσθαι πόσιος καὶ ἐδητύος, ὄφρ’ ἔτι μᾶλλον</l>
<l>ἀνδράσι δυσμενέεσσι μαχώμεθα νωλεμὲς αἰεὶ</l>
<l>ἑσσάμενοι χροὶ̈ χαλκὸν ἀτειρέα. μηδέ τις ἄλλην</l>
<l>λαῶν ὀτρυντὺν ποτιδέγμενος ἰσχαναάσθω·</l>
<l n="235">ἥδε γὰρ ὀτρυντὺς κακὸν ἔσσεται ὅς κε λίπηται</l>
<l>νηυσὶν ἐπ’ Ἀργείων· ἀλλ’ ἀθρόοι ὁρμηθέντες</l>
<l>Τρωσὶν ἐφ’ ἱπποδάμοισιν ἐγείρομεν ὀξὺν Ἄρηα.</l>
<milestone ed="p" n="238" unit="card"/>
</p><p><l><milestone ed="P" unit="para"/>ἦ, καὶ Νέστορος υἷας ὀπάσσατο κυδαλίμοιο</l>
<l>Φυλεί̈δην τε Μέγητα Θόαντά τε Μηριόνην τε</l>
<l n="240">καὶ Κρειοντιάδην Λυκομήδεα καὶ Μελάνιππον·</l>
<l>βὰν δ’ ἴμεν ἐς κλισίην Ἀγαμέμνονος Ἀτρεί̈δαο.</l>
<l>αὐτίκ’ ἔπειθ’ ἅμα μῦθος ἔην, τετέλεστο δὲ ἔργον·</l>
<l>ἑπτὰ μὲν ἐκ κλισίης τρίποδας φέρον, οὕς οἱ ὑπέστη,</l>
<l>αἴθωνας δὲ λέβητας ἐείκοσι, δώδεκα δ’ ἵππους·</l>
<l n="245">ἐκ δ’ ἄγον αἶψα γυναῖκας ἀμύμονα ἔργα ἰδυίας</l>
<l>ἕπτ’, ἀτὰρ ὀγδοάτην Βρισηί̈δα καλλιπάρῃον.</l>
<l>χρυσοῦ δὲ στήσας Ὀδυσεὺς δέκα πάντα τάλαντα</l>
<l>ἦρχ’, ἅμα δ’ ἄλλοι δῶρα φέρον κούρητες Ἀχαιῶν.</l>
<l>καὶ τὰ μὲν ἐν μέσσῃ ἀγορῇ θέσαν, ἂν δ’ Ἀγαμέμνων</l>
<l n="250">ἵστατο· Ταλθύβιος δὲ θεῷ ἐναλίγκιος αὐδὴν</l>
<l>κάπρον ἔχων ἐν χερσὶ παρίστατο ποιμένι λαῶν.</l>
<l>Ἀτρεί̈δης δὲ ἐρυσσάμενος χείρεσσι μάχαιραν,</l>
<l>ἥ οἱ πὰρ ξίφεος μέγα κουλεὸν αἰὲν ἄωρτο,</l>
<l>κάπρου ἀπὸ τρίχας ἀρξάμενος Διὶ χεῖρας ἀνασχὼν</l>
<l n="255">εὔχετο· τοὶ δ’ ἄρα πάντες ἐπ’ αὐτόφιν εἵατο σιγῇ</l>
<l>Ἀργεῖοι κατὰ μοῖραν ἀκούοντες βασιλῆος.</l>
<l>εὐξάμενος δ’ ἄρα εἶπεν ἰδὼν εἰς οὐρανὸν εὐρύν·</l>
<l>ἴστω νῦν Ζεὺς πρῶτα θεῶν ὕπατος καὶ ἄριστος</l>
<l>Γῆ τε καὶ Ἠέλιος καὶ Ἐρινύες, αἵ θ’ ὑπὸ γαῖαν</l>
<l n="260">ἀνθρώπους τίνυνται, ὅτις κ’ ἐπίορκον ὀμόσσῃ,</l>
<l>μὴ μὲν ἐγὼ κούρῃ Βρισηί̈δι χεῖρ’ ἐπένεικα,</l>
<l>οὔτ’ εὐνῆς πρόφασιν κεχρημένος οὔτέ τευ ἄλλου.</l>
<l>ἀλλ’ ἔμεν’ ἀπροτίμαστος ἐνὶ κλισίῃσιν ἐμῇσιν.</l>
<l>εἰ δέ τι τῶνδ’ ἐπίορκον ἐμοὶ θεοὶ ἄλγεα δοῖεν</l>
<l n="265">πολλὰ μάλ’, ὅσσα διδοῦσιν ὅτίς σφ’ ἀλίτηται ὀμόσσας.</l>
</p><p><l><milestone ed="P" unit="para"/>ἦ, καὶ ἀπὸ στόμαχον κάπρου τάμε νηλέϊ χαλκῷ.</l>
<l>τὸν μὲν Ταλθύβιος πολιῆς ἁλὸς ἐς μέγα λαῖτμα</l>
<l>ῥῖψ’ ἐπιδινήσας βόσιν ἰχθύσιν· αὐτὰρ Ἀχιλλεὺς</l>
<l>ἀνστὰς Ἀργείοισι φιλοπτολέμοισι μετηύδα·</l>
<l n="270">Ζεῦ πάτερ ἦ μεγάλας ἄτας ἄνδρεσσι διδοῖσθα·</l>
<l>οὐκ ἂν δή ποτε θυμὸν ἐνὶ στήθεσσιν ἐμοῖσιν</l>
<l>Ἀτρεί̈δης ὤρινε διαμπερές, οὐδέ κε κούρην</l>
<l>ἦγεν ἐμεῦ ἀέκοντος ἀμήχανος· ἀλλά ποθι Ζεὺς</l>
<l>ἤθελ’ Ἀχαιοῖσιν θάνατον πολέεσσι γενέσθαι.</l>
<l n="275">νῦν δ’ ἔρχεσθ’ ἐπὶ δεῖπνον, ἵνα ξυνάγωμεν Ἄρηα.</l>
<milestone ed="p" n="276" unit="card"/>
</p><p><l><milestone ed="P" unit="para"/>ὣς ἄρ’ ἐφώνησεν, λῦσεν δ’ ἀγορὴν αἰψηρήν.</l>
<l>οἳ μὲν ἄρ’ ἐσκίδναντο ἑὴν ἐπὶ νῆα ἕκαστος,</l>
<l>δῶρα δὲ Μυρμιδόνες μεγαλήτορες ἀμφεπένοντο,</l>
<l>βὰν δ’ ἐπὶ νῆα φέροντες Ἀχιλλῆος θείοιο.</l>
<l n="280">καὶ τὰ μὲν ἐν κλισίῃσι θέσαν, κάθισαν δὲ γυναῖκας,</l>
<l>ἵππους δ’ εἰς ἀγέλην ἔλασαν θεράποντες ἀγαυοί.</l>
</p><p><l><milestone ed="P" unit="para"/>Βρισηὶ̈ς δ’ ἄρ’ ἔπειτ’ ἰκέλη χρυσέῃ Ἀφροδίτῃ</l>
<l>ὡς ἴδε Πάτροκλον δεδαϊγμένον ὀξέϊ χαλκῷ,</l>
<l>ἀμφ’ αὐτῷ χυμένη λίγ’ ἐκώκυε, χερσὶ δ’ ἄμυσσε</l>
<l n="285">στήθεά τ’ ἠδ’ ἁπαλὴν δειρὴν ἰδὲ καλὰ πρόσωπα.</l>
<l>εἶπε δ’ ἄρα κλαίουσα γυνὴ ἐϊκυῖα θεῇσι·</l>
<l>Πάτροκλέ μοι δειλῇ πλεῖστον κεχαρισμένε θυμῷ</l>
<l>ζωὸν μέν σε ἔλειπον ἐγὼ κλισίηθεν ἰοῦσα,</l>
<l>νῦν δέ σε τεθνηῶτα κιχάνομαι ὄρχαμε λαῶν</l>
<l n="290">ἂψ ἀνιοῦς’· ὥς μοι δέχεται κακὸν ἐκ κακοῦ αἰεί.</l>
<l>ἄνδρα μὲν ᾧ ἔδοσάν με πατὴρ καὶ πότνια μήτηρ</l>
<l>εἶδον πρὸ πτόλιος δεδαϊγμένον ὀξέϊ χαλκῷ,</l>
<l>τρεῖς τε κασιγνήτους, τούς μοι μία γείνατο μήτηρ,</l>
<l>κηδείους, οἳ πάντες ὀλέθριον ἦμαρ ἐπέσπον.</l>
<l n="295">οὐδὲ μὲν οὐδέ μ’ ἔασκες, ὅτ’ ἄνδρ’ ἐμὸν ὠκὺς Ἀχιλλεὺς</l>
<l>ἔκτεινεν, πέρσεν δὲ πόλιν θείοιο Μύνητος,</l>
<l>κλαίειν, ἀλλά μ’ ἔφασκες Ἀχιλλῆος θείοιο</l>
<l>κουριδίην ἄλοχον θήσειν, ἄξειν τ’ ἐνὶ νηυσὶν</l>
<l>ἐς Φθίην, δαίσειν δὲ γάμον μετὰ Μυρμιδόνεσσι.</l>
<l n="300">τώ ς’ ἄμοτον κλαίω τεθνηότα μείλιχον αἰεί.</l>
</p><p><l><milestone ed="P" unit="para"/>ὣς ἔφατο κλαίους’, ἐπὶ δὲ στενάχοντο γυναῖκες</l>
<l>Πάτροκλον πρόφασιν, σφῶν δ’ αὐτῶν κήδε’ ἑκάστη.</l>
<l>αὐτὸν δ’ ἀμφὶ γέροντες Ἀχαιῶν ἠγερέθοντο</l>
<l>λισσόμενοι δειπνῆσαι· ὃ δ’ ἠρνεῖτο στεναχίζων·</l>
<l n="305">λίσσομαι, εἴ τις ἔμοιγε φίλων ἐπιπείθεθ’ ἑταίρων,</l>
<l>μή με πρὶν σίτοιο κελεύετε μηδὲ ποτῆτος</l>
<l>ἄσασθαι φίλον ἦτορ, ἐπεί μ’ ἄχος αἰνὸν ἱκάνει·</l>
<l>δύντα δ’ ἐς ἠέλιον μενέω καὶ τλήσομαι ἔμπης.</l>
<milestone ed="p" n="309" unit="card"/>
</p><p><l><milestone ed="P" unit="para"/>ὣς εἰπὼν ἄλλους μὲν ἀπεσκέδασεν βασιλῆας,</l>
<l n="310">δοιὼ δ’ Ἀτρεί̈δα μενέτην καὶ δῖος Ὀδυσσεὺς</l>
<l>Νέστωρ Ἰδομενεύς τε γέρων θ’ ἱππηλάτα Φοῖνιξ</l>
<l>τέρποντες πυκινῶς ἀκαχήμενον· οὐδέ τι θυμῷ</l>
<l>τέρπετο, πρὶν πολέμου στόμα δύμεναι αἱματόεντος.</l>
<l>μνησάμενος δ’ ἁδινῶς ἀνενείκατο φώνησέν τε·</l>
<l n="315">ἦ ῥά νύ μοί ποτε καὶ σὺ δυσάμμορε φίλταθ’ ἑταίρων</l>
<l>αὐτὸς ἐνὶ κλισίῃ λαρὸν παρὰ δεῖπνον ἔθηκας</l>
<l>αἶψα καὶ ὀτραλέως, ὁπότε σπερχοίατ’ Ἀχαιοὶ</l>
<l>Τρωσὶν ἐφ’ ἱπποδάμοισι φέρειν πολύδακρυν Ἄρηα.</l>
<l>νῦν δὲ σὺ μὲν κεῖσαι δεδαϊγμένος, αὐτὰρ ἐμὸν κῆρ</l>
<l n="320">ἄκμηνον πόσιος καὶ ἐδητύος ἔνδον ἐόντων</l>
<l>σῇ ποθῇ· οὐ μὲν γάρ τι κακώτερον ἄλλο πάθοιμι,</l>
<l>οὐδ’ εἴ κεν τοῦ πατρὸς ἀποφθιμένοιο πυθοίμην,</l>
<l>ὅς που νῦν Φθίηφι τέρεν κατὰ δάκρυον εἴβει</l>
<l>χήτεϊ τοιοῦδ’ υἷος· ὃ δ’ ἀλλοδαπῷ ἐνὶ δήμῳ</l>
<l n="325">εἵνεκα ῥιγεδανῆς Ἑλένης Τρωσὶν πολεμίζω·</l>
<l>ἠὲ τὸν ὃς Σκύρῳ μοι ἔνι τρέφεται φίλος υἱός,</l>
<l>εἴ που ἔτι ζώει γε Νεοπτόλεμος θεοειδής.</l>
<l>πρὶν μὲν γάρ μοι θυμὸς ἐνὶ στήθεσσιν ἐώλπει</l>
<l>οἶον ἐμὲ φθίσεσθαι ἀπ’ Ἄργεος ἱπποβότοιο</l>
<l n="330">αὐτοῦ ἐνὶ Τροίῃ, σὲ δέ τε Φθίην δὲ νέεσθαι,</l>
<l>ὡς ἄν μοι τὸν παῖδα θοῇ ἐνὶ νηὶ̈ μελαίνῃ</l>
<l>Σκυρόθεν ἐξαγάγοις καί οἱ δείξειας ἕκαστα</l>
<l>κτῆσιν ἐμὴν δμῶάς τε καὶ ὑψερεφὲς μέγα δῶμα.</l>
<l>ἤδη γὰρ Πηλῆά γ’ ὀί̈ομαι ἢ κατὰ πάμπαν</l>
<l n="335">τεθνάμεν, ἤ που τυτθὸν ἔτι ζώοντ’ ἀκάχησθαι</l>
<l>γήραί̈ τε στυγερῷ καὶ ἐμὴν ποτιδέγμενον αἰεὶ</l>
<l>λυγρὴν ἀγγελίην, ὅτ’ ἀποφθιμένοιο πύθηται.</l>
</p><p><l><milestone ed="P" unit="para"/>ὣς ἔφατο κλαίων, ἐπὶ δὲ στενάχοντο γέροντες,</l>
<l>μνησάμενοι τὰ ἕκαστος ἐνὶ μεγάροισιν ἔλειπον·</l>
<l n="340">μυρομένους δ’ ἄρα τούς γε ἰδὼν ἐλέησε Κρονίων,</l>
<l>αἶψα δ’ Ἀθηναίην ἔπεα πτερόεντα προσηύδα·</l>
<l>τέκνον ἐμόν, δὴ πάμπαν ἀποίχεαι ἀνδρὸς ἑῆος.</l>
<l>ἦ νύ τοι οὐκέτι πάγχυ μετὰ φρεσὶ μέμβλετ’ Ἀχιλλεύς;</l>
<l>κεῖνος ὅ γε προπάροιθε νεῶν ὀρθοκραιράων</l>
<l n="345">ἧσται ὀδυρόμενος ἕταρον φίλον· οἳ δὲ δὴ ἄλλοι</l>
<l>οἴχονται μετὰ δεῖπνον, ὃ δ’ ἄκμηνος καὶ ἄπαστος.</l>
<l>ἀλλ’ ἴθι οἱ νέκτάρ τε καὶ ἀμβροσίην ἐρατεινὴν</l>
<l>στάξον ἐνὶ στήθεσς’, ἵνα μή μιν λιμὸς ἵκηται.</l>
<milestone ed="p" n="349" unit="card"/>
</p><p><l><milestone ed="P" unit="para"/>ὣς εἰπὼν ὄτρυνε πάρος μεμαυῖαν Ἀθήνην·</l>
<l n="350">ἣ δ’ ἅρπῃ ἐϊκυῖα τανυπτέρυγι λιγυφώνῳ</l>
<l>οὐρανοῦ ἐκκατεπᾶλτο δι’ αἰθέρος. αὐτὰρ Ἀχαιοὶ</l>
<l>αὐτίκα θωρήσσοντο κατὰ στρατόν· ἣ δ’ Ἀχιλῆϊ</l>
<l>νέκταρ ἐνὶ στήθεσσι καὶ ἀμβροσίην ἐρατεινὴν</l>
<l>στάξ’, ἵνα μή μιν λιμὸς ἀτερπὴς γούναθ’ ἵκοιτο·</l>
<l n="355">αὐτὴ δὲ πρὸς πατρὸς ἐρισθενέος πυκινὸν δῶ</l>
<l>ᾤχετο, τοὶ δ’ ἀπάνευθε νεῶν ἐχέοντο θοάων.</l>
<l>ὡς δ’ ὅτε ταρφειαὶ νιφάδες Διὸς ἐκποτέονται</l>
<l>ψυχραὶ ὑπὸ ῥιπῆς αἰθρηγενέος Βορέαο,</l>
<l>ὣς τότε ταρφειαὶ κόρυθες λαμπρὸν γανόωσαι</l>
<l n="360">νηῶν ἐκφορέοντο καὶ ἀσπίδες ὀμφαλόεσσαι</l>
<l>θώρηκές τε κραταιγύαλοι καὶ μείλινα δοῦρα.</l>
<l>αἴγλη δ’ οὐρανὸν ἷκε, γέλασσε δὲ πᾶσα περὶ χθὼν</l>
<l>χαλκοῦ ὑπὸ στεροπῆς· ὑπὸ δὲ κτύπος ὄρνυτο ποσσὶν</l>
<l>ἀνδρῶν· ἐν δὲ μέσοισι κορύσσετο δῖος Ἀχιλλεύς.</l>
<l n="365">τοῦ καὶ ὀδόντων μὲν καναχὴ πέλε, τὼ δέ οἱ ὄσσε</l>
<l>λαμπέσθην ὡς εἴ τε πυρὸς σέλας, ἐν δέ οἱ ἦτορ</l>
<l>δῦν’ ἄχος ἄτλητον· ὃ δ’ ἄρα Τρωσὶν μενεαίνων</l>
<l>δύσετο δῶρα θεοῦ, τά οἱ Ἥφαιστος κάμε τεύχων.</l>
<l>κνημῖδας μὲν πρῶτα περὶ κνήμῃσιν ἔθηκε</l>
<l n="370">καλὰς ἀργυρέοισιν ἐπισφυρίοις ἀραρυίας·</l>
<l>δεύτερον αὖ θώρηκα περὶ στήθεσσιν ἔδυνεν.</l>
<l>ἀμφὶ δ’ ἄρ’ ὤμοισιν βάλετο ξίφος ἀργυρόηλον</l>
<l>χάλκεον· αὐτὰρ ἔπειτα σάκος μέγα τε στιβαρόν τε</l>
<l>εἵλετο, τοῦ δ’ ἀπάνευθε σέλας γένετ’ ἠύ̈τε μήνης.</l>
<l n="375">ὡς δ’ ὅτ’ ἂν ἐκ πόντοιο σέλας ναύτῃσι φανήῃ</l>
<l>καιομένοιο πυρός, τό τε καίεται ὑψόθ’ ὄρεσφι</l>
<l>σταθμῷ ἐν οἰοπόλῳ· τοὺς δ’ οὐκ ἐθέλοντας ἄελλαι</l>
<l>πόντον ἐπ’ ἰχθυόεντα φίλων ἀπάνευθε φέρουσιν·</l>
<l>ὣς ἀπ’ Ἀχιλλῆος σάκεος σέλας αἰθέρ’ ἵκανε</l>
<l n="380">καλοῦ δαιδαλέου· περὶ δὲ τρυφάλειαν ἀείρας</l>
<l>κρατὶ θέτο βριαρήν· ἣ δ’ ἀστὴρ ὣς ἀπέλαμπεν</l>
<l>ἵππουρις τρυφάλεια, περισσείοντο δ’ ἔθειραι</l>
<l>χρύσεαι, ἃς Ἥφαιστος ἵει λόφον ἀμφὶ θαμειάς.</l>
<l>πειρήθη δ’ ἕο αὐτοῦ ἐν ἔντεσι δῖος Ἀχιλλεύς,</l>
<l n="385">εἰ οἷ ἐφαρμόσσειε καὶ ἐντρέχοι ἀγλαὰ γυῖα·</l>
<l>τῷ δ’ εὖτε πτερὰ γίγνετ’, ἄειρε δὲ ποιμένα λαῶν.</l>
<milestone ed="p" n="387" unit="card"/>
<l>ἐκ δ’ ἄρα σύριγγος πατρώϊον ἐσπάσατ’ ἔγχος</l>
<l>βριθὺ μέγα στιβαρόν· τὸ μὲν οὐ δύνατ’ ἄλλος Ἀχαιῶν</l>
<l>πάλλειν, ἀλλά μιν οἶος ἐπίστατο πῆλαι Ἀχιλλεύς·</l>
<l n="390">Πηλιάδα μελίην, τὴν πατρὶ φίλῳ πόρε Χείρων</l>
<l>Πηλίου ἐκ κορυφῆς φόνον ἔμμεναι ἡρώεσσιν·</l>
<l>ἵππους δ’ Αὐτομέδων τε καὶ Ἄλκιμος ἀμφιέποντες</l>
<l>ζεύγνυον· ἀμφὶ δὲ καλὰ λέπαδν’ ἕσαν, ἐν δὲ χαλινοὺς</l>
<l>γαμφηλῇς ἔβαλον, κατὰ δ’ ἡνία τεῖναν ὀπίσσω</l>
<l n="395">κολλητὸν ποτὶ δίφρον. ὃ δὲ μάστιγα φαεινὴν</l>
<l>χειρὶ λαβὼν ἀραρυῖαν ἐφ’ ἵπποιιν ἀνόρουσεν</l>
<l>Αὐτομέδων· ὄπιθεν δὲ κορυσσάμενος βῆ Ἀχιλλεὺς</l>
<l>τεύχεσι παμφαίνων ὥς τ’ ἠλέκτωρ Ὑπερίων,</l>
<l>σμερδαλέον δ’ ἵπποισιν ἐκέκλετο πατρὸς ἑοῖο·</l>
<l n="400">Ξάνθέ τε καὶ Βαλίε τηλεκλυτὰ τέκνα Ποδάργης</l>
<l>ἄλλως δὴ φράζεσθε σαωσέμεν ἡνιοχῆα</l>
<l>ἂψ Δαναῶν ἐς ὅμιλον ἐπεί χ’ ἕωμεν πολέμοιο,</l>
<l>μηδ’ ὡς Πάτροκλον λίπετ’ αὐτόθι τεθνηῶτα.</l>
</p><p><l><milestone ed="P" unit="para"/>τὸν δ’ ἄρ’ ὑπὸ ζυγόφι προσέφη πόδας αἰόλος ἵππος</l>
<l n="405">Ξάνθος, ἄφαρ δ’ ἤμυσε καρήατι· πᾶσα δὲ χαίτη</l>
<l>ζεύγλης ἐξεριποῦσα παρὰ ζυγὸν οὖδας ἵκανεν·</l>
<l>αὐδήεντα δ’ ἔθηκε θεὰ λευκώλενος Ἥρη·</l>
<l>καὶ λίην ς’ ἔτι νῦν γε σαώσομεν ὄβριμ’ Ἀχιλλεῦ·</l>
<l>ἀλλά τοι ἐγγύθεν ἦμαρ ὀλέθριον· οὐδέ τοι ἡμεῖς</l>
<l n="410">αἴτιοι, ἀλλὰ θεός τε μέγας καὶ Μοῖρα κραταιή.</l>
<l>οὐδὲ γὰρ ἡμετέρῃ βραδυτῆτί τε νωχελίῃ τε</l>
<l>Τρῶες ἀπ’ ὤμοιιν Πατρόκλου τεύχε’ ἕλοντο·</l>
<l>ἀλλὰ θεῶν ὤριστος, ὃν ἠύ̈κομος τέκε Λητώ,</l>
<l>ἔκταν’ ἐνὶ προμάχοισι καὶ Ἕκτορι κῦδος ἔδωκε.</l>
<l n="415">νῶϊ δὲ καί κεν ἅμα πνοιῇ Ζεφύροιο θέοιμεν,</l>
<l>ἥν περ ἐλαφροτάτην φάς’ ἔμμεναι· ἀλλὰ σοὶ αὐτῷ</l>
<l>μόρσιμόν ἐστι θεῷ τε καὶ ἀνέρι ἶφι δαμῆναι.</l>
</p><p><l><milestone ed="P" unit="para"/>ὣς ἄρα φωνήσαντος Ἐρινύες ἔσχεθον αὐδήν.</l>
<l>τὸν δὲ μέγ’ ὀχθήσας προσέφη πόδας ὠκὺς Ἀχιλλεύς·</l>
<l n="420">Ξάνθε τί μοι θάνατον μαντεύεαι; οὐδέ τί σε χρή.</l>
<l>εὖ νυ τὸ οἶδα καὶ αὐτὸς ὅ μοι μόρος ἐνθάδ’ ὀλέσθαι</l>
<l>νόσφι φίλου πατρὸς καὶ μητέρος· ἀλλὰ καὶ ἔμπης</l>
<l>οὐ λήξω πρὶν Τρῶας ἅδην ἐλάσαι πολέμοιο.</l>
</p><p><l><milestone ed="P" unit="para"/>ἦ ῥα, καὶ ἐν πρώτοις ἰάχων ἔχε μώνυχας ἵππους.</l>
</p></div>
<div type="book" n="20">
<milestone ed="p" n="1" unit="card"/>
<p><l>ὣς οἳ μὲν παρὰ νηυσὶ κορωνίσι θωρήσσοντο</l>
<l>ἀμφὶ σὲ Πηλέος υἱὲ μάχης ἀκόρητον Ἀχαιοί,</l>
<l>Τρῶες δ’ αὖθ’ ἑτέρωθεν ἐπὶ θρωσμῷ πεδίοιο·</l>
<l>Ζεὺς δὲ Θέμιστα κέλευσε θεοὺς ἀγορὴν δὲ καλέσσαι</l>
<l n="5">κρατὸς ἀπ’ Οὐλύμποιο πολυπτύχου· ἣ δ’ ἄρα πάντῃ</l>
<l>φοιτήσασα κέλευσε Διὸς πρὸς δῶμα νέεσθαι.</l>
<l>οὔτέ τις οὖν ποταμῶν ἀπέην νόσφ’ Ὠκεανοῖο,</l>
<l>οὔτ’ ἄρα νυμφάων αἵ τ’ ἄλσεα καλὰ νέμονται</l>
<l>καὶ πηγὰς ποταμῶν καὶ πίσεα ποιήεντα.</l>
<l n="10">ἐλθόντες δ’ ἐς δῶμα Διὸς νεφεληγερέταο</l>
<l>ξεστῇς αἰθούσῃσιν ἐνίζανον, ἃς Διὶ πατρὶ</l>
<l>Ἥφαιστος ποίησεν ἰδυίῃσι πραπίδεσσιν.</l>
</p><p><l><milestone ed="P" unit="para"/>ὣς οἳ μὲν Διὸς ἔνδον ἀγηγέρατ’· οὐδ’ ἐνοσίχθων</l>
<l>νηκούστησε θεᾶς, ἀλλ’ ἐξ ἁλὸς ἦλθε μετ’ αὐτούς,</l>
<l n="15">ἷζε δ’ ἄρ’ ἐν μέσσοισι, Διὸς δ’ ἐξείρετο βουλήν·</l>
<l>τίπτ’ αὖτ’ ἀργικέραυνε θεοὺς ἀγορὴν δὲ κάλεσσας;</l>
<l>ἦ τι περὶ Τρώων καὶ Ἀχαιῶν μερμηρίζεις;</l>
<l>τῶν γὰρ νῦν ἄγχιστα μάχη πόλεμός τε δέδηε.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη νεφεληγερέτα Ζεύς·</l>
<l n="20">ἔγνως ἐννοσίγαιε ἐμὴν ἐν στήθεσι βουλὴν</l>
<l>ὧν ἕνεκα ξυνάγειρα· μέλουσί μοι ὀλλύμενοί περ.</l>
<l>ἀλλ’ ἤτοι μὲν ἐγὼ μενέω πτυχὶ Οὐλύμποιο</l>
<l>ἥμενος, ἔνθ’ ὁρόων φρένα τέρψομαι· οἳ δὲ δὴ ἄλλοι</l>
<l>ἔρχεσθ’ ὄφρ’ ἂν ἵκησθε μετὰ Τρῶας καὶ Ἀχαιούς,</l>
<l n="25">ἀμφοτέροισι δ’ ἀρήγεθ’ ὅπῃ νόος ἐστὶν ἑκάστου.</l>
<l>εἰ γὰρ Ἀχιλλεὺς οἶος ἐπὶ Τρώεσσι μαχεῖται</l>
<l>οὐδὲ μίνυνθ’ ἕξουσι ποδώκεα Πηλεί̈ωνα.</l>
<l>καὶ δέ τί μιν καὶ πρόσθεν ὑποτρομέεσκον ὁρῶντες·</l>
<l>νῦν δ’ ὅτε δὴ καὶ θυμὸν ἑταίρου χώεται αἰνῶς</l>
<l n="30">δείδω μὴ καὶ τεῖχος ὑπέρμορον ἐξαλαπάξῃ.</l>
<milestone ed="p" n="30" unit="card"/>
</p><p><l><milestone ed="P" unit="para"/>ὣς ἔφατο Κρονίδης, πόλεμον δ’ ἀλίαστον ἔγειρε.</l>
<l>βὰν δ’ ἴμεναι πόλεμον δὲ θεοὶ δίχα θυμὸν ἔχοντες·</l>
<l>Ἥρη μὲν μετ’ ἀγῶνα νεῶν καὶ Παλλὰς Ἀθήνη</l>
<l>ἠδὲ Ποσειδάων γαιήοχος ἠδ’ ἐριούνης</l>
<l n="35">Ἑρμείας, ὃς ἐπὶ φρεσὶ πευκαλίμῃσι κέκασται·</l>
<l>Ἥφαιστος δ’ ἅμα τοῖσι κίε σθένεϊ βλεμεαίνων</l>
<l>χωλεύων, ὑπὸ δὲ κνῆμαι ῥώοντο ἀραιαί.</l>
<l>ἐς δὲ Τρῶας Ἄρης κορυθαίολος, αὐτὰρ ἅμ’ αὐτῷ</l>
<l>Φοῖβος ἀκερσεκόμης ἠδ’ Ἄρτεμις ἰοχέαιρα</l>
<l n="40">Λητώ τε Ξάνθός τε φιλομειδής τ’ Ἀφροδίτη.</l>
</p><p><l><milestone ed="P" unit="para"/>εἷος μέν ῥ’ ἀπάνευθε θεοὶ θνητῶν ἔσαν ἀνδρῶν,</l>
<l>τεῖος Ἀχαιοὶ μὲν μέγα κύδανον, οὕνεκ’ Ἀχιλλεὺς</l>
<l>ἐξεφάνη, δηρὸν δὲ μάχης ἐπέπαυτ’ ἀλεγεινῆς·</l>
<l>Τρῶας δὲ τρόμος αἰνὸς ὑπήλυθε γυῖα ἕκαστον</l>
<l n="45">δειδιότας, ὅθ’ ὁρῶντο ποδώκεα Πηλεί̈ωνα</l>
<l>τεύχεσι λαμπόμενον βροτολοιγῷ ἶσον Ἄρηϊ.</l>
<l>αὐτὰρ ἐπεὶ μεθ’ ὅμιλον Ὀλύμπιοι ἤλυθον ἀνδρῶν,</l>
<l>ὦρτο δ’ Ἔρις κρατερὴ λαοσσόος, αὖε δ’ Ἀθήνη</l>
<l>στᾶς’ ὁτὲ μὲν παρὰ τάφρον ὀρυκτὴν τείχεος ἐκτός,</l>
<l n="50">ἄλλοτ’ ἐπ’ ἀκτάων ἐριδούπων μακρὸν ἀύ̈τει.</l>
<l>αὖε δ’ Ἄρης ἑτέρωθεν ἐρεμνῇ λαίλαπι ἶσος</l>
<l>ὀξὺ κατ’ ἀκροτάτης πόλιος Τρώεσσι κελεύων,</l>
<l>ἄλλοτε πὰρ Σιμόεντι θέων ἐπὶ Καλλικολώνῃ.</l>
<milestone ed="p" n="54" unit="card"/>
</p><p><l><milestone ed="P" unit="para"/>ὣς τοὺς ἀμφοτέρους μάκαρες θεοὶ ὀτρύνοντες</l>
<l n="55">σύμβαλον, ἐν δ’ αὐτοῖς ἔριδα ῥήγνυντο βαρεῖαν·</l>
<l>δεινὸν δὲ βρόντησε πατὴρ ἀνδρῶν τε θεῶν τε</l>
<l>ὑψόθεν· αὐτὰρ νέρθε Ποσειδάων ἐτίναξε</l>
<l>γαῖαν ἀπειρεσίην ὀρέων τ’ αἰπεινὰ κάρηνα.</l>
<l>πάντες δ’ ἐσσείοντο πόδες πολυπίδακος Ἴδης</l>
<l n="60">καὶ κορυφαί, Τρώων τε πόλις καὶ νῆες Ἀχαιῶν.</l>
<l>ἔδεισεν δ’ ὑπένερθεν ἄναξ ἐνέρων Ἀϊδωνεύς,</l>
<l>δείσας δ’ ἐκ θρόνου ἆλτο καὶ ἴαχε, μή οἱ ὕπερθε</l>
<l>γαῖαν ἀναρρήξειε Ποσειδάων ἐνοσίχθων,</l>
<l>οἰκία δὲ θνητοῖσι καὶ ἀθανάτοισι φανείη</l>
<l n="65">σμερδαλέ’ εὐρώεντα, τά τε στυγέουσι θεοί περ·</l>
<l>τόσσος ἄρα κτύπος ὦρτο θεῶν ἔριδι ξυνιόντων.</l>
<l>ἤτοι μὲν γὰρ ἔναντα Ποσειδάωνος ἄνακτος</l>
<l>ἵστατ’ Ἀπόλλων Φοῖβος ἔχων ἰὰ πτερόεντα,</l>
<l>ἄντα δ’ Ἐνυαλίοιο θεὰ γλαυκῶπις Ἀθήνη·</l>
<l n="70">Ἥρῃ δ’ ἀντέστη χρυσηλάκατος κελαδεινὴ</l>
<l>Ἄρτεμις ἰοχέαιρα κασιγνήτη ἑκάτοιο·</l>
<l>Λητοῖ δ’ ἀντέστη σῶκος ἐριούνιος Ἑρμῆς,</l>
<l>ἄντα δ’ ἄρ’ Ἡφαίστοιο μέγας ποταμὸς βαθυδίνης,</l>
<l>ὃν Ξάνθον καλέουσι θεοί, ἄνδρες δὲ Σκάμανδρον.</l>
</p><p><l n="75"><milestone ed="P" unit="para"/>ὣς οἳ μὲν θεοὶ ἄντα θεῶν ἴσαν· αὐτὰρ Ἀχιλλεὺς</l>
<l>Ἕκτορος ἄντα μάλιστα λιλαίετο δῦναι ὅμιλον</l>
<l>Πριαμίδεω· τοῦ γάρ ῥα μάλιστά ἑ θυμὸς ἀνώγει</l>
<l>αἵματος ἆσαι Ἄρηα ταλαύρινον πολεμιστήν.</l>
<l>Αἰνείαν δ’ ἰθὺς λαοσσόος ὦρσεν Ἀπόλλων</l>
<l n="80">ἀντία Πηλεί̈ωνος, ἐνῆκε δέ οἱ μένος ἠύ̈·</l>
<l>υἱέϊ δὲ Πριάμοιο Λυκάονι εἴσατο φωνήν·</l>
<l>τῷ μιν ἐεισάμενος προσέφη Διὸς υἱὸς Ἀπόλλων·</l>
<l>Αἰνεία Τρώων βουληφόρε ποῦ τοι ἀπειλαὶ</l>
<l>ἃς Τρώων βασιλεῦσιν ὑπίσχεο οἰνοποτάζων</l>
<l n="85">Πηλεί̈δεω Ἀχιλῆος ἐναντίβιον πολεμίξειν;</l>
<milestone ed="p" n="86" unit="card"/>
</p><p><l><milestone ed="P" unit="para"/>τὸν δ’ αὖτ’ Αἰνείας ἀπαμειβόμενος προσέειπε·</l>
<l>Πριαμίδη τί με ταῦτα καὶ οὐκ ἐθέλοντα κελεύεις</l>
<l>ἀντία Πηλεί̈ωνος ὑπερθύμοιο μάχεσθαι;</l>
<l>οὐ μὲν γὰρ νῦν πρῶτα ποδώκεος ἄντ’ Ἀχιλῆος</l>
<l n="90">στήσομαι, ἀλλ’ ἤδη με καὶ ἄλλοτε δουρὶ φόβησεν</l>
<l>ἐξ Ἴδης, ὅτε βουσὶν ἐπήλυθεν ἡμετέρῃσι,</l>
<l>πέρσε δὲ Λυρνησσὸν καὶ Πήδασον· αὐτὰρ ἐμὲ Ζεὺς</l>
<l>εἰρύσαθ’, ὅς μοι ἐπῶρσε μένος λαιψηρά τε γοῦνα.</l>
<l>ἦ κ’ ἐδάμην ὑπὸ χερσὶν Ἀχιλλῆος καὶ Ἀθήνης,</l>
<l n="95">ἥ οἱ πρόσθεν ἰοῦσα τίθει φάος ἠδ’ ἐκέλευεν</l>
<l>ἔγχεϊ χαλκείῳ Λέλεγας καὶ Τρῶας ἐναίρειν.</l>
<l>τὼ οὐκ ἔστ’ Ἀχιλῆος ἐναντίον ἄνδρα μάχεσθαι·</l>
<l>αἰεὶ γὰρ πάρα εἷς γε θεῶν ὃς λοιγὸν ἀμύνει.</l>
<l>καὶ δ’ ἄλλως τοῦ γ’ ἰθὺ βέλος πέτετ’, οὐδ’ ἀπολήγει</l>
<l n="100">πρὶν χροὸς ἀνδρομέοιο διελθέμεν. εἰ δὲ θεός περ</l>
<l>ἶσον τείνειεν πολέμου τέλος, οὔ κε μάλα ῥέα</l>
<l>νικήσει’, οὐδ’ εἰ παγχάλκεος εὔχεται εἶναι.</l>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ Διὸς υἱὸς Ἀπόλλων·</l>
<l>ἥρως ἀλλ’ ἄγε καὶ σὺ θεοῖς αἰειγενέτῃσιν</l>
<l n="105">εὔχεο· καὶ δὲ σέ φασι Διὸς κούρης Ἀφροδίτης</l>
<l>ἐκγεγάμεν, κεῖνος δὲ χερείονος ἐκ θεοῦ ἐστίν·</l>
<l>ἣ μὲν γὰρ Διός ἐσθ’, ἣ δ’ ἐξ ἁλίοιο γέροντος.</l>
<l>ἀλλ’ ἰθὺς φέρε χαλκὸν ἀτειρέα, μηδέ σε πάμπαν</l>
<l>λευγαλέοις ἐπέεσσιν ἀποτρεπέτω καὶ ἀρειῇ.</l>
<milestone ed="p" n="110" unit="card"/>
</p><p><l n="110"><milestone ed="P" unit="para"/>ὣς εἰπὼν ἔμπνευσε μένος μέγα ποιμένι λαῶν,</l>
<l>βῆ δὲ διὰ προμάχων κεκορυθμένος αἴθοπι χαλκῷ.</l>
<l>οὐδ’ ἔλαθ’ Ἀγχίσαο πάϊς λευκώλενον Ἥρην</l>
<l>ἀντία Πηλεί̈ωνος ἰὼν ἀνὰ οὐλαμὸν ἀνδρῶν·</l>
<l>ἣ δ’ ἄμυδις στήσασα θεοὺς μετὰ μῦθον ἔειπε·</l>
<l n="115">φράζεσθον δὴ σφῶϊ Ποσείδαον καὶ Ἀθήνη</l>
<l>ἐν φρεσὶν ὑμετέρῃσιν, ὅπως ἔσται τάδε ἔργα.</l>
<l>Αἰνείας ὅδ’ ἔβη κεκορυθμένος αἴθοπι χαλκῷ</l>
<l>ἀντία Πηλεί̈ωνος, ἀνῆκε δὲ Φοῖβος Ἀπόλλων.</l>
<l>ἀλλ’ ἄγεθ’, ἡμεῖς πέρ μιν ἀποτρωπῶμεν ὀπίσσω</l>
<l n="120">αὐτόθεν, ἤ τις ἔπειτα καὶ ἡμείων Ἀχιλῆϊ</l>
<l>παρσταίη, δοίη δὲ κράτος μέγα, μηδέ τι θυμῷ</l>
<l>δευέσθω, ἵνα εἰδῇ ὅ μιν φιλέουσιν ἄριστοι</l>
<l>ἀθανάτων, οἳ δ’ αὖτ’ ἀνεμώλιοι οἳ τὸ πάρος περ</l>
<l>Τρωσὶν ἀμύνουσιν πόλεμον καὶ δηϊοτῆτα.</l>
<l n="125">πάντες δ’ Οὐλύμποιο κατήλθομεν ἀντιόωντες</l>
<l>τῆσδε μάχης, ἵνα μή τι μετὰ Τρώεσσι πάθῃσι</l>
<l>σήμερον· ὕστερον αὖτε τὰ πείσεται ἅσσά οἱ αἶσα</l>
<l>γιγνομένῳ ἐπένησε λίνῳ ὅτε μιν τέκε μήτηρ.</l>
<l>εἰ δ’ Ἀχιλεὺς οὐ ταῦτα θεῶν ἐκ πεύσεται ὀμφῆς</l>
<l n="130">δείσετ’ ἔπειθ’, ὅτε κέν τις ἐναντίβιον θεὸς ἔλθῃ</l>
<l>ἐν πολέμῳ· χαλεποὶ δὲ θεοὶ φαίνεσθαι ἐναργεῖς.</l>
</p><p><l><milestone ed="P" unit="para"/>τὴν δ’ ἠμείβετ’ ἔπειτα Ποσειδάων ἐνοσίχθων·</l>
<l>Ἥρη μὴ χαλέπαινε παρ’ ἐκ νόον· οὐδέ τί σε χρή.</l>
<l>οὐκ ἂν ἔγωγ’ ἐθέλοιμι θεοὺς ἔριδι ξυνελάσσαι</l>
<l n="135">ἡμέας τοὺς ἄλλους, ἐπεὶ ἦ πολὺ φέρτεροί εἰμεν·</l>
<l>ἀλλ’ ἡμεῖς μὲν ἔπειτα καθεζώμεσθα κιόντες</l>
<l>ἐκ πάτου ἐς σκοπιήν, πόλεμος δ’ ἄνδρεσσι μελήσει.</l>
<l>εἰ δέ κ’ Ἄρης ἄρχωσι μάχης ἢ Φοῖβος Ἀπόλλων,</l>
<l>ἢ Ἀχιλῆ’ ἴσχωσι καὶ οὐκ εἰῶσι μάχεσθαι,</l>
<l n="140">αὐτίκ’ ἔπειτα καὶ ἄμμι παρ’ αὐτόθι νεῖκος ὀρεῖται</l>
<l>φυλόπιδος· μάλα δ’ ὦκα διακρινθέντας ὀί̈ω</l>
<l>ἂψ ἴμεν Οὔλυμπον δὲ θεῶν μεθ’ ὁμήγυριν ἄλλων</l>
<l>ἡμετέρῃς ὑπὸ χερσὶν ἀναγκαίηφι δαμέντας.</l>
<milestone ed="p" n="144" unit="card"/>
</p><p><l><milestone ed="P" unit="para"/>ὣς ἄρα φωνήσας ἡγήσατο κυανοχαίτης</l>
<l n="145">τεῖχος ἐς ἀμφίχυτον Ἡρακλῆος θείοιο</l>
<l>ὑψηλόν, τό ῥά οἱ Τρῶες καὶ Παλλὰς Ἀθήνη</l>
<l>ποίεον, ὄφρα τὸ κῆτος ὑπεκπροφυγὼν ἀλέαιτο,</l>
<l>ὁππότε μιν σεύαιτο ἀπ’ ἠϊόνος πεδίον δέ.</l>
<l>ἔνθα Ποσειδάων κατ’ ἄρ’ ἕζετο καὶ θεοὶ ἄλλοι,</l>
<l n="150">ἀμφὶ δ’ ἄρ’ ἄρρηκτον νεφέλην ὤμοισιν ἕσαντο·</l>
<l>οἳ δ’ ἑτέρωσε καθῖζον ἐπ’ ὀφρύσι Καλλικολώνης</l>
<l>ἀμφὶ σὲ ἤϊε Φοῖβε καὶ Ἄρηα πτολίπορθον.</l>
</p><p><l><milestone ed="P" unit="para"/>ὣς οἳ μέν ῥ’ ἑκάτερθε καθήατο μητιόωντες</l>
<l>βουλάς· ἀρχέμεναι δὲ δυσηλεγέος πολέμοιο</l>
<l n="155">ὄκνεον ἀμφότεροι, Ζεὺς δ’ ἥμενος ὕψι κέλευε.</l>
</p><p><l><milestone ed="P" unit="para"/>τῶν δ’ ἅπαν ἐπλήσθη πεδίον καὶ λάμπετο χαλκῷ</l>
<l>ἀνδρῶν ἠδ’ ἵππων· κάρκαιρε δὲ γαῖα πόδεσσιν</l>
<l>ὀρνυμένων ἄμυδις. δύο δ’ ἀνέρες ἔξοχ’ ἄριστοι</l>
<l>ἐς μέσον ἀμφοτέρων συνίτην μεμαῶτε μάχεσθαι</l>
<l n="160">Αἰνείας τ’ Ἀγχισιάδης καὶ δῖος Ἀχιλλεύς.</l>
<l>Αἰνείας δὲ πρῶτος ἀπειλήσας ἐβεβήκει</l>
<l>νευστάζων κόρυθι βριαρῇ· ἀτὰρ ἀσπίδα θοῦριν</l>
<l>πρόσθεν ἔχε στέρνοιο, τίνασσε δὲ χάλκεον ἔγχος.</l>
<l>Πηλεί̈δης δ’ ἑτέρωθεν ἐναντίον ὦρτο λέων ὣς</l>
<l n="165">σίντης, ὅν τε καὶ ἄνδρες ἀποκτάμεναι μεμάασιν</l>
<l>ἀγρόμενοι πᾶς δῆμος· ὃ δὲ πρῶτον μὲν ἀτίζων</l>
<l>ἔρχεται, ἀλλ’ ὅτε κέν τις ἀρηϊθόων αἰζηῶν</l>
<l>δουρὶ βάλῃ ἐάλη τε χανών, περί τ’ ἀφρὸς ὀδόντας</l>
<l>γίγνεται, ἐν δέ τέ οἱ κραδίῃ στένει ἄλκιμον ἦτορ,</l>
<l n="170">οὐρῇ δὲ πλευράς τε καὶ ἰσχία ἀμφοτέρωθεν</l>
<l>μαστίεται, ἑὲ δ’ αὐτὸν ἐποτρύνει μαχέσασθαι,</l>
<l>γλαυκιόων δ’ ἰθὺς φέρεται μένει, ἤν τινα πέφνῃ</l>
<l>ἀνδρῶν, ἢ αὐτὸς φθίεται πρώτῳ ἐν ὁμίλῳ·</l>
<l>ὣς Ἀχιλῆ’ ὄτρυνε μένος καὶ θυμὸς ἀγήνωρ</l>
<l n="175">ἀντίον ἐλθέμεναι μεγαλήτορος Αἰνείαο.</l>
<milestone ed="p" n="176" unit="card"/>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>τὸν πρότερος προσέειπε ποδάρκης δῖος Ἀχιλλεύς·</l>
<l>Αἰνεία τί σὺ τόσσον ὁμίλου πολλὸν ἐπελθὼν</l>
<l>ἔστης; ἦ σέ γε θυμὸς ἐμοὶ μαχέσασθαι ἀνώγει</l>
<l n="180">ἐλπόμενον Τρώεσσιν ἀνάξειν ἱπποδάμοισι</l>
<l>τιμῆς τῆς Πριάμου; ἀτὰρ εἴ κεν ἔμ’ ἐξεναρίξῃς,</l>
<l>οὔ τοι τοὔνεκά γε Πρίαμος γέρας ἐν χερὶ θήσει·</l>
<l>εἰσὶν γάρ οἱ παῖδες, ὃ δ’ ἔμπεδος οὐδ’ ἀεσίφρων.</l>
<l>ἦ νύ τί τοι Τρῶες τέμενος τάμον ἔξοχον ἄλλων</l>
<l n="185">καλὸν φυταλιῆς καὶ ἀρούρης, ὄφρα νέμηαι</l>
<l>αἴ κεν ἐμὲ κτείνῃς; χαλεπῶς δέ ς’ ἔολπα τὸ ῥέξειν.</l>
<l>ἤδη μὲν σέ γέ φημι καὶ ἄλλοτε δουρὶ φοβῆσαι.</l>
<l>ἦ οὐ μέμνῃ ὅτε πέρ σε βοῶν ἄπο μοῦνον ἐόντα</l>
<l>σεῦα κατ’ Ἰδαίων ὀρέων ταχέεσσι πόδεσσι</l>
<l n="190">καρπαλίμως; τότε δ’ οὔ τι μετατροπαλίζεο φεύγων.</l>
<l>ἔνθεν δ’ ἐς Λυρνησσὸν ὑπέκφυγες· αὐτὰρ ἐγὼ τὴν</l>
<l>πέρσα μεθορμηθεὶς σὺν Ἀθήνῃ καὶ Διὶ πατρί,</l>
<l>ληϊάδας δὲ γυναῖκας ἐλεύθερον ἦμαρ ἀπούρας</l>
<l>ἦγον· ἀτὰρ σὲ Ζεὺς ἐρρύσατο καὶ θεοὶ ἄλλοι.</l>
<l n="195">ἀλλ’ οὐ νῦν ἐρύεσθαι ὀί̈ομαι, ὡς ἐνὶ θυμῷ</l>
<l>βάλλεαι· ἀλλά ς’ ἔγωγ’ ἀναχωρήσαντα κελεύω</l>
<l>ἐς πληθὺν ἰέναι, μηδ’ ἀντίος ἵστας’ ἐμεῖο,</l>
<l>πρίν τι κακὸν παθέειν· ῥεχθὲν δέ τε νήπιος ἔγνω.</l>
<milestone ed="p" n="199" unit="card"/>
</p><p><l><milestone ed="P" unit="para"/>τὸν δ’ αὖτ’ Αἰνείας ἀπαμείβετο φώνησέν τε·</l>
<l n="200">Πηλεί̈δη μὴ δὴ ἐπέεσσί με νηπύτιον ὣς</l>
<l>ἔλπεο δειδίξεσθαι, ἐπεὶ σάφα οἶδα καὶ αὐτὸς</l>
<l>ἠμὲν κερτομίας ἠδ’ αἴσυλα μυθήσασθαι.</l>
<l>ἴδμεν δ’ ἀλλήλων γενεήν, ἴδμεν δὲ τοκῆας</l>
<l>πρόκλυτ’ ἀκούοντες ἔπεα θνητῶν ἀνθρώπων·</l>
<l n="205">ὄψει δ’ οὔτ’ ἄρ πω σὺ ἐμοὺς ἴδες οὔτ’ ἄρ’ ἐγὼ σούς.</l>
<l>φασὶ σὲ μὲν Πηλῆος ἀμύμονος ἔκγονον εἶναι,</l>
<l>μητρὸς δ’ ἐκ Θέτιδος καλλιπλοκάμου ἁλοσύδνης·</l>
<l>αὐτὰρ ἐγὼν υἱὸς μεγαλήτορος Ἀγχίσαο</l>
<l>εὔχομαι ἐκγεγάμεν, μήτηρ δέ μοί ἐστ’ Ἀφροδίτη·</l>
<l n="210">τῶν δὴ νῦν ἕτεροί γε φίλον παῖδα κλαύσονται</l>
<l>σήμερον· οὐ γάρ φημ’ ἐπέεσσί γε νηπυτίοισιν</l>
<l>ὧδε διακρινθέντε μάχης ἐξαπονέεσθαι.</l>
<l>εἰ δ’ ἐθέλεις καὶ ταῦτα δαήμεναι, ὄφρ’ ἐὺ̈ εἰδῇς</l>
<l>ἡμετέρην γενεήν, πολλοὶ δέ μιν ἄνδρες ἴσασι·</l>
<l n="215">Δάρδανον αὖ πρῶτον τέκετο νεφεληγερέτα Ζεύς,</l>
<l>κτίσσε δὲ Δαρδανίην, ἐπεὶ οὔ πω Ἴλιος ἱρὴ</l>
<l>ἐν πεδίῳ πεπόλιστο πόλις μερόπων ἀνθρώπων,</l>
<l>ἀλλ’ ἔθ’ ὑπωρείας ᾤκεον πολυπίδακος Ἴδης.</l>
<l>Δάρδανος αὖ τέκεθ’ υἱὸν Ἐριχθόνιον βασιλῆα,</l>
<l n="220">ὃς δὴ ἀφνειότατος γένετο θνητῶν ἀνθρώπων·</l>
<l>τοῦ τρισχίλιαι ἵπποι ἕλος κάτα βουκολέοντο</l>
<l>θήλειαι, πώλοισιν ἀγαλλόμεναι ἀταλῇσι.</l>
<l>τάων καὶ Βορέης ἠράσσατο βοσκομενάων,</l>
<l>ἵππῳ δ’ εἰσάμενος παρελέξατο κυανοχαίτῃ·</l>
<l n="225">αἳ δ’ ὑποκυσάμεναι ἔτεκον δυοκαίδεκα πώλους.</l>
<l>αἳ δ’ ὅτε μὲν σκιρτῷεν ἐπὶ ζείδωρον ἄρουραν,</l>
<l>ἄκρον ἐπ’ ἀνθερίκων καρπὸν θέον οὐδὲ κατέκλων·</l>
<l>ἀλλ’ ὅτε δὴ σκιρτῷεν ἐπ’ εὐρέα νῶτα θαλάσσης,</l>
<l>ἄκρον ἐπὶ ῥηγμῖνος ἁλὸς πολιοῖο θέεσκον.</l>
<l n="230">Τρῶα δ’ Ἐριχθόνιος τέκετο Τρώεσσιν ἄνακτα·</l>
<l>Τρωὸς δ’ αὖ τρεῖς παῖδες ἀμύμονες ἐξεγένοντο</l>
<l>Ἶλός τ’ Ἀσσάρακός τε καὶ ἀντίθεος Γανυμήδης,</l>
<l>ὃς δὴ κάλλιστος γένετο θνητῶν ἀνθρώπων·</l>
<l>τὸν καὶ ἀνηρείψαντο θεοὶ Διὶ οἰνοχοεύειν</l>
<l n="235">κάλλεος εἵνεκα οἷο ἵν’ ἀθανάτοισι μετείη.</l>
<l>Ἶλος δ’ αὖ τέκεθ’ υἱὸν ἀμύμονα Λαομέδοντα·</l>
<l>Λαομέδων δ’ ἄρα Τιθωνὸν τέκετο Πρίαμόν τε</l>
<l>Λάμπόν τε Κλυτίον θ’ Ἱκετάονά τ’ ὄζον Ἄρηος·</l>
<l>Ἀσσάρακος δὲ Κάπυν, ὃ δ’ ἄρ’ Ἀγχίσην τέκε παῖδα·</l>
<l n="240">αὐτὰρ ἔμ’ Ἀγχίσης, Πρίαμος δ’ ἔτεχ’ Ἕκτορα δῖον.</l>
<l>ταύτης τοι γενεῆς τε καὶ αἵματος εὔχομαι εἶναι.</l>
<milestone ed="p" n="242" unit="card"/>
<l>Ζεὺς δ’ ἀρετὴν ἄνδρεσσιν ὀφέλλει τε μινύθει τε</l>
<l>ὅππως κεν ἐθέλῃσιν· ὃ γὰρ κάρτιστος ἁπάντων.</l>
<l>ἀλλ’ ἄγε μηκέτι ταῦτα λεγώμεθα νηπύτιοι ὣς</l>
<l n="245">ἑσταότ’ ἐν μέσσῃ ὑσμίνῃ δηϊοτῆτος.</l>
<l>ἔστι γὰρ ἀμφοτέροισιν ὀνείδεα μυθήσασθαι</l>
<l>πολλὰ μάλ’, οὐδ’ ἂν νηῦς ἑκατόζυγος ἄχθος ἄροιτο.</l>
<l>στρεπτὴ δὲ γλῶσς’ ἐστὶ βροτῶν, πολέες δ’ ἔνι μῦθοι</l>
<l>παντοῖοι, ἐπέων δὲ πολὺς νομὸς ἔνθα καὶ ἔνθα.</l>
<l n="250">ὁπποῖόν κ’ εἴπῃσθα ἔπος, τοῖόν κ’ ἐπακούσαις.</l>
<l>ἀλλὰ τί ἢ ἔριδας καὶ νείκεα νῶϊν ἀνάγκη</l>
<l>νεικεῖν ἀλλήλοισιν ἐναντίον ὥς τε γυναῖκας,</l>
<l>αἵ τε χολωσάμεναι ἔριδος πέρι θυμοβόροιο</l>
<l>νεικεῦς’ ἀλλήλῃσι μέσην ἐς ἄγυιαν ἰοῦσαι</l>
<l n="255">πόλλ’ ἐτεά τε καὶ οὐκί· χόλος δέ τε καὶ τὰ κελεύει.</l>
<l>ἀλκῆς δ’ οὔ μ’ ἐπέεσσιν ἀποτρέψεις μεμαῶτα</l>
<l>πρὶν χαλκῷ μαχέσασθαι ἐναντίον· ἀλλ’ ἄγε θᾶσσον</l>
<l>γευσόμεθ’ ἀλλήλων χαλκήρεσιν ἐγχείῃσιν.</l>
</p><p><l><milestone ed="P" unit="para"/>ἦ ῥα καὶ ἐν δεινῷ σάκει ἤλασεν ὄβριμον ἔγχος</l>
<l n="260">σμερδαλέῳ· μέγα δ’ ἀμφὶ σάκος μύκε δουρὸς ἀκωκῇ.</l>
<l>Πηλεί̈δης δὲ σάκος μὲν ἀπὸ ἕο χειρὶ παχείῃ</l>
<l>ἔσχετο ταρβήσας· φάτο γὰρ δολιχόσκιον ἔγχος</l>
<l>ῥέα διελεύσεσθαι μεγαλήτορος Αἰνείαο</l>
<l>νήπιος, οὐδ’ ἐνόησε κατὰ φρένα καὶ κατὰ θυμὸν</l>
<l n="265">ὡς οὐ ῥηί̈δι’ ἐστὶ θεῶν ἐρικυδέα δῶρα</l>
<l>ἀνδράσι γε θνητοῖσι δαμήμεναι οὐδ’ ὑποείκειν.</l>
<l>οὐδὲ τότ’ Αἰνείαο δαί̈φρονος ὄβριμον ἔγχος</l>
<l>ῥῆξε σάκος· χρυσὸς γὰρ ἐρύκακε, δῶρα θεοῖο·</l>
<l>ἀλλὰ δύω μὲν ἔλασσε διὰ πτύχας, αἳ δ’ ἄρ’ ἔτι τρεῖς</l>
<l n="270">ἦσαν, ἐπεὶ πέντε πτύχας ἤλασε κυλλοποδίων,</l>
<l>τὰς δύο χαλκείας, δύο δ’ ἔνδοθι κασσιτέροιο,</l>
<l>τὴν δὲ μίαν χρυσῆν, τῇ ῥ’ ἔσχετο μείλινον ἔγχος.</l>
<milestone ed="p" n="273" unit="card"/>
</p><p><l><milestone ed="P" unit="para"/>δεύτερος αὖτ’ Ἀχιλεὺς προί̈ει δολιχόσκιον ἔγχος,</l>
<l>καὶ βάλεν Αἰνείαο κατ’ ἀσπίδα πάντος’ ἐί̈σην</l>
<l n="275">ἄντυγ’ ὕπο πρώτην, ᾗ λεπτότατος θέε χαλκός,</l>
<l>λεπτοτάτη δ’ ἐπέην ῥινὸς βοός· ἣ δὲ διὰ πρὸ</l>
<l>Πηλιὰς ἤϊξεν μελίη, λάκε δ’ ἀσπὶς ὑπ’ αὐτῆς.</l>
<l>Αἰνείας δ’ ἐάλη καὶ ἀπὸ ἕθεν ἀσπίδ’ ἀνέσχε</l>
<l>δείσας· ἐγχείη δ’ ἄρ’ ὑπὲρ νώτου ἐνὶ γαίῃ</l>
<l n="280">ἔστη ἱεμένη, διὰ δ’ ἀμφοτέρους ἕλε κύκλους</l>
<l>ἀσπίδος ἀμφιβρότης· ὃ δ’ ἀλευάμενος δόρυ μακρὸν</l>
<l>ἔστη, κὰδ δ’ ἄχος οἱ χύτο μυρίον ὀφθαλμοῖσι,</l>
<l>ταρβήσας ὅ οἱ ἄγχι πάγη βέλος. αὐτὰρ Ἀχιλλεὺς</l>
<l>ἐμμεμαὼς ἐπόρουσεν ἐρυσσάμενος ξίφος ὀξὺ</l>
<l n="285">σμερδαλέα ἰάχων· ὃ δὲ χερμάδιον λάβε χειρὶ</l>
<l>Αἰνείας, μέγα ἔργον, ὃ οὐ δύο γ’ ἄνδρε φέροιεν,</l>
<l>οἷοι νῦν βροτοί εἰς’· ὃ δέ μιν ῥέα πάλλε καὶ οἶος.</l>
<l>ἔνθά κεν Αἰνείας μὲν ἐπεσσύμενον βάλε πέτρῳ</l>
<l>ἢ κόρυθ’ ἠὲ σάκος, τό οἱ ἤρκεσε λυγρὸν ὄλεθρον,</l>
<l n="290">τὸν δέ κε Πηλεί̈δης σχεδὸν ἄορι θυμὸν ἀπηύρα,</l>
<l>εἰ μὴ ἄρ’ ὀξὺ νόησε Ποσειδάων ἐνοσίχθων·</l>
<l>αὐτίκα δ’ ἀθανάτοισι θεοῖς μετὰ μῦθον ἔειπεν·</l>
<l>ὢ πόποι ἦ μοι ἄχος μεγαλήτορος Αἰνείαο,</l>
<l>ὃς τάχα Πηλεί̈ωνι δαμεὶς Ἄϊδος δὲ κάτεισι</l>
<l n="295">πειθόμενος μύθοισιν Ἀπόλλωνος ἑκάτοιο</l>
<l>νήπιος, οὐδέ τί οἱ χραισμήσει λυγρὸν ὄλεθρον.</l>
<l>ἀλλὰ τί ἢ νῦν οὗτος ἀναίτιος ἄλγεα πάσχει</l>
<l>μὰψ ἕνεκ’ ἀλλοτρίων ἀχέων, κεχαρισμένα δ’ αἰεὶ</l>
<l>δῶρα θεοῖσι δίδωσι τοὶ οὐρανὸν εὐρὺν ἔχουσιν;</l>
<l n="300">ἀλλ’ ἄγεθ’ ἡμεῖς πέρ μιν ὑπὲκ θανάτου ἀγάγωμεν,</l>
<l>μή πως καὶ Κρονίδης κεχολώσεται, αἴ κεν Ἀχιλλεὺς</l>
<l>τόνδε κατακτείνῃ· μόριμον δέ οἵ ἐστ’ ἀλέασθαι,</l>
<l>ὄφρα μὴ ἄσπερμος γενεὴ καὶ ἄφαντος ὄληται</l>
<l>Δαρδάνου, ὃν Κρονίδης περὶ πάντων φίλατο παίδων</l>
<l n="305">οἳ ἕθεν ἐξεγένοντο γυναικῶν τε θνητάων.</l>
<l>ἤδη γὰρ Πριάμου γενεὴν ἔχθηρε Κρονίων·</l>
<l>νῦν δὲ δὴ Αἰνείαο βίη Τρώεσσιν ἀνάξει</l>
<l>καὶ παίδων παῖδες, τοί κεν μετόπισθε γένωνται.</l>
<milestone ed="p" n="309" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα βοῶπις πότνια Ἥρη·</l>
<l n="310">ἐννοσίγαι’, αὐτὸς σὺ μετὰ φρεσὶ σῇσι νόησον</l>
<l>Αἰνείαν ἤ κέν μιν ἐρύσσεαι ἦ κεν ἐάσῃς</l>
<l>Πηλεί̈δῃ Ἀχιλῆϊ δαμήμεναι, ἐσθλὸν ἐόντα.</l>
<l>ἤτοι μὲν γὰρ νῶϊ πολέας ὠμόσσαμεν ὅρκους</l>
<l>πᾶσι μετ’ ἀθανάτοισιν ἐγὼ καὶ Παλλὰς Ἀθήνη</l>
<l n="315">μή ποτ’ ἐπὶ Τρώεσσιν ἀλεξήσειν κακὸν ἦμαρ,</l>
<l>μηδ’ ὁπότ’ ἂν Τροίη μαλερῷ πυρὶ πᾶσα δάηται</l>
<l>καιομένη, καίωσι δ’ ἀρήϊοι υἷες Ἀχαιῶν.</l>
</p><p><l><milestone ed="P" unit="para"/>αὐτὰρ ἐπεὶ τό γ’ ἄκουσε Ποσειδάων ἐνοσίχθων,</l>
<l>βῆ ῥ’ ἴμεν ἄν τε μάχην καὶ ἀνὰ κλόνον ἐγχειάων,</l>
<l n="320">ἷξε δ’ ὅθ’ Αἰνείας ἠδ’ ὃ κλυτὸς ἦεν Ἀχιλλεύς.</l>
<l>αὐτίκα τῷ μὲν ἔπειτα κατ’ ὀφθαλμῶν χέεν ἀχλὺν</l>
<l>Πηλεί̈δῃ Ἀχιλῆϊ· ὃ δὲ μελίην εὔχαλκον</l>
<l>ἀσπίδος ἐξέρυσεν μεγαλήτορος Αἰνείαο·</l>
<l>καὶ τὴν μὲν προπάροιθε ποδῶν Ἀχιλῆος ἔθηκεν,</l>
<l n="325">Αἰνείαν δ’ ἔσσευεν ἀπὸ χθονὸς ὑψός’ ἀείρας.</l>
<l>πολλὰς δὲ στίχας ἡρώων, πολλὰς δὲ καὶ ἵππων</l>
<l>Αἰνείας ὑπερᾶλτο θεοῦ ἀπὸ χειρὸς ὀρούσας,</l>
<l>ἷξε δ’ ἐπ’ ἐσχατιὴν πολυάϊκος πολέμοιο,</l>
<l>ἔνθά τε Καύκωνες πόλεμον μέτα θωρήσσοντο.</l>
<l n="330">τῷ δὲ μάλ’ ἐγγύθεν ἦλθε Ποσειδάων ἐνοσίχθων,</l>
<l>καί μιν φωνήσας ἔπεα πτερόεντα προσηύδα·</l>
<l>Αἰνεία, τίς ς’ ὧδε θεῶν ἀτέοντα κελεύει</l>
<l>ἀντία Πηλεί̈ωνος ὑπερθύμοιο μάχεσθαι,</l>
<l>ὃς σεῦ ἅμα κρείσσων καὶ φίλτερος ἀθανάτοισιν;</l>
<l n="335">ἀλλ’ ἀναχωρῆσαι ὅτε κεν συμβλήσεαι αὐτῷ,</l>
<l>μὴ καὶ ὑπὲρ μοῖραν δόμον Ἄϊδος εἰσαφίκηαι.</l>
<l>αὐτὰρ ἐπεί κ’ Ἀχιλεὺς θάνατον καὶ πότμον ἐπίσπῃ,</l>
<l>θαρσήσας δὴ ἔπειτα μετὰ πρώτοισι μάχεσθαι·</l>
<l>οὐ μὲν γάρ τίς ς’ ἄλλος Ἀχαιῶν ἐξεναρίξει.</l>
<milestone ed="p" n="340" unit="card"/>
</p><p><l n="340"><milestone ed="P" unit="para"/>ὣς εἰπὼν λίπεν αὐτόθ’, ἐπεὶ διεπέφραδε πάντα.</l>
<l>αἶψα δ’ ἔπειτ’ Ἀχιλῆος ἀπ’ ὀφθαλμῶν σκέδας’ ἀχλὺν</l>
<l>θεσπεσίην· ὃ δ’ ἔπειτα μέγ’ ἔξιδεν ὀφθαλμοῖσιν,</l>
<l>ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὢ πόποι ἦ μέγα θαῦμα τόδ’ ὀφθαλμοῖσιν ὁρῶμαι·</l>
<l n="345">ἔγχος μὲν τόδε κεῖται ἐπὶ χθονός, οὐδέ τι φῶτα</l>
<l>λεύσσω, τῷ ἐφέηκα κατακτάμεναι μενεαίνων.</l>
<l>ἦ ῥα καὶ Αἰνείας φίλος ἀθανάτοισι θεοῖσιν</l>
<l>ἦεν· ἀτάρ μιν ἔφην μὰψ αὔτως εὐχετάασθαι.</l>
<l>ἐρρέτω· οὔ οἱ θυμὸς ἐμεῦ ἔτι πειρηθῆναι</l>
<l n="350">ἔσσεται, ὃς καὶ νῦν φύγεν ἄσμενος ἐκ θανάτοιο.</l>
<l>ἀλλ’ ἄγε δὴ Δαναοῖσι φιλοπτολέμοισι κελεύσας</l>
<l>τῶν ἄλλων Τρώων πειρήσομαι ἀντίος ἐλθών.</l>
</p><p><l><milestone ed="P" unit="para"/>ἦ, καὶ ἐπὶ στίχας ἆλτο, κέλευε δὲ φωτὶ ἑκάστῳ·</l>
<l>μηκέτι νῦν Τρώων ἑκὰς ἕστατε δῖοι Ἀχαιοί,</l>
<l n="355">ἀλλ’ ἄγ’ ἀνὴρ ἄντ’ ἀνδρὸς ἴτω, μεμάτω δὲ μάχεσθαι.</l>
<l>ἀργαλέον δέ μοί ἐστι καὶ ἰφθίμῳ περ ἐόντι</l>
<l>τοσσούσδ’ ἀνθρώπους ἐφέπειν καὶ πᾶσι μάχεσθαι·</l>
<l>οὐδέ κ’ Ἄρης, ὅς περ θεὸς ἄμβροτος, οὐδέ κ’ Ἀθήνη</l>
<l>τοσσῆσδ’ ὑσμίνης ἐφέποι στόμα καὶ πονέοιτο·</l>
<l n="360">ἀλλ’ ὅσσον μὲν ἐγὼ δύναμαι χερσίν τε ποσίν τε</l>
<l>καὶ σθένει, οὔ μ’ ἔτι φημὶ μεθησέμεν οὐδ’ ἠβαιόν,</l>
<l>ἀλλὰ μάλα στιχὸς εἶμι διαμπερές, οὐδέ τιν’ οἴω</l>
<l>Τρώων χαιρήσειν, ὅς τις σχεδὸν ἔγχεος ἔλθῃ.</l>
</p><p><l><milestone ed="P" unit="para"/>ὣς φάτ’ ἐποτρύνων· Τρώεσσι δὲ φαίδιμος Ἕκτωρ</l>
<l n="365">κέκλεθ’ ὁμοκλήσας, φάτο δ’ ἴμεναι ἄντ’ Ἀχιλῆος·</l>
<l>Τρῶες ὑπέρθυμοι μὴ δείδιτε Πηλεί̈ωνα.</l>
<l>καί κεν ἐγὼ ἐπέεσσι καὶ ἀθανάτοισι μαχοίμην,</l>
<l>ἔγχεϊ δ’ ἀργαλέον, ἐπεὶ ἦ πολὺ φέρτεροί εἰσιν.</l>
<l>οὐδ’ Ἀχιλεὺς πάντεσσι τέλος μύθοις ἐπιθήσει,</l>
<l n="370">ἀλλὰ τὸ μὲν τελέει, τὸ δὲ καὶ μεσσηγὺ κολούει.</l>
<l>τοῦ δ’ ἐγὼ ἀντίος εἶμι καὶ εἰ πυρὶ χεῖρας ἔοικεν,</l>
<l>εἰ πυρὶ χεῖρας ἔοικε, μένος δ’ αἴθωνι σιδήρῳ.</l>
<milestone ed="p" n="373" unit="card"/>
</p><p><l><milestone ed="P" unit="para"/>ὣς φάτ’ ἐποτρύνων, οἳ δ’ ἀντίοι ἔγχε’ ἄειραν</l>
<l>Τρῶες· τῶν δ’ ἄμυδις μίχθη μένος, ὦρτο δ’ ἀϋτή.</l>
<l n="375">καὶ τότ’ ἄρ’ Ἕκτορα εἶπε παραστὰς Φοῖβος Ἀπόλλων·</l>
<l>Ἕκτορ μηκέτι πάμπαν Ἀχιλλῆϊ προμάχιζε,</l>
<l>ἀλλὰ κατὰ πληθύν τε καὶ ἐκ φλοίσβοιο δέδεξο,</l>
<l>μή πώς ς’ ἠὲ βάλῃ ἠὲ σχεδὸν ἄορι τύψῃ.</l>
</p><p><l><milestone ed="P" unit="para"/>ὣς ἔφαθ’, Ἕκτωρ δ’ αὖτις ἐδύσετο οὐλαμὸν ἀνδρῶν</l>
<l n="380">ταρβήσας, ὅτ’ ἄκουσε θεοῦ ὄπα φωνήσαντος.</l>
<l>ἐν δ’ Ἀχιλεὺς Τρώεσσι θόρε φρεσὶν εἱμένος ἀλκὴν</l>
<l>σμερδαλέα ἰάχων, πρῶτον δ’ ἕλεν Ἰφιτίωνα</l>
<l>ἐσθλὸν Ὀτρυντεί̈δην πολέων ἡγήτορα λαῶν,</l>
<l>ὃν νύμφη τέκε νηὶ̈ς Ὀτρυντῆϊ πτολιπόρθῳ</l>
<l n="385">Τμώλῳ ὕπο νιφόεντι Ὕδης ἐν πίονι δήμῳ·</l>
<l>τὸν δ’ ἰθὺς μεμαῶτα βάλ’ ἔγχεϊ δῖος Ἀχιλλεὺς</l>
<l>μέσσην κὰκ κεφαλήν· ἣ δ’ ἄνδιχα πᾶσα κεάσθη,</l>
<l>δούπησεν δὲ πεσών, ὃ δ’ ἐπεύξατο δῖος Ἀχιλλεύς·</l>
<l>κεῖσαι Ὀτρυντεί̈δη πάντων ἐκπαγλότατ’ ἀνδρῶν·</l>
<l n="390">ἐνθάδε τοι θάνατος, γενεὴ δέ τοί ἐστ’ ἐπὶ λίμνῃ</l>
<l>Γυγαίῃ, ὅθι τοι τέμενος πατρώϊόν ἐστιν</l>
<l>Ὕλλῳ ἐπ’ ἰχθυόεντι καὶ Ἕρμῳ δινήεντι.</l>
</p><p><l><milestone ed="P" unit="para"/>ὣς ἔφατ’ εὐχόμενος, τὸν δὲ σκότος ὄσσε κάλυψε.</l>
<l>τὸν μὲν Ἀχαιῶν ἵπποι ἐπισσώτροις δατέοντο</l>
<l n="395">πρώτῃ ἐν ὑσμίνῃ· ὃ δ’ ἐπ’ αὐτῷ Δημολέοντα</l>
<l>ἐσθλὸν ἀλεξητῆρα μάχης Ἀντήνορος υἱὸν</l>
<l>νύξε κατὰ κρόταφον, κυνέης διὰ χαλκοπαρῄου.</l>
<l>οὐδ’ ἄρα χαλκείη κόρυς ἔσχεθεν, ἀλλὰ δι’ αὐτῆς</l>
<l>αἰχμὴ ἱεμένη ῥῆξ’ ὀστέον, ἐγκέφαλος δὲ</l>
<l n="400">ἔνδον ἅπας πεπάλακτο· δάμασσε δέ μιν μεμαῶτα.</l>
<l>Ἱπποδάμαντα δ’ ἔπειτα καθ’ ἵππων ἀί̈ξαντα</l>
<l>πρόσθεν ἕθεν φεύγοντα μετάφρενον οὔτασε δουρί.</l>
<l>αὐτὰρ ὃ θυμὸν ἄϊσθε καὶ ἤρυγεν, ὡς ὅτε ταῦρος</l>
<l>ἤρυγεν ἑλκόμενος Ἑλικώνιον ἀμφὶ ἄνακτα</l>
<l n="405">κούρων ἑλκόντων· γάνυται δέ τε τοῖς ἐνοσίχθων·</l>
<l>ὣς ἄρα τόν γ’ ἐρυγόντα λίπ’ ὀστέα θυμὸς ἀγήνωρ·</l>
<l>αὐτὰρ ὃ βῆ σὺν δουρὶ μετ’ ἀντίθεον Πολύδωρον</l>
<l>Πριαμίδην. τὸν δ’ οὔ τι πατὴρ εἴασκε μάχεσθαι,</l>
<l>οὕνεκά οἱ μετὰ παισὶ νεώτατος ἔσκε γόνοιο,</l>
<l n="410">καί οἱ φίλτατος ἔσκε, πόδεσσι δὲ πάντας ἐνίκα</l>
<l>δὴ τότε νηπιέῃσι ποδῶν ἀρετὴν ἀναφαίνων</l>
<l>θῦνε διὰ προμάχων, εἷος φίλον ὤλεσε θυμόν.</l>
<l>τὸν βάλε μέσσον ἄκοντι ποδάρκης δῖος Ἀχιλλεὺς</l>
<l>νῶτα παραί̈σσοντος, ὅθι ζωστῆρος ὀχῆες</l>
<l n="415">χρύσειοι σύνεχον καὶ διπλόος ἤντετο θώρηξ·</l>
<l>ἀντικρὺ δὲ διέσχε παρ’ ὀμφαλὸν ἔγχεος αἰχμή,</l>
<l>γνὺξ δ’ ἔριπ’ οἰμώξας, νεφέλη δέ μιν ἀμφεκάλυψε</l>
<l>κυανέη, προτὶ οἷ δ’ ἔλαβ’ ἔντερα χερσὶ λιασθείς.</l>
<milestone ed="p" n="419" unit="card"/>
</p><p><l><milestone ed="P" unit="para"/>Ἕκτωρ δ’ ὡς ἐνόησε κασίγνητον Πολύδωρον</l>
<l n="420">ἔντερα χερσὶν ἔχοντα λιαζόμενον ποτὶ γαίη</l>
<l>κάρ ῥά οἱ ὀφθαλμῶν κέχυτ’ ἀχλύς· οὐδ’ ἄρ’ ἔτ’ ἔτλη</l>
<l>δηρὸν ἑκὰς στρωφᾶσθ’, ἀλλ’ ἀντίος ἦλθ’ Ἀχιλῆϊ</l>
<l>ὀξὺ δόρυ κραδάων φλογὶ εἴκελος· αὐτὰρ Ἀχιλλεὺς</l>
<l>ὡς εἶδ’, ὣς ἀνεπᾶλτο, καὶ εὐχόμενος ἔπος ηὔδα·</l>
<l n="425">ἐγγὺς ἀνὴρ ὃς ἐμόν γε μάλιστ’ ἐσεμάσσατο θυμόν,</l>
<l>ὅς μοι ἑταῖρον ἔπεφνε τετιμένον· οὐδ’ ἂν ἔτι δὴν</l>
<l>ἀλλήλους πτώσσοιμεν ἀνὰ πτολέμοιο γεφύρας.</l>
</p><p><l><milestone ed="P" unit="para"/>ἦ, καὶ ὑπόδρα ἰδὼν προσεφώνεεν Ἕκτορα δῖον·</l>
<l>ἆσσον ἴθ’ ὥς κεν θᾶσσον ὀλέθρου πείραθ’ ἵκηαι.</l>
</p><p><l n="430"><milestone ed="P" unit="para"/>τὸν δ’ οὐ ταρβήσας προσέφη κορυθαίολος Ἕκτωρ·</l>
<l>Πηλεί̈δη μὴ δὴ ἐπέεσσί με νηπύτιον ὣς</l>
<l>ἔλπεο δειδίξεσθαι, ἐπεὶ σάφα οἶδα καὶ αὐτὸς</l>
<l>ἠμὲν κερτομίας ἠδ’ αἴσυλα μυθήσασθαι.</l>
<l>οἶδα δ’ ὅτι σὺ μὲν ἐσθλός, ἐγὼ δὲ σέθεν πολὺ χείρων.</l>
<l n="435">ἀλλ’ ἤτοι μὲν ταῦτα θεῶν ἐν γούνασι κεῖται,</l>
<l>αἴ κέ σε χειρότερός περ ἐὼν ἀπὸ θυμὸν ἕλωμαι</l>
<l>δουρὶ βαλών, ἐπεὶ ἦ καὶ ἐμὸν βέλος ὀξὺ πάροιθεν.</l>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δόρυ, καὶ τό γ’ Ἀθήνη</l>
<l>πνοιῇ Ἀχιλλῆος πάλιν ἔτραπε κυδαλίμοιο</l>
<l n="440">ἦκα μάλα ψύξασα· τὸ δ’ ἂψ ἵκεθ’ Ἕκτορα δῖον,</l>
<l>αὐτοῦ δὲ προπάροιθε ποδῶν πέσεν. αὐτὰρ Ἀχιλλεὺς</l>
<l>ἐμμεμαὼς ἐπόρουσε κατακτάμεναι μενεαίνων,</l>
<l>σμερδαλέα ἰάχων· τὸν δ’ ἐξήρπαξεν Ἀπόλλων</l>
<l>ῥεῖα μάλ’ ὥς τε θεός, ἐκάλυψε δ’ ἄρ’ ἠέρι πολλῇ.</l>
<l n="445">τρὶς μὲν ἔπειτ’ ἐπόρουσε ποδάρκης δῖος Ἀχιλλεὺς</l>
<l>ἔγχεϊ χαλκείῳ, τρὶς δ’ ἠέρα τύψε βαθεῖαν.</l>
<l>ἀλλ’ ὅτε δὴ τὸ τέταρτον ἐπέσσυτο δαίμονι ἶσος,</l>
<l>δεινὰ δ’ ὁμοκλήσας ἔπεα πτερόεντα προσηύδα·</l>
<l>ἐξ αὖ νῦν ἔφυγες θάνατον κύον· ἦ τέ τοι ἄγχι</l>
<l n="450">ἦλθε κακόν· νῦν αὖτέ ς’ ἐρύσατο Φοῖβος Ἀπόλλων,</l>
<l>ᾧ μέλλεις εὔχεσθαι ἰὼν ἐς δοῦπον ἀκόντων.</l>
<l>ἦ θήν ς’ ἐξανύω γε καὶ ὕστερον ἀντιβολήσας,</l>
<l>εἴ πού τις καὶ ἔμοιγε θεῶν ἐπιτάρροθός ἐστι.</l>
<l>νῦν αὖ τοὺς ἄλλους ἐπιείσομαι, ὅν κε κιχείω.</l>
<milestone ed="p" n="455" unit="card"/>
</p><p><l n="455"><milestone ed="P" unit="para"/>ὣς εἰπὼν Δρύοπ’ οὖτα κατ’ αὐχένα μέσσον ἄκοντι·</l>
<l>ἤριπε δὲ προπάροιθε ποδῶν· ὃ δὲ τὸν μὲν ἔασε,</l>
<l>Δημοῦχον δὲ Φιλητορίδην ἠύ̈ν τε μέγαν τε</l>
<l>κὰγ γόνυ δουρὶ βαλὼν ἠρύκακε. τὸν μὲν ἔπειτα</l>
<l>οὐτάζων ξίφεϊ μεγάλῳ ἐξαίνυτο θυμόν·</l>
<l n="460">αὐτὰρ ὃ Λαόγονον καὶ Δάρδανον υἷε Βίαντος</l>
<l>ἄμφω ἐφορμηθεὶς ἐξ ἵππων ὦσε χαμᾶζε,</l>
<l>τὸν μὲν δουρὶ βαλών, τὸν δὲ σχεδὸν ἄορι τύψας.</l>
<l>Τρῶα δ’ Ἀλαστορίδην, ὃ μὲν ἀντίος ἤλυθε γούνων,</l>
<l>εἴ πώς εὑ πεφίδοιτο λαβὼν καὶ ζωὸν ἀφείη</l>
<l n="465">μηδὲ κατακτείνειεν ὁμηλικίην ἐλεήσας,</l>
<l>νήπιος, οὐδὲ τὸ ᾔδη ὃ οὐ πείσεσθαι ἔμελλεν·</l>
<l>οὐ γάρ τι γλυκύθυμος ἀνὴρ ἦν οὐδ’ ἀγανόφρων,</l>
<l>ἀλλὰ μάλ’ ἐμμεμαώς· ὃ μὲν ἥπτετο χείρεσι γούνων</l>
<l>ἱέμενος λίσσεσθ’, ὃ δὲ φασγάνῳ οὖτα καθ’ ἧπαρ·</l>
<l n="470">ἐκ δέ οἱ ἧπαρ ὄλισθεν, ἀτὰρ μέλαν αἷμα κατ’ αὐτοῦ</l>
<l>κόλπον ἐνέπλησεν· τὸν δὲ σκότος ὄσσε κάλυψε</l>
<l>θυμοῦ δευόμενον· ὃ δὲ Μούλιον οὖτα παραστὰς</l>
<l>δουρὶ κατ’ οὖς· εἶθαρ δὲ δι’ οὔατος ἦλθ’ ἑτέροιο</l>
<l>αἰχμὴ χαλκείη· ὃ δ’ Ἀγήνορος υἱὸν Ἔχεκλον</l>
<l n="475">μέσσην κὰκ κεφαλὴν ξίφει ἤλασε κωπήεντι,</l>
<l>πᾶν δ’ ὑπεθερμάνθη ξίφος αἵματι· τὸν δὲ κατ’ ὄσσε</l>
<l>ἔλλαβε πορφύρεος θάνατος καὶ μοῖρα κραταιή.</l>
<l>Δευκαλίωνα δ’ ἔπειθ’, ἵνα τε ξυνέχουσι τένοντες</l>
<l>ἀγκῶνος, τῇ τόν γε φίλης διὰ χειρὸς ἔπειρεν</l>
<l n="480">αἰχμῇ χαλκείῃ· ὃ δέ μιν μένε χεῖρα βαρυνθεὶς</l>
<l>πρόσθ’ ὁρόων θάνατον· ὃ δὲ φασγάνῳ αὐχένα θείνας</l>
<l>τῆλ’ αὐτῇ πήληκι κάρη βάλε· μυελὸς αὖτε</l>
<l>σφονδυλίων ἔκπαλθ’, ὃ δ’ ἐπὶ χθονὶ κεῖτο τανυσθείς.</l>
<l>αὐτὰρ ὃ βῆ ῥ’ ἰέναι μετ’ ἀμύμονα Πείρεω υἱὸν</l>
<l n="485">rίγμον, ὃς ἐκ Θρῄκης ἐριβώλακος εἰληλούθει·</l>
<l>τὸν βάλε μέσσον ἄκοντι, πάγη δ’ ἐν νηδύϊ χαλκός,</l>
<l>ἤριπε δ’ ἐξ ὀχέων· ὃ δ’ Ἀρηί̈θοον θεράποντα</l>
<l>ἂψ ἵππους στρέψαντα μετάφρενον ὀξέϊ δουρὶ</l>
<l>νύξ’, ἀπὸ δ’ ἅρματος ὦσε· κυκήθησαν δέ οἱ ἵπποι.</l>
<milestone ed="p" n="490" unit="card"/>
</p><p><l n="490"><milestone ed="P" unit="para"/>ὡς δ’ ἀναμαιμάει βαθέ’ ἄγκεα θεσπιδαὲς πῦρ</l>
<l>οὔρεος ἀζαλέοιο, βαθεῖα δὲ καίεται ὕλη,</l>
<l>πάντῃ τε κλονέων ἄνεμος φλόγα εἰλυφάζει,</l>
<l>ὣς ὅ γε πάντῃ θῦνε σὺν ἔγχεϊ δαίμονι ἶσος</l>
<l>κτεινομένους ἐφέπων· ῥέε δ’ αἵματι γαῖα μέλαινα.</l>
<l n="495">ὡς δ’ ὅτε τις ζεύξῃ βόας ἄρσενας εὐρυμετώπους</l>
<l>τριβέμεναι κρῖ λευκὸν ἐϋκτιμένῃ ἐν ἀλωῇ,</l>
<l>ῥίμφά τε λέπτ’ ἐγένοντο βοῶν ὑπὸ πόσς’ ἐριμύκων,</l>
<l>ὣς ὑπ’ Ἀχιλλῆος μεγαθύμου μώνυχες ἵπποι</l>
<l>στεῖβον ὁμοῦ νέκυάς τε καὶ ἀσπίδας· αἵματι δ’ ἄξων</l>
<l n="500">νέρθεν ἅπας πεπάλακτο καὶ ἄντυγες αἳ περὶ δίφρον,</l>
<l>ἃς ἄρ’ ἀφ’ ἱππείων ὁπλέων ῥαθάμιγγες ἔβαλλον</l>
<l>αἵ τ’ ἀπ’ ἐπισσώτρων· ὃ δὲ ἵετο κῦδος ἀρέσθαι</l>
<l>Πηλεί̈δης, λύθρῳ δὲ παλάσσετο χεῖρας ἀάπτους.</l>
</p></div>
<div type="book" n="21">
<milestone ed="p" n="1" unit="card"/>
<p><l>ἀλλ’ ὅτε δὴ πόρον ἷξον ἐϋρρεῖος ποταμοῖο</l>
<l>Ξάνθου δινήεντος, ὃν ἀθάνατος τέκετο Ζεύς,</l>
<l>ἔνθα διατμήξας τοὺς μὲν πεδίον δὲ δίωκε</l>
<l>πρὸς πόλιν, ᾗ περ Ἀχαιοὶ ἀτυζόμενοι φοβέοντο</l>
<l n="5">ἤματι τῷ προτέρῳ, ὅτε μαίνετο φαίδιμος Ἕκτωρ·</l>
<l>τῇ ῥ’ οἵ γε προχέοντο πεφυζότες, ἠέρα δ’ Ἥρη</l>
<l>πίτνα πρόσθε βαθεῖαν ἐρυκέμεν· ἡμίσεες δὲ</l>
<l>ἐς ποταμὸν εἰλεῦντο βαθύρροον ἀργυροδίνην,</l>
<l>ἐν δ’ ἔπεσον μεγάλῳ πατάγῳ, βράχε δ’ αἰπὰ ῥέεθρα,</l>
<l n="10">ὄχθαι δ’ ἀμφὶ περὶ μεγάλ’ ἴαχον· οἳ δ’ ἀλαλητῷ</l>
<l>ἔννεον ἔνθα καὶ ἔνθα ἑλισσόμενοι περὶ δίνας.</l>
<l>ὡς δ’ ὅθ’ ὑπὸ ῥιπῆς πυρὸς ἀκρίδες ἠερέθονται</l>
<l>φευγέμεναι ποταμὸν δέ· τὸ δὲ φλέγει ἀκάματον πῦρ</l>
<l>ὄρμενον ἐξαίφνης, ταὶ δὲ πτώσσουσι καθ’ ὕδωρ·</l>
<l n="15">ὣς ὑπ’ Ἀχιλλῆος Ξάνθου βαθυδινήεντος</l>
<l>πλῆτο ῥόος κελάδων ἐπιμὶξ ἵππων τε καὶ ἀνδρῶν.</l>
</p><p><l><milestone ed="P" unit="para"/>αὐτὰρ ὃ διογενὴς δόρυ μὲν λίπεν αὐτοῦ ἐπ’ ὄχθῃ</l>
<l>κεκλιμένον μυρίκῃσιν, ὃ δ’ ἔσθορε δαίμονι ἶσος</l>
<l>φάσγανον οἶον ἔχων, κακὰ δὲ φρεσὶ μήδετο ἔργα,</l>
<l n="20">τύπτε δ’ ἐπιστροφάδην· τῶν δὲ στόνος ὄρνυτ’ ἀεικὴς</l>
<l>ἄορι θεινομένων, ἐρυθαίνετο δ’ αἵματι ὕδωρ.</l>
<l>ὡς δ’ ὑπὸ δελφῖνος μεγακήτεος ἰχθύες ἄλλοι</l>
<l>φεύγοντες πιμπλᾶσι μυχοὺς λιμένος εὐόρμου</l>
<l>δειδιότες· μάλα γάρ τε κατεσθίει ὅν κε λάβῃσιν·</l>
<l n="25">ὣς Τρῶες ποταμοῖο κατὰ δεινοῖο ῥέεθρα</l>
<l>πτῶσσον ὑπὸ κρημνούς. ὃ δ’ ἐπεὶ κάμε χεῖρας ἐναίρων,</l>
<l>ζωοὺς ἐκ ποταμοῖο δυώδεκα λέξατο κούρους</l>
<l>ποινὴν Πατρόκλοιο Μενοιτιάδαο θανόντος·</l>
<l>τοὺς ἐξῆγε θύραζε τεθηπότας ἠύ̈τε νεβρούς,</l>
<l n="30">δῆσε δ’ ὀπίσσω χεῖρας ἐϋτμήτοισιν ἱμᾶσι,</l>
<l>τοὺς αὐτοὶ φορέεσκον ἐπὶ στρεπτοῖσι χιτῶσι,</l>
<l>δῶκε δ’ ἑταίροισιν κατάγειν κοίλας ἐπὶ νῆας.</l>
<l>αὐτὰρ ὃ ἂψ ἐπόρουσε δαϊζέμεναι μενεαίνων.</l>
<milestone ed="p" n="34" unit="card"/>
</p><p><l><milestone ed="P" unit="para"/>ἔνθ’ υἷι Πριάμοιο συνήντετο Δαρδανίδαο</l>
<l n="35">ἐκ ποταμοῦ φεύγοντι Λυκάονι, τόν ῥά ποτ’ αὐτὸς</l>
<l>ἦγε λαβὼν ἐκ πατρὸς ἀλωῆς οὐκ ἐθέλοντα</l>
<l>ἐννύχιος προμολών· ὃ δ’ ἐρινεὸν ὀξέϊ χαλκῷ</l>
<l>τάμνε νέους ὄρπηκας, ἵν’ ἅρματος ἄντυγες εἶεν·</l>
<l>τῷ δ’ ἄρ’ ἀνώϊστον κακὸν ἤλυθε δῖος Ἀχιλλεύς.</l>
<l n="40">καὶ τότε μέν μιν Λῆμνον ἐϋκτιμένην ἐπέρασσε</l>
<l>νηυσὶν ἄγων, ἀτὰρ υἱὸς Ἰήσονος ὦνον ἔδωκε·</l>
<l>κεῖθεν δὲ ξεῖνός μιν ἐλύσατο πολλὰ δ’ ἔδωκεν</l>
<l>Ἴμβριος Ἠετίων, πέμψεν δ’ ἐς δῖαν Ἀρίσβην·</l>
<l>ἔνθεν ὑπεκπροφυγὼν πατρώϊον ἵκετο δῶμα.</l>
<l n="45">ἕνδεκα δ’ ἤματα θυμὸν ἐτέρπετο οἷσι φίλοισιν</l>
<l>ἐλθὼν ἐκ Λήμνοιο· δυωδεκάτῃ δέ μιν αὖτις</l>
<l>χερσὶν Ἀχιλλῆος θεὸς ἔμβαλεν, ὅς μιν ἔμελλε</l>
<l>πέμψειν εἰς Ἀί̈δαο καὶ οὐκ ἐθέλοντα νέεσθαι.</l>
<l>τὸν δ’ ὡς οὖν ἐνόησε ποδάρκης δῖος Ἀχιλλεὺς</l>
<l n="50">γυμνὸν ἄτερ κόρυθός τε καὶ ἀσπίδος, οὐδ’ ἔχεν ἔγχος,</l>
<l>ἀλλὰ τὰ μέν ῥ’ ἀπὸ πάντα χαμαὶ βάλε· τεῖρε γὰρ ἱδρὼς</l>
<l>φεύγοντ’ ἐκ ποταμοῦ, κάματος δ’ ὑπὸ γούνατ’ ἐδάμνα·</l>
<l>ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὢ πόποι ἦ μέγα θαῦμα τόδ’ ὀφθαλμοῖσιν ὁρῶμαι·</l>
<l n="55">ἦ μάλα δὴ Τρῶες μεγαλήτορες οὕς περ ἔπεφνον</l>
<l>αὖτις ἀναστήσονται ὑπὸ ζόφου ἠερόεντος,</l>
<l>οἷον δὴ καὶ ὅδ’ ἦλθε φυγὼν ὕπο νηλεὲς ἦμαρ</l>
<l>Λῆμνον ἐς ἠγαθέην πεπερημένος· οὐδέ μιν ἔσχε</l>
<l>πόντος ἁλὸς πολιῆς, ὃ πολέας ἀέκοντας ἐρύκει.</l>
<l n="60">ἀλλ’ ἄγε δὴ καὶ δουρὸς ἀκωκῆς ἡμετέροιο</l>
<l>γεύσεται, ὄφρα ἴδωμαι ἐνὶ φρεσὶν ἠδὲ δαείω</l>
<l>ἢ ἄρ’ ὁμῶς καὶ κεῖθεν ἐλεύσεται, ἦ μιν ἐρύξει</l>
<l>γῆ φυσίζοος, ἥ τε κατὰ κρατερόν περ ἐρύκει.</l>
<milestone ed="p" n="64" unit="card"/>
</p><p><l><milestone ed="P" unit="para"/>ὣς ὅρμαινε μένων· ὃ δέ οἱ σχεδὸν ἦλθε τεθηπὼς</l>
<l n="65">γούνων ἅψασθαι μεμαώς, περὶ δ’ ἤθελε θυμῷ</l>
<l>ἐκφυγέειν θάνατόν τε κακὸν καὶ κῆρα μέλαιναν.</l>
<l>ἤτοι ὃ μὲν δόρυ μακρὸν ἀνέσχετο δῖος Ἀχιλλεὺς</l>
<l>οὐτάμεναι μεμαώς, ὃ δ’ ὑπέδραμε καὶ λάβε γούνων</l>
<l>κύψας· ἐγχείη δ’ ἄρ’ ὑπὲρ νώτου ἐνὶ γαίῃ</l>
<l n="70">ἔστη ἱεμένη χροὸς ἄμεναι ἀνδρομέοιο.</l>
<l>αὐτὰρ ὃ τῇ ἑτέρῃ μὲν ἑλὼν ἐλλίσσετο γούνων,</l>
<l>τῇ δ’ ἑτέρῃ ἔχεν ἔγχος ἀκαχμένον οὐδὲ μεθίει·</l>
<l>καί μιν φωνήσας ἔπεα πτερόεντα προσηύδα·</l>
<l>γουνοῦμαι ς’ Ἀχιλεῦ· σὺ δέ μ’ αἴδεο καί μ’ ἐλέησον·</l>
<l n="75">ἀντί τοί εἰμ’ ἱκέταο διοτρεφὲς αἰδοίοιο·</l>
<l>πὰρ γὰρ σοὶ πρώτῳ πασάμην Δημήτερος ἀκτὴν</l>
<l>ἤματι τῷ ὅτε μ’ εἷλες ἐϋκτιμένῃ ἐν ἀλωῇ,</l>
<l>καί μ’ ἐπέρασσας ἄνευθεν ἄγων πατρός τε φίλων τε</l>
<l>Λῆμνον ἐς ἠγαθέην, ἑκατόμβοιον δέ τοι ἦλφον.</l>
<l n="80">νῦν δὲ λύμην τρὶς τόσσα πορών· ἠὼς δέ μοί ἐστιν</l>
<l>ἥδε δυωδεκάτη, ὅτ’ ἐς Ἴλιον εἰλήλουθα</l>
<l>πολλὰ παθών· νῦν αὖ με τεῇς ἐν χερσὶν ἔθηκε</l>
<l>μοῖρ’ ὀλοή· μέλλω που ἀπεχθέσθαι Διὶ πατρί,</l>
<l>ὅς με σοὶ αὖτις δῶκε· μινυνθάδιον δέ με μήτηρ</l>
<l n="85">γείνατο Λαοθόη θυγάτηρ Ἄλταο γέροντος</l>
<l>Ἄλτεω, ὃς Λελέγεσσι φιλοπτολέμοισιν ἀνάσσει</l>
<l>Πήδασον αἰπήεσσαν ἔχων ἐπὶ Σατνιόεντι.</l>
<l>τοῦ δ’ ἔχε θυγατέρα Πρίαμος, πολλὰς δὲ καὶ ἄλλας·</l>
<l>τῆς δὲ δύω γενόμεσθα, σὺ δ’ ἄμφω δειροτομήσεις,</l>
<l n="90">ἤτοι τὸν πρώτοισι μετὰ πρυλέεσσι δάμασσας</l>
<l>ἀντίθεον Πολύδωρον, ἐπεὶ βάλες ὀξέϊ δουρί·</l>
<l>νῦν δὲ δὴ ἐνθάδ’ ἐμοὶ κακὸν ἔσσεται· οὐ γὰρ ὀί̈ω</l>
<l>σὰς χεῖρας φεύξεσθαι, ἐπεί ῥ’ ἐπέλασσέ γε δαίμων.</l>
<l>ἄλλο δέ τοι ἐρέω, σὺ δ’ ἐνὶ φρεσὶ βάλλεο σῇσι·</l>
<l n="95">μή με κτεῖν’, ἐπεὶ οὐχ ὁμογάστριος Ἕκτορός εἰμι,</l>
<l>ὅς τοι ἑταῖρον ἔπεφνεν ἐνηέα τε κρατερόν τε.</l>
<milestone ed="p" n="97" unit="card"/>
</p><p><l><milestone ed="P" unit="para"/>ὣς ἄρα μιν Πριάμοιο προσηύδα φαίδιμος υἱὸς</l>
<l>λισσόμενος ἐπέεσσιν, ἀμείλικτον δ’ ὄπ’ ἄκουσε·</l>
<l>νήπιε μή μοι ἄποινα πιφαύσκεο μηδ’ ἀγόρευε·</l>
<l n="100">πρὶν μὲν γὰρ Πάτροκλον ἐπισπεῖν αἴσιμον ἦμαρ</l>
<l>τόφρά τί μοι πεφιδέσθαι ἐνὶ φρεσὶ φίλτερον ἦεν</l>
<l>Τρώων, καὶ πολλοὺς ζωοὺς ἕλον ἠδ’ ἐπέρασσα·</l>
<l>νῦν δ’ οὐκ ἔσθ’ ὅς τις θάνατον φύγῃ ὅν κε θεός γε</l>
<l>Ἰλίου προπάροιθεν ἐμῇς ἐν χερσὶ βάλῃσι</l>
<l n="105">καὶ πάντων Τρώων, περὶ δ’ αὖ Πριάμοιό γε παίδων.</l>
<l>ἀλλὰ φίλος θάνε καὶ σύ· τί ἦ ὀλοφύρεαι οὕτως;</l>
<l>κάτθανε καὶ Πάτροκλος, ὅ περ σέο πολλὸν ἀμείνων.</l>
<l>οὐχ ὁράᾳς οἷος καὶ ἐγὼ καλός τε μέγας τε;</l>
<l>πατρὸς δ’ εἴμ’ ἀγαθοῖο, θεὰ δέ με γείνατο μήτηρ·</l>
<l n="110">ἀλλ’ ἔπι τοι καὶ ἐμοὶ θάνατος καὶ μοῖρα κραταιή·</l>
<l>ἔσσεται ἢ ἠὼς ἢ δείλη ἢ μέσον ἦμαρ</l>
<l>ὁππότε τις καὶ ἐμεῖο Ἄρῃ ἐκ θυμὸν ἕληται</l>
<l>ἢ ὅ γε δουρὶ βαλὼν ἢ ἀπὸ νευρῆφιν ὀϊστῷ.</l>
</p><p><l><milestone ed="P" unit="para"/>ὣς φάτο, τοῦ δ’ αὐτοῦ λύτο γούνατα καὶ φίλον ἦτορ·</l>
<l n="115">ἔγχος μέν ῥ’ ἀφέηκεν, ὃ δ’ ἕζετο χεῖρε πετάσσας</l>
<l>ἀμφοτέρας· Ἀχιλεὺς δὲ ἐρυσσάμενος ξίφος ὀξὺ</l>
<l>τύψε κατὰ κληῖ̈δα παρ’ αὐχένα, πᾶν δέ οἱ εἴσω</l>
<l>δῦ ξίφος ἄμφηκες· ὃ δ’ ἄρα πρηνὴς ἐπὶ γαίῃ</l>
<l>κεῖτο ταθείς, ἐκ δ’ αἷμα μέλαν ῥέε, δεῦε δὲ γαῖαν.</l>
<l n="120">τὸν δ’ Ἀχιλεὺς ποταμὸν δὲ λαβὼν ποδὸς ἧκε φέρεσθαι,</l>
<l>καί οἱ ἐπευχόμενος ἔπεα πτερόεντ’ ἀγόρευεν·</l>
<l>ἐνταυθοῖ νῦν κεῖσο μετ’ ἰχθύσιν, οἵ ς’ ὠτειλὴν</l>
<l>αἷμ’ ἀπολιχμήσονται ἀκηδέες· οὐδέ σε μήτηρ</l>
<l>ἐνθεμένη λεχέεσσι γοήσεται, ἀλλὰ Σκάμανδρος</l>
<l n="125">οἴσει δινήεις εἴσω ἁλὸς εὐρέα κόλπον·</l>
<l>θρῴσκων τις κατὰ κῦμα μέλαιναν φρῖχ’ ὑπαί̈ξει</l>
<l>ἰχθύς, ὅς κε φάγῃσι Λυκάονος ἀργέτα δημόν.</l>
<l>φθείρεσθ’ εἰς ὅ κεν ἄστυ κιχείομεν Ἰλίου ἱρῆς</l>
<l>ὑμεῖς μὲν φεύγοντες, ἐγὼ δ’ ὄπιθεν κεραί̈ζων.</l>
<l n="130">οὐδ’ ὑμῖν ποταμός περ ἐύ̈ρροος ἀργυροδίνης</l>
<l>ἀρκέσει, ᾧ δὴ δηθὰ πολέας ἱερεύετε ταύρους,</l>
<l>ζωοὺς δ’ ἐν δίνῃσι καθίετε μώνυχας ἵππους.</l>
<l>ἀλλὰ καὶ ὧς ὀλέεσθε κακὸν μόρον, εἰς ὅ κε πάντες</l>
<l>τίσετε Πατρόκλοιο φόνον καὶ λοιγὸν Ἀχαιῶν,</l>
<l n="135">οὓς ἐπὶ νηυσὶ θοῇσιν ἐπέφνετε νόσφιν ἐμεῖο.</l>
<milestone ed="p" n="136" unit="card"/>
</p><p><l><milestone ed="P" unit="para"/>ὣς ἄρ’ ἔφη, ποταμὸς δὲ χολώσατο κηρόθι μᾶλλον,</l>
<l>ὅρμηνεν δ’ ἀνὰ θυμὸν ὅπως παύσειε πόνοιο</l>
<l>δῖον Ἀχιλλῆα, Τρώεσσι δὲ λοιγὸν ἀλάλκοι.</l>
<l>τόφρα δὲ Πηλέος υἱὸς ἔχων δολιχόσκιον ἔγχος</l>
<l n="140">Ἀστεροπαίῳ ἐπᾶλτο κατακτάμεναι μενεαίνων</l>
<l>υἱέϊ Πηλεγόνος· τὸν δ’ Ἀξιὸς εὐρυρέεθρος</l>
<l>γείνατο καὶ Περίβοια Ἀκεσσαμενοῖο θυγατρῶν</l>
<l>πρεσβυτάτη· τῇ γάρ ῥα μίγη ποταμὸς βαθυδίνης.</l>
<l>τῷ ῥ’ Ἀχιλεὺς ἐπόρουσεν, ὃ δ’ ἀντίος ἐκ ποταμοῖο</l>
<l n="145">ἔστη ἔχων δύο δοῦρε· μένος δέ οἱ ἐν φρεσὶ θῆκε</l>
<l>Ξάνθος, ἐπεὶ κεχόλωτο δαϊκταμένων αἰζηῶν,</l>
<l>τοὺς Ἀχιλεὺς ἐδάϊζε κατὰ ῥόον οὐδ’ ἐλέαιρεν.</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>τὸν πρότερος προσέειπε ποδάρκης δῖος Ἀχιλλεύς·</l>
<l n="150">τίς πόθεν εἰς ἀνδρῶν ὅ μευ ἔτλης ἀντίος ἐλθεῖν;</l>
<l>δυστήνων δέ τε παῖδες ἐμῷ μένει ἀντιόωσι.</l>
</p><p><l><milestone ed="P" unit="para"/>τὸν δ’ αὖ Πηλεγόνος προσεφώνεε φαίδιμος υἱός·</l>
<l>Πηλεί̈δη μεγάθυμε τί ἦ γενεὴν ἐρεείνεις;</l>
<l>εἴμ’ ἐκ Παιονίης ἐριβώλου τηλόθ’ ἐούσης</l>
<l n="155">Παίονας ἄνδρας ἄγων δολιχεγχέας· ἥδε δέ μοι νῦν</l>
<l>ἠὼς ἑνδεκάτη ὅτε Ἴλιον εἰλήλουθα.</l>
<l>αὐτὰρ ἐμοὶ γενεὴ ἐξ Ἀξιοῦ εὐρὺ ῥέοντος</l>
<l>Ἀξιοῦ, ὃς κάλλιστον ὕδωρ ἐπὶ γαῖαν ἵησιν,</l>
<l>ὃς τέκε Πηλεγόνα κλυτὸν ἔγχεϊ· τὸν δ’ ἐμέ φασι</l>
<l n="160">γείνασθαι· νῦν αὖτε μαχώμεθα φαίδιμ’ Ἀχιλλεῦ.</l>
<milestone ed="p" n="161" unit="card"/>
</p><p><l><milestone ed="P" unit="para"/>ὣς φάτ’ ἀπειλήσας, ὃ δ’ ἀνέσχετο δῖος Ἀχιλλεὺς</l>
<l>Πηλιάδα μελίην· ὃ δ’ ἁμαρτῇ δούρασιν ἀμφὶς</l>
<l>ἥρως Ἀστεροπαῖος, ἐπεὶ περιδέξιος ἦεν.</l>
<l>καί ῥ’ ἑτέρῳ μὲν δουρὶ σάκος βάλεν, οὐδὲ διὰ πρὸ</l>
<l n="165">ῥῆξε σάκος· χρυσὸς γὰρ ἐρύκακε δῶρα θεοῖο·</l>
<l>τῷ δ’ ἑτέρῳ μιν πῆχυν ἐπιγράβδην βάλε χειρὸς</l>
<l>δεξιτερῆς, σύτο δ’ αἷμα κελαινεφές· ἣ δ’ ὑπὲρ αὐτοῦ</l>
<l>γαίῃ ἐνεστήρικτο λιλαιομένη χροὸς ἆσαι.</l>
<l>δεύτερος αὖτ’ Ἀχιλεὺς μελίην ἰθυπτίωνα</l>
<l n="170">Ἀστεροπαίῳ ἐφῆκε κατακτάμεναι μενεαίνων.</l>
<l>καὶ τοῦ μέν ῥ’ ἀφάμαρτεν, ὃ δ’ ὑψηλὴν βάλεν ὄχθην,</l>
<l>μεσσοπαγὲς δ’ ἄρ’ ἔθηκε κατ’ ὄχθης μείλινον ἔγχος.</l>
<l>Πηλεί̈δης δ’ ἄορ ὀξὺ ἐρυσσάμενος παρὰ μηροῦ</l>
<l>ἆλτ’ ἐπί οἱ μεμαώς· ὃ δ’ ἄρα μελίην Ἀχιλῆος</l>
<l n="175">οὐ δύνατ’ ἐκ κρημνοῖο ἐρύσσαι χειρὶ παχείῃ.</l>
<l>τρὶς μέν μιν πελέμιξεν ἐρύσσασθαι μενεαίνων,</l>
<l>τρὶς δὲ μεθῆκε βίης· τὸ δὲ τέτρατον ἤθελε θυμῷ</l>
<l>ἆξαι ἐπιγνάμψας δόρυ μείλινον Αἰακίδαο,</l>
<l>ἀλλὰ πρὶν Ἀχιλεὺς σχεδὸν ἄορι θυμὸν ἀπηύρα.</l>
<l n="180">γαστέρα γάρ μιν τύψε παρ’ ὀμφαλόν, ἐκ δ’ ἄρα πᾶσαι</l>
<l>χύντο χαμαὶ χολάδες· τὸν δὲ σκότος ὄσσε κάλυψεν</l>
<l>ἀσθμαίνοντ’· Ἀχιλεὺς δ’ ἄρ’ ἐνὶ στήθεσσιν ὀρούσας</l>
<l>τεύχεά τ’ ἐξενάριξε καὶ εὐχόμενος ἔπος ηὔδα·</l>
<l>κεῖς’ οὕτως· χαλεπόν τοι ἐρισθενέος Κρονίωνος</l>
<l n="185">παισὶν ἐριζέμεναι ποταμοῖό περ ἐκγεγαῶτι.</l>
<l>φῆσθα σὺ μὲν ποταμοῦ γένος ἔμμεναι εὐρὺ ῥέοντος,</l>
<l>αὐτὰρ ἐγὼ γενεὴν μεγάλου Διὸς εὔχομαι εἶναι.</l>
<l>τίκτέ μ’ ἀνὴρ πολλοῖσιν ἀνάσσων Μυρμιδόνεσσι</l>
<l>Πηλεὺς Αἰακίδης· ὃ δ’ ἄρ’ Αἰακὸς ἐκ Διὸς ἦεν.</l>
<l n="190">τὼ κρείσσων μὲν Ζεὺς ποταμῶν ἁλιμυρηέντων,</l>
<l>κρείσσων αὖτε Διὸς γενεὴ ποταμοῖο τέτυκται.</l>
<l>καὶ γὰρ σοὶ ποταμός γε πάρα μέγας, εἰ δύναταί τι</l>
<l>χραισμεῖν· ἀλλ’ οὐκ ἔστι Διὶ Κρονίωνι μάχεσθαι,</l>
<l>τῷ οὐδὲ κρείων Ἀχελώϊος ἰσοφαρίζει,</l>
<l n="195">οὐδὲ βαθυρρείταο μέγα σθένος Ὠκεανοῖο,</l>
<l>ἐξ οὗ περ πάντες ποταμοὶ καὶ πᾶσα θάλασσα</l>
<l>καὶ πᾶσαι κρῆναι καὶ φρείατα μακρὰ νάουσιν·</l>
<l>ἀλλὰ καὶ ὃς δείδοικε Διὸς μεγάλοιο κεραυνὸν</l>
<l>δεινήν τε βροντήν, ὅτ’ ἀπ’ οὐρανόθεν σμαραγήσῃ.</l>
<milestone ed="p" n="200" unit="card"/>
</p><p><l n="200"><milestone ed="P" unit="para"/>ἦ ῥα, καὶ ἐκ κρημνοῖο ἐρύσσατο χάλκεον ἔγχος,</l>
<l>τὸν δὲ κατ’ αὐτόθι λεῖπεν, ἐπεὶ φίλον ἦτορ ἀπηύρα,</l>
<l>κείμενον ἐν ψαμάθοισι, δίαινε δέ μιν μέλαν ὕδωρ.</l>
<l>τὸν μὲν ἄρ’ ἐγχέλυές τε καὶ ἰχθύες ἀμφεπένοντο</l>
<l>δημὸν ἐρεπτόμενοι ἐπινεφρίδιον κείροντες·</l>
<l n="205">αὐτὰρ ὃ βῆ ῥ’ ἰέναι μετὰ Παίονας ἱπποκορυστάς,</l>
<l>οἵ ῥ’ ἔτι πὰρ ποταμὸν πεφοβήατο δινήεντα,</l>
<l>ὡς εἶδον τὸν ἄριστον ἐνὶ κρατερῇ ὑσμίνῃ</l>
<l>χέρς’ ὕπο Πηλεί̈δαο καὶ ἄορι ἶφι δαμέντα.</l>
<l>ἔνθ’ ἕλε Θερσίλοχόν τε Μύδωνά τε Ἀστύπυλόν τε</l>
<l n="210">Μνῆσόν τε Θρασίον τε καὶ Αἴνιον ἠδ’ Ὀφελέστην·</l>
<l>καί νύ κ’ ἔτι πλέονας κτάνε Παίονας ὠκὺς Ἀχιλλεύς,</l>
<l>εἰ μὴ χωσάμενος προσέφη ποταμὸς βαθυδίνης</l>
<l>ἀνέρι εἰσάμενος, βαθέης δ’ ἐκ φθέγξατο δίνης·</l>
<l>ὦ Ἀχιλεῦ, περὶ μὲν κρατέεις, περὶ δ’ αἴσυλα ῥέζεις</l>
<l n="215">ἀνδρῶν· αἰεὶ γάρ τοι ἀμύνουσιν θεοὶ αὐτοί.</l>
<l>εἴ τοι Τρῶας ἔδωκε Κρόνου παῖς πάντας ὀλέσσαι,</l>
<l>ἐξ ἐμέθεν γ’ ἐλάσας πεδίον κάτα μέρμερα ῥέζε·</l>
<l>πλήθει γὰρ δή μοι νεκύων ἐρατεινὰ ῥέεθρα,</l>
<l>οὐδέ τί πῃ δύναμαι προχέειν ῥόον εἰς ἅλα δῖαν</l>
<l n="220">στεινόμενος νεκύεσσι, σὺ δὲ κτείνεις ἀϊδήλως.</l>
<l>ἀλλ’ ἄγε δὴ καὶ ἔασον· ἄγη μ’ ἔχει ὄρχαμε λαῶν.</l>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>ἔσται ταῦτα Σκάμανδρε διοτρεφές, ὡς σὺ κελεύεις.</l>
<l>Τρῶας δ’ οὐ πρὶν λήξω ὑπερφιάλους ἐναρίζων,</l>
<l n="225">πρὶν ἔλσαι κατὰ ἄστυ καὶ Ἕκτορι πειρηθῆναι</l>
<l>ἀντιβίην, ἤ κέν με δαμάσσεται, ἦ κεν ἐγὼ τόν.</l>
</p><p><l><milestone ed="P" unit="para"/>ὣς εἰπὼν Τρώεσσιν ἐπέσσυτο δαίμονι ἶσος·</l>
<l>καὶ τότ’ Ἀπόλλωνα προσέφη ποταμὸς βαθυδίνης·</l>
<l>ὢ πόποι ἀργυρότοξε Διὸς τέκος οὐ σύ γε βουλὰς</l>
<l n="230">εἰρύσαο Κρονίωνος, ὅ τοι μάλα πόλλ’ ἐπέτελλε</l>
<l>Τρωσὶ παρεστάμεναι καὶ ἀμύνειν, εἰς ὅ κεν ἔλθῃ</l>
<l>δείελος ὀψὲ δύων, σκιάσῃ δ’ ἐρίβωλον ἄρουραν.</l>
<milestone ed="p" n="233" unit="card"/>
</p><p><l><milestone ed="P" unit="para"/>ἦ, καὶ Ἀχιλλεὺς μὲν δουρικλυτὸς ἔνθορε μέσσῳ</l>
<l>κρημνοῦ ἀπαί̈ξας· ὃ δ’ ἐπέσσυτο οἴδματι θύων,</l>
<l n="235">πάντα δ’ ὄρινε ῥέεθρα κυκώμενος, ὦσε δὲ νεκροὺς</l>
<l>πολλούς, οἵ ῥα κατ’ αὐτὸν ἅλις ἔσαν, οὓς κτάν’ Ἀχιλλεύς</l>
<l>τοὺς ἔκβαλλε θύραζε μεμυκὼς ἠύ̈τε ταῦρος</l>
<l>χέρσον δέ· ζωοὺς δὲ σάω κατὰ καλὰ ῥέεθρα,</l>
<l>κρύπτων ἐν δίνῃσι βαθείῃσιν μεγάλῃσι.</l>
<l n="240">δεινὸν δ’ ἀμφ’ Ἀχιλῆα κυκώμενον ἵστατο κῦμα,</l>
<l>ὤθει δ’ ἐν σάκεϊ πίπτων ῥόος· οὐδὲ πόδεσσιν</l>
<l>εἶχε στηρίξασθαι· ὃ δὲ πτελέην ἕλε χερσὶν</l>
<l>εὐφυέα μεγάλην· ἣ δ’ ἐκ ῥιζῶν ἐριποῦσα</l>
<l>κρημνὸν ἅπαντα διῶσεν, ἐπέσχε δὲ καλὰ ῥέεθρα</l>
<l n="245">ὄζοισιν πυκινοῖσι, γεφύρωσεν δέ μιν αὐτὸν</l>
<l>εἴσω πᾶς’ ἐριποῦς’· ὃ δ’ ἄρ’ ἐκ δίνης ἀνορούσας</l>
<l>ἤϊξεν πεδίοιο ποσὶ κραιπνοῖσι πέτεσθαι</l>
<l>δείσας· οὐδέ τ’ ἔληγε θεὸς μέγας, ὦρτο δ’ ἐπ’ αὐτῷ</l>
<l>ἀκροκελαινιόων, ἵνα μιν παύσειε πόνοιο</l>
<l n="250">δῖον Ἀχιλλῆα, Τρώεσσι δὲ λοιγὸν ἀλάλκοι.</l>
<l>Πηλεί̈δης δ’ ἀπόρουσεν ὅσον τ’ ἐπὶ δουρὸς ἐρωή,</l>
<l>αἰετοῦ οἴματ’ ἔχων μέλανος τοῦ θηρητῆρος,</l>
<l>ὅς θ’ ἅμα κάρτιστός τε καὶ ὤκιστος πετεηνῶν·</l>
<l>τῷ ἐϊκὼς ἤϊξεν, ἐπὶ στήθεσσι δὲ χαλκὸς</l>
<l n="255">σμερδαλέον κονάβιζεν· ὕπαιθα δὲ τοῖο λιασθεὶς</l>
<l>φεῦγ’, ὃ δ’ ὄπισθε ῥέων ἕπετο μεγάλῳ ὀρυμαγδῷ.</l>
<l>ὡς δ’ ὅτ’ ἀνὴρ ὀχετηγὸς ἀπὸ κρήνης μελανύδρου</l>
<l>ἂμ φυτὰ καὶ κήπους ὕδατι ῥόον ἡγεμονεύῃ</l>
<l>χερσὶ μάκελλαν ἔχων, ἀμάρης ἐξ ἔχματα βάλλων·</l>
<l n="260">τοῦ μέν τε προρέοντος ὑπὸ ψηφῖδες ἅπασαι</l>
<l>ὀχλεῦνται· τὸ δέ τ’ ὦκα κατειβόμενον κελαρύζει</l>
<l>χώρῳ ἔνι προαλεῖ, φθάνει δέ τε καὶ τὸν ἄγοντα·</l>
<l>ὣς αἰεὶ Ἀχιλῆα κιχήσατο κῦμα ῥόοιο</l>
<l>καὶ λαιψηρὸν ἐόντα· θεοὶ δέ τε φέρτεροι ἀνδρῶν.</l>
<l n="265">ὁσσάκι δ’ ὁρμήσειε ποδάρκης δῖος Ἀχιλλεὺς</l>
<l>στῆναι ἐναντίβιον καὶ γνώμεναι εἴ μιν ἅπαντες</l>
<l>ἀθάνατοι φοβέουσι, τοὶ οὐρανὸν εὐρὺν ἔχουσι,</l>
<l>τοσσάκι μιν μέγα κῦμα διιπετέος ποταμοῖο</l>
<l>πλάζ’ ὤμους καθύπερθεν· ὃ δ’ ὑψόσε ποσσὶν ἐπήδα</l>
<l n="270">θυμῷ ἀνιάζων· ποταμὸς δ’ ὑπὸ γούνατ’ ἐδάμνα</l>
<l>λάβρος ὕπαιθα ῥέων, κονίην δ’ ὑπέρεπτε ποδοῖιν.</l>
<milestone ed="p" n="272" unit="card"/>
<l>Πηλεί̈δης δ’ ᾤμωξεν ἰδὼν εἰς οὐρανὸν εὐρύν·</l>
<l>Ζεῦ πάτερ ὡς οὔ τίς με θεῶν ἐλεεινὸν ὑπέστη</l>
<l>ἐκ ποταμοῖο σαῶσαι· ἔπειτα δὲ καί τι πάθοιμι.</l>
<l n="275">ἄλλος δ’ οὔ τις μοι τόσον αἴτιος Οὐρανιώνων,</l>
<l>ἀλλὰ φίλη μήτηρ, ἥ με ψεύδεσσιν ἔθελγεν·</l>
<l>ἥ μ’ ἔφατο Τρώων ὑπὸ τείχεϊ θωρηκτάων</l>
<l>λαιψηροῖς ὀλέεσθαι Ἀπόλλωνος βελέεσσιν.</l>
<l>ὥς μ’ ὄφελ’ Ἕκτωρ κτεῖναι ὃς ἐνθάδε γ’ ἔτραφ’ ἄριστος·</l>
<l n="280">τώ κ’ ἀγαθὸς μὲν ἔπεφν’, ἀγαθὸν δέ κεν ἐξενάριξε·</l>
<l>νῦν δέ με λευγαλέῳ θανάτῳ εἵμαρτο ἁλῶναι</l>
<l>ἐρχθέντ’ ἐν μεγάλῳ ποταμῷ ὡς παῖδα συφορβόν,</l>
<l>ὅν ῥά τ’ ἔναυλος ἀποέρσῃ χειμῶνι περῶντα.</l>
</p><p><l><milestone ed="P" unit="para"/>ὣς φάτο, τῷ δὲ μάλ’ ὦκα Ποσειδάων καὶ Ἀθήνη</l>
<l n="285">στήτην ἐγγὺς ἰόντε, δέμας δ’ ἄνδρεσσιν ἐί̈κτην,</l>
<l>χειρὶ δὲ χεῖρα λαβόντες ἐπιστώσαντ’ ἐπέεσσι.</l>
<l>τοῖσι δὲ μύθων ἦρχε Ποσειδάων ἐνοσίχθων·</l>
<l>Πηλεί̈δη μήτ’ ἄρ τι λίην τρέε μήτέ τι τάρβει·</l>
<l>τοίω γάρ τοι νῶϊ θεῶν ἐπιταρρόθω εἰμὲν</l>
<l n="290">Ζηνὸς ἐπαινήσαντος ἐγὼ καὶ Παλλὰς Ἀθήνη·</l>
<l>ὡς οὔ τοι ποταμῷ γε δαμήμεναι αἴσιμόν ἐστιν,</l>
<l>ἀλλ’ ὅδε μὲν τάχα λωφήσει, σὺ δὲ εἴσεαι αὐτός·</l>
<l>αὐτάρ τοι πυκινῶς ὑποθησόμεθ’ αἴ κε πίθηαι·</l>
<l>μὴ πρὶν παύειν χεῖρας ὁμοιί̈ου πολέμοιο</l>
<l n="295">πρὶν κατὰ Ἰλιόφι κλυτὰ τείχεα λαὸν ἐέλσαι</l>
<l>Τρωϊκόν, ὅς κε φύγῃσι· σὺ δ’ Ἕκτορι θυμὸν ἀπούρας</l>
<l>ἂψ ἐπὶ νῆας ἴμεν· δίδομεν δέ τοι εὖχος ἀρέσθαι.</l>
<milestone ed="p" n="298" unit="card"/>
</p><p><l><milestone ed="P" unit="para"/>τὼ μὲν ἄρ’ ὣς εἰπόντε μετ’ ἀθανάτους ἀπεβήτην·</l>
<l>αὐτὰρ ὃ βῆ, μέγα γάρ ῥα θεῶν ὄτρυνεν ἐφετμή,</l>
<l n="300">ἐς πεδίον· τὸ δὲ πᾶν πλῆθ’ ὕδατος ἐκχυμένοιο,</l>
<l>πολλὰ δὲ τεύχεα καλὰ δαὶ κταμένων αἰζηῶν</l>
<l>πλῶον καὶ νέκυες· τοῦ δ’ ὑψόσε γούνατ’ ἐπήδα</l>
<l>πρὸς ῥόον ἀί̈σσοντος ἀν’ ἰθύν, οὐδέ μιν ἴσχεν</l>
<l>εὐρὺ ῥέων ποταμός· μέγα γὰρ σθένος ἔμβαλ’ Ἀθήνη.</l>
<l n="305">οὐδὲ Σκάμανδρος ἔληγε τὸ ὃν μένος, ἀλλ’ ἔτι μᾶλλον</l>
<l>χώετο Πηλεί̈ωνι, κόρυσσε δὲ κῦμα ῥόοιο</l>
<l>ὑψός’ ἀειρόμενος, Σιμόεντι δὲ κέκλετ’ ἀύ̈σας·</l>
<l>φίλε κασίγνητε σθένος ἀνέρος ἀμφότεροί περ</l>
<l>σχῶμεν, ἐπεὶ τάχα ἄστυ μέγα Πριάμοιο ἄνακτος</l>
<l n="310">ἐκπέρσει, Τρῶες δὲ κατὰ μόθον οὐ μενέουσιν.</l>
<l>ἀλλ’ ἐπάμυνε τάχιστα, καὶ ἐμπίπληθι ῥέεθρα</l>
<l>ὕδατος ἐκ πηγέων, πάντας δ’ ὀρόθυνον ἐναύλους,</l>
<l>ἵστη δὲ μέγα κῦμα, πολὺν δ’ ὀρυμαγδὸν ὄρινε</l>
<l>φιτρῶν καὶ λάων, ἵνα παύσομεν ἄγριον ἄνδρα</l>
<l n="315">ὃς δὴ νῦν κρατέει, μέμονεν δ’ ὅ γε ἶσα θεοῖσι.</l>
<l>φημὶ γὰρ οὔτε βίην χραισμησέμεν οὔτέ τι εἶδος</l>
<l>οὔτε τὰ τεύχεα καλά, τά που μάλα νειόθι λίμνης</l>
<l>κείσεθ’ ὑπ’ ἰλύος κεκαλυμμένα· κὰδ δέ μιν αὐτὸν</l>
<l>εἰλύσω ψαμάθοισιν ἅλις χέραδος περιχεύας</l>
<l n="320">μυρίον, οὐδέ οἱ ὀστέ’ ἐπιστήσονται Ἀχαιοὶ</l>
<l>ἀλλέξαι· τόσσην οἱ ἄσιν καθύπερθε καλύψω.</l>
<l>αὐτοῦ οἱ καὶ σῆμα τετεύξεται, οὐδέ τί μιν χρεὼ</l>
<l>ἔσται τυμβοχόης, ὅτε μιν θάπτωσιν Ἀχαιοί.</l>
<milestone ed="p" n="324" unit="card"/>
</p><p><l><milestone ed="P" unit="para"/>ἦ, καὶ ἐπῶρτ’ Ἀχιλῆϊ κυκώμενος ὑψόσε θύων</l>
<l n="325">μορμύρων ἀφρῷ τε καὶ αἵματι καὶ νεκύεσσι.</l>
<l>πορφύρεον δ’ ἄρα κῦμα διιπετέος ποταμοῖο</l>
<l>ἵστατ’ ἀειρόμενον, κατὰ δ’ ᾕρεε Πηλεί̈ωνα·</l>
<l>Ἥρη δὲ μέγ’ ἄϋσε περιδείσας’ Ἀχιλῆϊ</l>
<l>μή μιν ἀποέρσειε μέγας ποταμὸς βαθυδίνης,</l>
<l n="330">αὐτίκα δ’ Ἥφαιστον προσεφώνεεν ὃν φίλον υἱόν·</l>
<l>ὄρσεο κυλλοπόδιον ἐμὸν τέκος· ἄντα σέθεν γὰρ</l>
<l>Ξάνθον δινήεντα μάχῃ ἠί̈σκομεν εἶναι·</l>
<l>ἀλλ’ ἐπάμυνε τάχιστα, πιφαύσκεο δὲ φλόγα πολλήν.</l>
<l>αὐτὰρ ἐγὼ Ζεφύροιο καὶ ἀργεστᾶο Νότοιο</l>
<l n="335">εἴσομαι ἐξ ἁλόθεν χαλεπὴν ὄρσουσα θύελλαν,</l>
<l>ἥ κεν ἀπὸ Τρώων κεφαλὰς καὶ τεύχεα κήαι</l>
<l>φλέγμα κακὸν φορέουσα· σὺ δὲ Ξάνθοιο παρ’ ὄχθας</l>
<l>δένδρεα καῖ’, ἐν δ’ αὐτὸν ἵει πυρί· μὴ δέ σε πάμπαν</l>
<l>μειλιχίοις ἐπέεσσιν ἀποτρεπέτω καὶ ἀρειῇ·</l>
<l n="340">μὴ δὲ πρὶν ἀπόπαυε τεὸν μένος, ἀλλ’ ὁπότ’ ἂν δὴ</l>
<l>φθέγξομ’ ἐγὼν ἰάχουσα, τότε σχεῖν ἀκάματον πῦρ.</l>
</p><p><l><milestone ed="P" unit="para"/>ὣς ἔφαθ’, Ἥφαιστος δὲ τιτύσκετο θεσπιδαὲς πῦρ.</l>
<l>πρῶτα μὲν ἐν πεδίῳ πῦρ δαίετο, καῖε δὲ νεκροὺς</l>
<l>πολλούς, οἵ ῥα κατ’ αὐτὸν ἅλις ἔσαν, οὓς κτάν’ Ἀχιλλεύς·</l>
<l n="345">πᾶν δ’ ἐξηράνθη πεδίον, σχέτο δ’ ἀγλαὸν ὕδωρ.</l>
<l>ὡς δ’ ὅτ’ ὀπωρινὸς Βορέης νεοαρδέ’ ἀλωὴν</l>
<l>αἶψ’ ἀγξηράνῃ· χαίρει δέ μιν ὅς τις ἐθείρῃ·</l>
<l>ὣς ἐξηράνθη πεδίον πᾶν, κὰδ δ’ ἄρα νεκροὺς</l>
<l>κῆεν· ὃ δ’ ἐς ποταμὸν τρέψε φλόγα παμφανόωσαν.</l>
<l n="350">καίοντο πτελέαι τε καὶ ἰτέαι ἠδὲ μυρῖκαι,</l>
<l>καίετο δὲ λωτός τε ἰδὲ θρύον ἠδὲ κύπειρον,</l>
<l>τὰ περὶ καλὰ ῥέεθρα ἅλις ποταμοῖο πεφύκει·</l>
<l>τείροντ’ ἐγχέλυές τε καὶ ἰχθύες οἳ κατὰ δίνας,</l>
<l>οἳ κατὰ καλὰ ῥέεθρα κυβίστων ἔνθα καὶ ἔνθα</l>
<l n="355">πνοιῇ τειρόμενοι πολυμήτιος Ἡφαίστοιο.</l>
<l>καίετο δ’ ἲς ποταμοῖο ἔπος τ’ ἔφατ’ ἔκ τ’ ὀνόμαζεν·</l>
<l>Ἥφαιστ’, οὔ τις σοί γε θεῶν δύνατ’ ἀντιφερίζειν,</l>
<l>οὐδ’ ἂν ἐγὼ σοί γ’ ὧδε πυρὶ φλεγέθοντι μαχοίμην.</l>
<l>λῆγ’ ἔριδος, Τρῶας δὲ καὶ αὐτίκα δῖος Ἀχιλλεὺς</l>
<l n="360">ἄστεος ἐξελάσειε· τί μοι ἔριδος καὶ ἀρωγῆς;</l>
<milestone ed="p" n="361" unit="card"/>
</p><p><l><milestone ed="P" unit="para"/>φῆ πυρὶ καιόμενος, ἀνὰ δ’ ἔφλυε καλὰ ῥέεθρα.</l>
<l>ὡς δὲ λέβης ζεῖ ἔνδον ἐπειγόμενος πυρὶ πολλῷ</l>
<l>κνίσην μελδόμενος ἁπαλοτρεφέος σιάλοιο</l>
<l>πάντοθεν ἀμβολάδην, ὑπὸ δὲ ξύλα κάγκανα κεῖται,</l>
<l n="365">ὣς τοῦ καλὰ ῥέεθρα πυρὶ φλέγετο, ζέε δ’ ὕδωρ·</l>
<l>οὐδ’ ἔθελε προρέειν, ἀλλ’ ἴσχετο· τεῖρε δ’ ἀϋτμὴ</l>
<l>Ἡφαίστοιο βίηφι πολύφρονος. αὐτὰρ ὅ γ’ Ἥρην</l>
<l>πολλὰ λισσόμενος ἔπεα πτερόεντα προσηύδα·</l>
<l>Ἥρη τίπτε σὸς υἱὸς ἐμὸν ῥόον ἔχραε κήδειν</l>
<l n="370">ἐξ ἄλλων; οὐ μέν τοι ἐγὼ τόσον αἴτιός εἰμι</l>
<l>ὅσσον οἱ ἄλλοι πάντες, ὅσοι Τρώεσσιν ἀρωγοί.</l>
<l>ἀλλ’ ἤτοι μὲν ἐγὼν ἀποπαύσομαι εἰ σὺ κελεύεις,</l>
<l>παυέσθω δὲ καὶ οὗτος· ἐγὼ δ’ ἐπὶ καὶ τόδ’ ὀμοῦμαι,</l>
<l>μή ποτ’ ἐπὶ Τρώεσσιν ἀλεξήσειν κακὸν ἦμαρ,</l>
<l n="375">μὴ δ’ ὁπότ’ ἂν Τροίη μαλερῷ πυρὶ πᾶσα δάηται</l>
<l>καιομένη, καίωσι δ’ ἀρήϊοι υἷες Ἀχαιῶν.</l>
</p><p><l><milestone ed="P" unit="para"/>αὐτὰρ ἐπεὶ τό γ’ ἄκουσε θεὰ λευκώλενος Ἥρη,</l>
<l>αὐτίκ’ ἄρ’ Ἥφαιστον προσεφώνεεν ὃν φίλον υἱόν·</l>
<l>Ἥφαιστε σχέο τέκνον ἀγακλεές· οὐ γὰρ ἔοικεν</l>
<l n="380">ἀθάνατον θεὸν ὧδε βροτῶν ἕνεκα στυφελίζειν.</l>
</p><p><l><milestone ed="P" unit="para"/>ὣς ἔφαθ’, Ἥφαιστος δὲ κατέσβεσε θεσπιδαὲς πῦρ,</l>
<l>ἄψορρον δ’ ἄρα κῦμα κατέσσυτο καλὰ ῥέεθρα.</l>
</p><p><l><milestone ed="P" unit="para"/>αὐτὰρ ἐπεὶ Ξάνθοιο δάμη μένος, οἳ μὲν ἔπειτα</l>
<l>παυσάσθην, Ἥρη γὰρ ἐρύκακε χωομένη περ·</l>
<l n="385">ἐν δ’ ἄλλοισι θεοῖσιν ἔρις πέσε βεβριθυῖα</l>
<l>ἀργαλέη, δίχα δέ σφιν ἐνὶ φρεσὶ θυμὸς ἄητο·</l>
<l>σὺν δ’ ἔπεσον μεγάλῳ πατάγῳ, βράχε δ’ εὐρεῖα χθών,</l>
<l>ἀμφὶ δὲ σάλπιγξεν μέγας οὐρανός. ἄϊε δὲ Ζεὺς</l>
<l>ἥμενος Οὐλύμπῳ· ἐγέλασσε δέ οἱ φίλον ἦτορ</l>
<l n="390">γηθοσύνῃ, ὅθ’ ὁρᾶτο θεοὺς ἔριδι ξυνιόντας.</l>
<l>ἔνθ’ οἵ γ’ οὐκέτι δηρὸν ἀφέστασαν· ἦρχε γὰρ Ἄρης</l>
<l>ῥινοτόρος, καὶ πρῶτος Ἀθηναίῃ ἐπόρουσε</l>
<l>χάλκεον ἔγχος ἔχων, καὶ ὀνείδειον φάτο μῦθον·</l>
<l>τίπτ’ αὖτ’ ὦ κυνάμυια θεοὺς ἔριδι ξυνελαύνεις</l>
<l n="395">θάρσος ἄητον ἔχουσα, μέγας δέ σε θυμὸς ἀνῆκεν;</l>
<l>ἦ οὐ μέμνῃ ὅτε Τυδεί̈δην Διομήδε’ ἀνῆκας</l>
<l>οὐτάμεναι, αὐτὴ δὲ πανόψιον ἔγχος ἑλοῦσα</l>
<l>ἰθὺς ἐμεῦ ὦσας, διὰ δὲ χρόα καλὸν ἔδαψας;</l>
<l>τώ ς’ αὖ νῦν ὀί̈ω ἀποτισέμεν ὅσσα ἔοργας.</l>
<milestone ed="p" n="400" unit="card"/>
</p><p><l n="400"><milestone ed="P" unit="para"/>ὣς εἰπὼν οὔτησε κατ’ αἰγίδα θυσσανόεσσαν</l>
<l>σμερδαλέην, ἣν οὐδὲ Διὸς δάμνησι κεραυνός·</l>
<l>τῇ μιν Ἄρης οὔτησε μιαιφόνος ἔγχεϊ μακρῷ.</l>
<l>ἣ δ’ ἀναχασσαμένη λίθον εἵλετο χειρὶ παχείῃ</l>
<l>κείμενον ἐν πεδίῳ μέλανα τρηχύν τε μέγαν τε,</l>
<l n="405">τόν ῥ’ ἄνδρες πρότεροι θέσαν ἔμμεναι οὖρον ἀρούρης·</l>
<l>τῷ βάλε θοῦρον Ἄρηα κατ’ αὐχένα, λῦσε δὲ γυῖα.</l>
<l>ἑπτὰ δ’ ἐπέσχε πέλεθρα πεσών, ἐκόνισε δὲ χαίτας,</l>
<l>τεύχεά τ’ ἀμφαράβησε· γέλασσε δὲ Παλλὰς Ἀθήνη,</l>
<l>καί οἱ ἐπευχομένη ἔπεα πτερόεντα προσηύδα·</l>
<l n="410">νηπύτι’ οὐδέ νύ πώ περ ἐπεφράσω ὅσσον ἀρείων</l>
<l>εὔχομ’ ἐγὼν ἔμεναι, ὅτι μοι μένος ἰσοφαρίζεις.</l>
<l>οὕτω κεν τῆς μητρὸς ἐρινύας ἐξαποτίνοις,</l>
<l>ἥ τοι χωομένη κακὰ μήδεται οὕνεκ’ Ἀχαιοὺς</l>
<l>κάλλιπες, αὐτὰρ Τρωσὶν ὑπερφιάλοισιν ἀμύνεις.</l>
</p><p><l n="415"><milestone ed="P" unit="para"/>ὣς ἄρα φωνήσασα πάλιν τρέπεν ὄσσε φαεινώ·</l>
<l>τὸν δ’ ἄγε χειρὸς ἑλοῦσα Διὸς θυγάτηρ Ἀφροδίτη</l>
<l>πυκνὰ μάλα στενάχοντα· μόγις δ’ ἐσαγείρετο θυμόν.</l>
<l>τὴν δ’ ὡς οὖν ἐνόησε θεὰ λευκώλενος Ἥρη,</l>
<l>αὐτίκ’ Ἀθηναίην ἔπεα πτερόεντα προσηύδα·</l>
<l n="420">ὢ πόποι αἰγιόχοιο Διὸς τέκος Ἀτρυτώνη</l>
<l>καὶ δ’ αὖθ’ ἡ κυνάμυια ἄγει βροτολοιγὸν Ἄρηα</l>
<l>δηί̈ου ἐκ πολέμοιο κατὰ κλόνον· ἀλλὰ μέτελθε.</l>
</p><p><l><milestone ed="P" unit="para"/>ὣς φάτ’, Ἀθηναίη δὲ μετέσσυτο, χαῖρε δὲ θυμῷ,</l>
<l>καί ῥ’ ἐπιεισαμένη πρὸς στήθεα χειρὶ παχείῃ</l>
<l n="425">ἤλασε· τῆς δ’ αὐτοῦ λύτο γούνατα καὶ φίλον ἦτορ.</l>
<l>τὼ μὲν ἄρ’ ἄμφω κεῖντο ἐπὶ χθονὶ πουλυβοτείρῃ,</l>
<l>ἣ δ’ ἄρ’ ἐπευχομένη ἔπεα πτερόεντ’ ἀγόρευε·</l>
<l>τοιοῦτοι νῦν πάντες ὅσοι Τρώεσσιν ἀρωγοὶ</l>
<l>εἶεν, ὅτ’ Ἀργείοισι μαχοίατο θωρηκτῇσιν,</l>
<l n="430">ὧδέ τε θαρσαλέοι καὶ τλήμονες, ὡς Ἀφροδίτη</l>
<l>ἦλθεν Ἄρῃ ἐπίκουρος ἐμῷ μένει ἀντιόωσα·</l>
<l>τώ κεν δὴ πάλαι ἄμμες ἐπαυσάμεθα πτολέμοιο</l>
<l>Ἰλίου ἐκπέρσαντες ἐϋκτίμενον πτολίεθρον.</l>
<milestone ed="p" n="434" unit="card"/>
</p><p><l><milestone ed="P" unit="para"/>ὣς φάτο, μείδησεν δὲ θεὰ λευκώλενος Ἥρη.</l>
<l n="435">αὐτὰρ Ἀπόλλωνα προσέφη κρείων ἐνοσίχθων·</l>
<l>Φοῖβε τί ἢ δὴ νῶϊ διέσταμεν; οὐδὲ ἔοικεν</l>
<l>ἀρξάντων ἑτέρων· τὸ μὲν αἴσχιον αἴ κ’ ἀμαχητὶ</l>
<l>ἴομεν Οὔλυμπον δὲ Διὸς ποτὶ χαλκοβατὲς δῶ.</l>
<l>ἄρχε· σὺ γὰρ γενεῆφι νεώτερος· οὐ γὰρ ἔμοιγε</l>
<l n="440">καλόν, ἐπεὶ πρότερος γενόμην καὶ πλείονα οἶδα.</l>
<l>νηπύτι’ ὡς ἄνοον κραδίην ἔχες· οὐδέ νυ τῶν περ</l>
<l>μέμνηαι ὅσα δὴ πάθομεν κακὰ Ἴλιον ἀμφὶ</l>
<l>μοῦνοι νῶϊ θεῶν, ὅτ’ ἀγήνορι Λαομέδοντι</l>
<l>πὰρ Διὸς ἐλθόντες θητεύσαμεν εἰς ἐνιαυτὸν</l>
<l n="445">μισθῷ ἔπι ῥητῷ· ὃ δὲ σημαίνων ἐπέτελλεν.</l>
<l>ἤτοι ἐγὼ Τρώεσσι πόλιν πέρι τεῖχος ἔδειμα</l>
<l>εὐρύ τε καὶ μάλα καλόν, ἵν’ ἄρρηκτος πόλις εἴη·</l>
<l>Φοῖβε σὺ δ’ εἰλίποδας ἕλικας βοῦς βουκολέεσκες</l>
<l>Ἴδης ἐν κνημοῖσι πολυπτύχου ὑληέσσης.</l>
<l n="450">ἀλλ’ ὅτε δὴ μισθοῖο τέλος πολυγηθέες ὧραι</l>
<l>ἐξέφερον, τότε νῶϊ βιήσατο μισθὸν ἅπαντα</l>
<l>Λαομέδων ἔκπαγλος, ἀπειλήσας δ’ ἀπέπεμπε.</l>
<l>σὺν μὲν ὅ γ’ ἠπείλησε πόδας καὶ χεῖρας ὕπερθε</l>
<l>δήσειν, καὶ περάαν νήσων ἔπι τηλεδαπάων·</l>
<l n="455">στεῦτο δ’ ὅ γ’ ἀμφοτέρων ἀπολεψέμεν οὔατα χαλκῷ.</l>
<l>νῶϊ δὲ ἄψορροι κίομεν κεκοτηότι θυμῷ</l>
<l>μισθοῦ χωόμενοι, τὸν ὑποστὰς οὐκ ἐτέλεσσε.</l>
<l>τοῦ δὴ νῦν λαοῖσι φέρεις χάριν, οὐδὲ μεθ’ ἡμέων</l>
<l>πειρᾷ ὥς κε Τρῶες ὑπερφίαλοι ἀπόλωνται</l>
<l n="460">πρόχνυ κακῶς σὺν παισὶ καὶ αἰδοίῃς ἀλόχοισι</l>
</p><p><l><milestone ed="P" unit="para"/>τὸν δ’ αὖτε προσέειπεν ἄναξ ἑκάεργος Ἀπόλλων·</l>
<l>ἐννοσίγαι’ οὐκ ἄν με σαόφρονα μυθήσαιο</l>
<l>ἔμμεναι, εἰ δὴ σοί γε βροτῶν ἕνεκα πτολεμίξω</l>
<l>δειλῶν, οἳ φύλλοισιν ἐοικότες ἄλλοτε μέν τε</l>
<l n="465">ζαφλεγέες τελέθουσιν ἀρούρης καρπὸν ἔδοντες,</l>
<l>ἄλλοτε δὲ φθινύθουσιν ἀκήριοι. ἀλλὰ τάχιστα</l>
<l>παυώμεσθα μάχης· οἳ δ’ αὐτοὶ δηριαάσθων.</l>
<milestone ed="p" n="468" unit="card"/>
</p><p><l><milestone ed="P" unit="para"/>ὣς ἄρα φωνήσας πάλιν ἐτράπετ’· αἴδετο γάρ ῥα</l>
<l>πατροκασιγνήτοιο μιγήμεναι ἐν παλάμῃσι.</l>
<l n="470">τὸν δὲ κασιγνήτη μάλα νείκεσε πότνια θηρῶν</l>
<l>Ἄρτεμις ἀγροτέρη, καὶ ὀνείδειον φάτο μῦθον·</l>
<l>φεύγεις δὴ ἑκάεργε, Ποσειδάωνι δὲ νίκην</l>
<l>πᾶσαν ἐπέτρεψας, μέλεον δέ οἱ εὖχος ἔδωκας·</l>
<l>νηπύτιε τί νυ τόξον ἔχεις ἀνεμώλιον αὔτως;</l>
<l n="475">μή σευ νῦν ἔτι πατρὸς ἐνὶ μεγάροισιν ἀκούσω</l>
<l>εὐχομένου, ὡς τὸ πρὶν ἐν ἀθανάτοισι θεοῖσιν,</l>
<l>ἄντα Ποσειδάωνος ἐναντίβιον πολεμίζειν.</l>
</p><p><l><milestone ed="P" unit="para"/>ὣς φάτο, τὴν δ’ οὔ τι προσέφη ἑκάεργος Ἀπόλλων,</l>
<l>ἀλλὰ χολωσαμένη Διὸς αἰδοίη παράκοιτις</l>
<l n="480">νείκεσεν ἰοχέαιραν ὀνειδείοις ἐπέεσσι·</l>
<l>πῶς δὲ σὺ νῦν μέμονας κύον ἀδεὲς ἀντί’ ἐμεῖο</l>
<l>στήσεσθαι; χαλεπή τοι ἐγὼ μένος ἀντιφέρεσθαι</l>
<l>τοξοφόρῳ περ ἐούσῃ, ἐπεὶ σὲ λέοντα γυναιξὶ</l>
<l>Ζεὺς θῆκεν, καὶ ἔδωκε κατακτάμεν ἥν κ’ ἐθέλῃσθα.</l>
<l n="485">ἤτοι βέλτερόν ἐστι κατ’ οὔρεα θῆρας ἐναίρειν</l>
<l>ἀγροτέρας τ’ ἐλάφους ἢ κρείσσοσιν ἶφι μάχεσθαι.</l>
<l>εἰ δ’ ἐθέλεις πολέμοιο δαήμεναι, ὄφρ’ ἐὺ̈ εἰδῇς</l>
<l>ὅσσον φερτέρη εἴμ’, ὅτι μοι μένος ἀντιφερίζεις.</l>
</p><p><l><milestone ed="P" unit="para"/>ἦ ῥα, καὶ ἀμφοτέρας ἐπὶ καρπῷ χεῖρας ἔμαρπτε</l>
<l n="490">σκαιῇ, δεξιτερῇ δ’ ἄρ’ ἀπ’ ὤμων αἴνυτο τόξα,</l>
<l>αὐτοῖσιν δ’ ἄρ’ ἔθεινε παρ’ οὔατα μειδιόωσα</l>
<l>ἐντροπαλιζομένην· ταχέες δ’ ἔκπιπτον ὀϊστοί.</l>
<l>δακρυόεσσα δ’ ὕπαιθα θεὰ φύγεν ὥς τε πέλεια,</l>
<l>ἥ ῥά θ’ ὑπ’ ἴρηκος κοίλην εἰσέπτατο πέτρην</l>
<l n="495">χηραμόν· οὐδ’ ἄρα τῇ γε ἁλώμεναι αἴσιμον ἦεν·</l>
<l>ὣς ἣ δακρυόεσσα φύγεν, λίπε δ’ αὐτόθι τόξα.</l>
<l>Λητὼ δὲ προσέειπε διάκτορος ἀργεϊφόντης·</l>
<l>Λητοῖ ἐγὼ δέ τοι οὔ τι μαχήσομαι· ἀργαλέον δὲ</l>
<l>πληκτίζεσθ’ ἀλόχοισι Διὸς νεφεληγερέταο·</l>
<l n="500">ἀλλὰ μάλα πρόφρασσα μετ’ ἀθανάτοισι θεοῖσιν</l>
<l>εὔχεσθαι ἐμὲ νικῆσαι κρατερῆφι βίηφιν.</l>
<milestone ed="p" n="502" unit="card"/>
</p><p><l><milestone ed="P" unit="para"/>ὣς ἄρ’ ἔφη, Λητὼ δὲ συναίνυτο καμπύλα τόξα</l>
<l>πεπτεῶτ’ ἄλλυδις ἄλλα μετὰ στροφάλιγγι κονίης.</l>
<l>ἣ μὲν τόξα λαβοῦσα πάλιν κίε θυγατέρος ἧς·</l>
<l n="505">ἣ δ’ ἄρ’ Ὄλυμπον ἵκανε Διὸς ποτὶ χαλκοβατὲς δῶ,</l>
<l>δακρυόεσσα δὲ πατρὸς ἐφέζετο γούνασι κούρη,</l>
<l>ἀμφὶ δ’ ἄρ’ ἀμβρόσιος ἑανὸς τρέμε· τὴν δὲ προτὶ οἷ</l>
<l>εἷλε πατὴρ Κρονίδης, καὶ ἀνείρετο ἡδὺ γελάσσας·</l>
<l>τίς νύ σε τοιάδ’ ἔρεξε φίλον τέκος Οὐρανιώνων</l>
<l n="510">μαψιδίως, ὡς εἴ τι κακὸν ῥέζουσαν ἐνωπῇ;</l>
</p><p><l><milestone ed="P" unit="para"/>τὸν δ’ αὖτε προσέειπεν ἐϋστέφανος κελαδεινή·</l>
<l>σή μ’ ἄλοχος στυφέλιξε πάτερ λευκώλενος Ἥρη,</l>
<l>ἐξ ἧς ἀθανάτοισιν ἔρις καὶ νεῖκος ἐφῆπται.</l>
</p><p><l><milestone ed="P" unit="para"/>ὣς οἳ μὲν τοιαῦτα πρὸς ἀλλήλους ἀγόρευον·</l>
<l n="515">αὐτὰρ Ἀπόλλων Φοῖβος ἐδύσετο Ἴλιον ἱρήν·</l>
<l>μέμβλετο γάρ οἱ τεῖχος ἐϋδμήτοιο πόληος</l>
<l>μὴ Δαναοὶ πέρσειαν ὑπὲρ μόρον ἤματι κείνῳ.</l>
<l>οἳ δ’ ἄλλοι πρὸς Ὄλυμπον ἴσαν θεοὶ αἰὲν ἐόντες,</l>
<l>οἳ μὲν χωόμενοι, οἳ δὲ μέγα κυδιόωντες·</l>
<l n="520">κὰδ δ’ ἷζον παρὰ πατρὶ κελαινεφεῖ· αὐτὰρ Ἀχιλλεὺς</l>
<l>Τρῶας ὁμῶς αὐτούς τ’ ὄλεκεν καὶ μώνυχας ἵππους.</l>
<l>ὡς δ’ ὅτε καπνὸς ἰὼν εἰς οὐρανὸν εὐρὺν ἵκηται</l>
<l>ἄστεος αἰθομένοιο, θεῶν δέ ἑ μῆνις ἀνῆκε,</l>
<l>πᾶσι δ’ ἔθηκε πόνον, πολλοῖσι δὲ κήδε’ ἐφῆκεν,</l>
<l n="525">ὣς Ἀχιλεὺς Τρώεσσι πόνον καὶ κήδε’ ἔθηκεν.</l>
</p><p><l><milestone ed="P" unit="para"/>ἑστήκει δ’ ὃ γέρων Πρίαμος θείου ἐπὶ πύργου,</l>
<l>ἐς δ’ ἐνόης’ Ἀχιλῆα πελώριον· αὐτὰρ ὑπ’ αὐτοῦ</l>
<l>Τρῶες ἄφαρ κλονέοντο πεφυζότες, οὐδέ τις ἀλκὴ</l>
<l>γίγνεθ’· ὃ δ’ οἰμώξας ἀπὸ πύργου βαῖνε χαμᾶζε</l>
<l n="530">ὀτρύνων παρὰ τεῖχος ἀγακλειτοὺς πυλαωρούς·</l>
<l>πεπταμένας ἐν χερσὶ πύλας ἔχετ’ εἰς ὅ κε λαοὶ</l>
<l>ἔλθωσι προτὶ ἄστυ πεφυζότες· ἦ γὰρ Ἀχιλλεὺς</l>
<l>ἐγγὺς ὅδε κλονέων· νῦν οἴω λοίγι’ ἔσεσθαι.</l>
<l>αὐτὰρ ἐπεί κ’ ἐς τεῖχος ἀναπνεύσωσιν ἀλέντες,</l>
<l n="535">αὖτις ἐπανθέμεναι σανίδας πυκινῶς ἀραρυίας·</l>
<l>δείδια γὰρ μὴ οὖλος ἀνὴρ ἐς τεῖχος ἅληται.</l>
<milestone ed="p" n="537" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄνεσάν τε πύλας καὶ ἀπῶσαν ὀχῆας·</l>
<l>αἳ δὲ πετασθεῖσαι τεῦξαν φάος· αὐτὰρ Ἀπόλλων</l>
<l>ἀντίος ἐξέθορε Τρώων ἵνα λοιγὸν ἀλάλκοι.</l>
<l n="540">οἳ δ’ ἰθὺς πόλιος καὶ τείχεος ὑψηλοῖο</l>
<l>δίψῃ καρχαλέοι κεκονιμένοι ἐκ πεδίοιο</l>
<l>φεῦγον· ὃ δὲ σφεδανὸν ἔφεπ’ ἔγχεϊ, λύσσα δέ οἱ κῆρ</l>
<l>αἰὲν ἔχε κρατερή, μενέαινε δὲ κῦδος ἀρέσθαι.</l>
</p><p><l><milestone ed="P" unit="para"/>ἔνθά κεν ὑψίπυλον Τροίην ἕλον υἷες Ἀχαιῶν,</l>
<l n="545">εἰ μὴ Ἀπόλλων Φοῖβος Ἀγήνορα δῖον ἀνῆκε</l>
<l>φῶτ’ Ἀντήνορος υἱὸν ἀμύμονά τε κρατερόν τε.</l>
<l>ἐν μέν οἱ κραδίῃ θάρσος βάλε, πὰρ δέ οἱ αὐτὸς</l>
<l>ἔστη, ὅπως θανάτοιο βαρείας χεῖρας ἀλάλκοι</l>
<l>φηγῷ κεκλιμένος· κεκάλυπτο δ’ ἄρ’ ἠέρι πολλῇ.</l>
<l n="550">αὐτὰρ ὅ γ’ ὡς ἐνόησεν Ἀχιλλῆα πτολίπορθον</l>
<l>ἔστη, πολλὰ δέ οἱ κραδίη πόρφυρε μένοντι·</l>
<l>ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὤ μοι ἐγών· εἰ μέν κεν ὑπὸ κρατεροῦ Ἀχιλῆος</l>
<l>φεύγω, τῇ περ οἱ ἄλλοι ἀτυζόμενοι κλονέονται,</l>
<l n="555">αἱρήσει με καὶ ὧς, καὶ ἀνάλκιδα δειροτομήσει.</l>
<l>εἰ δ’ ἂν ἐγὼ τούτους μὲν ὑποκλονέεσθαι ἐάσω</l>
<l>Πηλεί̈δῃ Ἀχιλῆϊ, ποσὶν δ’ ἀπὸ τείχεος ἄλλῃ</l>
<l>φεύγω πρὸς πεδίον Ἰλήϊον, ὄφρ’ ἂν ἵκωμαι</l>
<l>Ἴδης τε κνημοὺς κατά τε ῥωπήϊα δύω·</l>
<l n="560">ἑσπέριος δ’ ἂν ἔπειτα λοεσσάμενος ποταμοῖο</l>
<l>ἱδρῶ ἀποψυχθεὶς προτὶ Ἴλιον ἀπονεοίμην·</l>
<l>ἀλλὰ τί ἤ μοι ταῦτα φίλος διελέξατο θυμός;</l>
<l>μή μ’ ἀπαειρόμενον πόλιος πεδίον δὲ νοήσῃ</l>
<l>καί με μεταί̈ξας μάρψῃ ταχέεσσι πόδεσσιν.</l>
<l n="565">οὐκέτ’ ἔπειτ’ ἔσται θάνατον καὶ κῆρας ἀλύξαι·</l>
<l>λίην γὰρ κρατερὸς περὶ πάντων ἔστ’ ἀνθρώπων.</l>
<l>εἰ δέ κέ οἱ προπάροιθε πόλεος κατεναντίον ἔλθω·</l>
<l>καὶ γάρ θην τούτῳ τρωτὸς χρὼς ὀξέϊ χαλκῷ,</l>
<l>ἐν δὲ ἴα ψυχή, θνητὸν δέ ἕ φας’ ἄνθρωποι</l>
<l n="570">ἔμμεναι· αὐτάρ οἱ Κρονίδης Ζεὺς κῦδος ὀπάζει.</l>
<milestone ed="p" n="571" unit="card"/>
</p><p><l><milestone ed="P" unit="para"/>ὣς εἰπὼν Ἀχιλῆα ἀλεὶς μένεν, ἐν δέ οἱ ἦτορ</l>
<l>ἄλκιμον ὁρμᾶτο πτολεμίζειν ἠδὲ μάχεσθαι.</l>
<l>ἠύ̈τε πάρδαλις εἶσι βαθείης ἐκ ξυλόχοιο</l>
<l>ἀνδρὸς θηρητῆρος ἐναντίον, οὐδέ τι θυμῷ</l>
<l n="575">ταρβεῖ οὐδὲ φοβεῖται, ἐπεί κεν ὑλαγμὸν ἀκούσῃ·</l>
<l>εἴ περ γὰρ φθάμενός μιν ἢ οὐτάσῃ ἠὲ βάλῃσιν,</l>
<l>ἀλλά τε καὶ περὶ δουρὶ πεπαρμένη οὐκ ἀπολήγει</l>
<l>ἀλκῆς, πρίν γ’ ἠὲ ξυμβλήμεναι ἠὲ δαμῆναι·</l>
<l>ὣς Ἀντήνορος υἱὸς ἀγαυοῦ δῖος Ἀγήνωρ</l>
<l n="580">οὐκ ἔθελεν φεύγειν, πρὶν πειρήσαιτ’ Ἀχιλῆος.</l>
<l>ἀλλ’ ὅ γ’ ἄρ’ ἀσπίδα μὲν πρόσθ’ ἔσχετο πάντος’ ἐί̈σην,</l>
<l>ἐγχείῃ δ’ αὐτοῖο τιτύσκετο, καὶ μέγ’ ἀύ̈τει·</l>
<l>ἦ δή που μάλ’ ἔολπας ἐνὶ φρεσὶ φαίδιμ’ Ἀχιλλεῦ</l>
<l>ἤματι τῷδε πόλιν πέρσειν Τρώων ἀγερώχων</l>
<l n="585">νηπύτι’· ἦ τ’ ἔτι πολλὰ τετεύξεται ἄλγε’ ἐπ’ αὐτῇ.</l>
<l>ἐν γάρ οἱ πολέες τε καὶ ἄλκιμοι ἀνέρες εἰμέν,</l>
<l>οἳ καὶ πρόσθε φίλων τοκέων ἀλόχων τε καὶ υἱῶν</l>
<l>Ἴλιον εἰρυόμεσθα· σὺ δ’ ἐνθάδε πότμον ἐφέψεις</l>
<l>ὧδ’ ἔκπαγλος ἐὼν καὶ θαρσαλέος πολεμιστής.</l>
</p><p><l n="590"><milestone ed="P" unit="para"/>ἦ ῥα, καὶ ὀξὺν ἄκοντα βαρείης χειρὸς ἀφῆκε,</l>
<l>καί ῥ’ ἔβαλε κνήμην ὑπὸ γούνατος οὐδ’ ἀφάμαρτεν.</l>
<l>ἀμφὶ δέ οἱ κνημὶς νεοτεύκτου κασσιτέροιο</l>
<l>σμερδαλέον κονάβησε· πάλιν δ’ ἀπὸ χαλκὸς ὄρουσε</l>
<l>βλημένου, οὐδ’ ἐπέρησε, θεοῦ δ’ ἠρύκακε δῶρα.</l>
<l n="595">Πηλεί̈δης δ’ ὁρμήσατ’ Ἀγήνορος ἀντιθέοιο</l>
<l>δεύτερος· οὐδ’ ἔτ’ ἔασεν Ἀπόλλων κῦδος ἀρέσθαι,</l>
<l>ἀλλά μιν ἐξήρπαξε, κάλυψε δ’ ἄρ’ ἠέρι πολλῇ,</l>
<l>ἡσύχιον δ’ ἄρα μιν πολέμου ἔκπεμπε νέεσθαι.</l>
<l>αὐτὰρ ὃ Πηλεί̈ωνα δόλῳ ἀποέργαθε λαοῦ·</l>
<l n="600">αὐτῷ γὰρ ἑκάεργος Ἀγήνορι πάντα ἐοικὼς</l>
<l>ἔστη πρόσθε ποδῶν, ὃ δ’ ἐπέσσυτο ποσσὶ διώκειν·</l>
<l>εἷος ὃ τὸν πεδίοιο διώκετο πυροφόροιο</l>
<l>τρέψας πὰρ ποταμὸν βαθυδινήεντα Σκάμανδρον</l>
<l>τυτθὸν ὑπεκπροθέοντα· δόλῳ δ’ ἄρ’ ἔθελγεν Ἀπόλλων</l>
<l n="605">ὡς αἰεὶ ἔλποιτο κιχήσεσθαι ποσὶν οἷσι·</l>
<l>τόφρ’ ἄλλοι Τρῶες πεφοβημένοι ἦλθον ὁμίλῳ</l>
<l>ἀσπάσιοι προτὶ ἄστυ, πόλις δ’ ἔμπλητο ἀλέντων.</l>
<l>οὐδ’ ἄρα τοί γ’ ἔτλαν πόλιος καὶ τείχεος ἐκτὸς</l>
<l>μεῖναι ἔτ’ ἀλλήλους, καὶ γνώμεναι ὅς τε πεφεύγοι</l>
<l n="610">ὅς τ’ ἔθαν’ ἐν πολέμῳ· ἀλλ’ ἐσσυμένως ἐσέχυντο</l>
<l>ἐς πόλιν, ὅν τινα τῶν γε πόδες καὶ γοῦνα σαώσαι.</l>
</p></div>
<div type="book" n="22">
<milestone ed="p" n="1" unit="card"/>
<p><l>ὣς οἳ μὲν κατὰ ἄστυ πεφυζότες ἠύ̈τε νεβροὶ</l>
<l>ἱδρῶ ἀπεψύχοντο πίον τ’ ἀκέοντό τε δίψαν</l>
<l>κεκλιμένοι καλῇσιν ἐπάλξεσιν· αὐτὰρ Ἀχαιοὶ</l>
<l>τείχεος ἆσσον ἴσαν σάκε’ ὤμοισι κλίναντες.</l>
<l n="5">Ἕκτορα δ’ αὐτοῦ μεῖναι ὀλοιὴ μοῖρα πέδησεν</l>
<l>Ἰλίου προπάροιθε πυλάων τε Σκαιάων.</l>
<l>αὐτὰρ Πηλείωνα προσηύδα Φοῖβος Ἀπόλλων·</l>
<l>τίπτέ με Πηλέος υἱὲ ποσὶν ταχέεσσι διώκεις</l>
<l>αὐτὸς θνητὸς ἐὼν θεὸν ἄμβροτον; οὐδέ νύ πώ με</l>
<l n="10">ἔγνως ὡς θεός εἰμι, σὺ δ’ ἀσπερχὲς μενεαίνεις.</l>
<l>ἦ νύ τοι οὔ τι μέλει Τρώων πόνος, οὓς ἐφόβησας,</l>
<l>οἳ δή τοι εἰς ἄστυ ἄλεν, σὺ δὲ δεῦρο λιάσθης.</l>
<l>οὐ μέν με κτενέεις, ἐπεὶ οὔ τοι μόρσιμός εἰμι.</l>
</p><p><l><milestone ed="P" unit="para"/>τὸν δὲ μέγ’ ὀχθήσας προσέφη πόδας ὠκὺς Ἀχιλλεύς·</l>
<l n="15">ἔβλαψάς μ’ ἑκάεργε θεῶν ὀλοώτατε πάντων</l>
<l>ἐνθάδε νῦν τρέψας ἀπὸ τείχεος· ἦ κ’ ἔτι πολλοὶ</l>
<l>γαῖαν ὀδὰξ εἷλον πρὶν Ἴλιον εἰσαφικέσθαι.</l>
<l>νῦν δ’ ἐμὲ μὲν μέγα κῦδος ἀφείλεο, τοὺς δὲ σάωσας</l>
<l>ῥηϊδίως, ἐπεὶ οὔ τι τίσιν γ’ ἔδεισας ὀπίσσω.</l>
<l n="20">ἦ ς’ ἂν τισαίμην, εἴ μοι δύναμίς γε παρείη.</l>
</p><p><l><milestone ed="P" unit="para"/>ὣς εἰπὼν προτὶ ἄστυ μέγα φρονέων ἐβεβήκει,</l>
<l>σευάμενος ὥς θ’ ἵππος ἀεθλοφόρος σὺν ὄχεσφιν,</l>
<l>ὅς ῥά τε ῥεῖα θέῃσι τιταινόμενος πεδίοιο·</l>
<l>ὣς Ἀχιλεὺς λαιψηρὰ πόδας καὶ γούνατ’ ἐνώμα.</l>
</p><p><l n="25"><milestone ed="P" unit="para"/>τὸν δ’ ὃ γέρων Πρίαμος πρῶτος ἴδεν ὀφθαλμοῖσι</l>
<l>παμφαίνονθ’ ὥς τ’ ἀστέρ’ ἐπεσσύμενον πεδίοιο,</l>
<l>ὅς ῥά τ’ ὀπώρης εἶσιν, ἀρίζηλοι δέ οἱ αὐγαὶ</l>
<l>φαίνονται πολλοῖσι μετ’ ἀστράσι νυκτὸς ἀμολγῷ,</l>
<l>ὅν τε κύν’ Ὠρίωνος ἐπίκλησιν καλέουσι.</l>
<l n="30">λαμπρότατος μὲν ὅ γ’ ἐστί, κακὸν δέ τε σῆμα τέτυκται,</l>
<l>καί τε φέρει πολλὸν πυρετὸν δειλοῖσι βροτοῖσιν·</l>
<l>ὣς τοῦ χαλκὸς ἔλαμπε περὶ στήθεσσι θέοντος.</l>
<l>ᾤμωξεν δ’ ὃ γέρων, κεφαλὴν δ’ ὅ γε κόψατο χερσὶν</l>
<l>ὑψός’ ἀνασχόμενος, μέγα δ’ οἰμώξας ἐγεγώνει</l>
<l n="35">λισσόμενος φίλον υἱόν· ὃ δὲ προπάροιθε πυλάων</l>
<l>ἑστήκει ἄμοτον μεμαὼς Ἀχιλῆϊ μάχεσθαι·</l>
<l>τὸν δ’ ὃ γέρων ἐλεεινὰ προσηύδα χεῖρας ὀρεγνύς·</l>
<milestone ed="p" n="38" unit="card"/>
</p><p><l><milestone ed="P" unit="para"/>Ἕκτορ μή μοι μίμνε φίλον τέκος ἀνέρα τοῦτον</l>
<l>οἶος ἄνευθ’ ἄλλων, ἵνα μὴ τάχα πότμον ἐπίσπῃς</l>
<l n="40">Πηλεί̈ωνι δαμείς, ἐπεὶ ἦ πολὺ φέρτερός ἐστι</l>
<l>σχέτλιος· αἴθε θεοῖσι φίλος τοσσόνδε γένοιτο</l>
<l>ὅσσον ἐμοί· τάχα κέν ἑ κύνες καὶ γῦπες ἔδοιεν</l>
<l>κείμενον· ἦ κέ μοι αἰνὸν ἀπὸ πραπίδων ἄχος ἔλθοι·</l>
<l>ὅς μ’ υἱῶν πολλῶν τε καὶ ἐσθλῶν εὖνιν ἔθηκε</l>
<l n="45">κτείνων καὶ περνὰς νήσων ἔπι τηλεδαπάων.</l>
<l>καὶ γὰρ νῦν δύο παῖδε Λυκάονα καὶ Πολύδωρον</l>
<l>οὐ δύναμαι ἰδέειν Τρώων εἰς ἄστυ ἀλέντων,</l>
<l>τούς μοι Λαοθόη τέκετο κρείουσα γυναικῶν.</l>
<l>ἀλλ’ εἰ μὲν ζώουσι μετὰ στρατῷ, ἦ τ’ ἂν ἔπειτα</l>
<l n="50">χαλκοῦ τε χρυσοῦ τ’ ἀπολυσόμεθ’, ἔστι γὰρ ἔνδον·</l>
<l>πολλὰ γὰρ ὤπασε παιδὶ γέρων ὀνομάκλυτος Ἄλτης.</l>
<l>εἰ δ’ ἤδη τεθνᾶσι καὶ εἰν Ἀί̈δαο δόμοισιν,</l>
<l>ἄλγος ἐμῷ θυμῷ καὶ μητέρι τοὶ τεκόμεσθα·</l>
<l>λαοῖσιν δ’ ἄλλοισι μινυνθαδιώτερον ἄλγος</l>
<l n="55">ἔσσεται, ἢν μὴ καὶ σὺ θάνῃς Ἀχιλῆϊ δαμασθείς.</l>
<l>ἀλλ’ εἰσέρχεο τεῖχος ἐμὸν τέκος, ὄφρα σαώσῃς</l>
<l>Τρῶας καὶ Τρῳάς, μὴ δὲ μέγα κῦδος ὀρέξῃς</l>
<l>Πηλεί̈δῃ, αὐτὸς δὲ φίλης αἰῶνος ἀμερθῇς.</l>
<l>πρὸς δ’ ἐμὲ τὸν δύστηνον ἔτι φρονέοντ’ ἐλέησον</l>
<l n="60">δύσμορον, ὅν ῥα πατὴρ Κρονίδης ἐπὶ γήραος οὐδῷ</l>
<l>αἴσῃ ἐν ἀργαλέῃ φθίσει κακὰ πόλλ’ ἐπιδόντα</l>
<l>υἷάς τ’ ὀλλυμένους ἑλκηθείσας τε θύγατρας,</l>
<l>καὶ θαλάμους κεραϊζομένους, καὶ νήπια τέκνα</l>
<l>βαλλόμενα προτὶ γαίῃ ἐν αἰνῇ δηϊοτῆτι,</l>
<l n="65">ἑλκομένας τε νυοὺς ὀλοῇς ὑπὸ χερσὶν Ἀχαιῶν.</l>
<l>αὐτὸν δ’ ἂν πύματόν με κύνες πρώτῃσι θύρῃσιν</l>
<l>ὠμησταὶ ἐρύουσιν, ἐπεί κέ τις ὀξέϊ χαλκῷ</l>
<l>τύψας ἠὲ βαλὼν ῥεθέων ἐκ θυμὸν ἕληται,</l>
<l>οὓς τρέφον ἐν μεγάροισι τραπεζῆας θυραωρούς,</l>
<l n="70">οἵ κ’ ἐμὸν αἷμα πιόντες ἀλύσσοντες περὶ θυμῷ</l>
<l>κείσοντ’ ἐν προθύροισι. νέῳ δέ τε πάντ’ ἐπέοικεν</l>
<l>ἄρηϊ κταμένῳ δεδαϊγμένῳ ὀξέϊ χαλκῷ</l>
<l>κεῖσθαι· πάντα δὲ καλὰ θανόντι περ ὅττι φανήῃ·</l>
<l>ἀλλ’ ὅτε δὴ πολιόν τε κάρη πολιόν τε γένειον</l>
<l n="75">αἰδῶ τ’ αἰσχύνωσι κύνες κταμένοιο γέροντος,</l>
<l>τοῦτο δὴ οἴκτιστον πέλεται δειλοῖσι βροτοῖσιν.</l>
<milestone ed="p" n="77" unit="card"/>
</p><p><l><milestone ed="P" unit="para"/>ἦ ῥ’ ὃ γέρων, πολιὰς δ’ ἄρ’ ἀνὰ τρίχας ἕλκετο χερσὶ</l>
<l>τίλλων ἐκ κεφαλῆς· οὐδ’ Ἕκτορι θυμὸν ἔπειθε.</l>
<l>μήτηρ δ’ αὖθ’ ἑτέρωθεν ὀδύρετο δάκρυ χέουσα</l>
<l n="80">κόλπον ἀνιεμένη, ἑτέρηφι δὲ μαζὸν ἀνέσχε·</l>
<l>καί μιν δάκρυ χέους’ ἔπεα πτερόεντα προσηύδα·</l>
<l>Ἕκτορ τέκνον ἐμὸν τάδε τ’ αἴδεο καί μ’ ἐλέησον</l>
<l>αὐτήν, εἴ ποτέ τοι λαθικηδέα μαζὸν ἐπέσχον·</l>
<l>τῶν μνῆσαι φίλε τέκνον ἄμυνε δὲ δήϊον ἄνδρα</l>
<l n="85">τείχεος ἐντὸς ἐών, μὴ δὲ πρόμος ἵστασο τούτῳ</l>
<l>σχέτλιος· εἴ περ γάρ σε κατακτάνῃ, οὔ ς’ ἔτ’ ἔγωγε</l>
<l>κλαύσομαι ἐν λεχέεσσι φίλον θάλος, ὃν τέκον αὐτή,</l>
<l>οὐδ’ ἄλοχος πολύδωρος· ἄνευθε δέ σε μέγα νῶϊν</l>
<l>Ἀργείων παρὰ νηυσὶ κύνες ταχέες κατέδονται.</l>
</p><p><l n="90"><milestone ed="P" unit="para"/>ὣς τώ γε κλαίοντε προσαυδήτην φίλον υἱὸν</l>
<l>πολλὰ λισσομένω· οὐδ’ Ἕκτορι θυμὸν ἔπειθον,</l>
<l>ἀλλ’ ὅ γε μίμν’ Ἀχιλῆα πελώριον ἆσσον ἰόντα.</l>
<l>ὡς δὲ δράκων ἐπὶ χειῇ ὀρέστερος ἄνδρα μένῃσι</l>
<l>βεβρωκὼς κακὰ φάρμακ’, ἔδυ δέ τέ μιν χόλος αἰνός,</l>
<l n="95">σμερδαλέον δὲ δέδορκεν ἑλισσόμενος περὶ χειῇ·</l>
<l>ὣς Ἕκτωρ ἄσβεστον ἔχων μένος οὐχ ὑπεχώρει</l>
<l>πύργῳ ἔπι προὔχοντι φαεινὴν ἀσπίδ’ ἐρείσας·</l>
<l>ὀχθήσας δ’ ἄρα εἶπε πρὸς ὃν μεγαλήτορα θυμόν·</l>
<l>ὤ μοι ἐγών, εἰ μέν κε πύλας καὶ τείχεα δύω,</l>
<l n="100">Πουλυδάμας μοι πρῶτος ἐλεγχείην ἀναθήσει,</l>
<l>ὅς μ’ ἐκέλευε Τρωσὶ ποτὶ πτόλιν ἡγήσασθαι</l>
<l>νύχθ’ ὕπο τήνδ’ ὀλοὴν ὅτε τ’ ὤρετο δῖος Ἀχιλλεύς.</l>
<l>ἀλλ’ ἐγὼ οὐ πιθόμην· ἦ τ’ ἂν πολὺ κέρδιον ἦεν.</l>
<l>νῦν δ’ ἐπεὶ ὤλεσα λαὸν ἀτασθαλίῃσιν ἐμῇσιν,</l>
<l n="105">αἰδέομαι Τρῶας καὶ Τρῳάδας ἑλκεσιπέπλους,</l>
<l>μή ποτέ τις εἴπῃσι κακώτερος ἄλλος ἐμεῖο·</l>
<l>Ἕκτωρ ἧφι βίηφι πιθήσας ὤλεσε λαόν.</l>
<l>ὣς ἐρέουσιν· ἐμοὶ δὲ τότ’ ἂν πολὺ κέρδιον εἴη</l>
<l>ἄντην ἢ Ἀχιλῆα κατακτείναντα νέεσθαι,</l>
<l n="110">ἠέ κεν αὐτῷ ὀλέσθαι ἐϋκλειῶς πρὸ πόληος.</l>
<milestone ed="p" n="111" unit="card"/>
<l>εἰ δέ κεν ἀσπίδα μὲν καταθείομαι ὀμφαλόεσσαν</l>
<l>καὶ κόρυθα βριαρήν, δόρυ δὲ πρὸς τεῖχος ἐρείσας</l>
<l>αὐτὸς ἰὼν Ἀχιλῆος ἀμύμονος ἀντίος ἔλθω</l>
<l>καί οἱ ὑπόσχωμαι Ἑλένην καὶ κτήμαθ’ ἅμ’ αὐτῇ,</l>
<l n="115">πάντα μάλ’ ὅσσά τ’ Ἀλέξανδρος κοίλῃς ἐνὶ νηυσὶν</l>
<l>ἠγάγετο Τροίηνδ’, ἥ τ’ ἔπλετο νείκεος ἀρχή,</l>
<l>δωσέμεν Ἀτρεί̈δῃσιν ἄγειν, ἅμα δ’ ἀμφὶς Ἀχαιοῖς</l>
<l>ἄλλ’ ἀποδάσσεσθαι ὅσα τε πτόλις ἥδε κέκευθε·</l>
<l>Τρωσὶν δ’ αὖ μετόπισθε γερούσιον ὅρκον ἕλωμαι</l>
<l n="120">μή τι κατακρύψειν, ἀλλ’ ἄνδιχα πάντα δάσασθαι</l>
<l>κτῆσιν ὅσην πτολίεθρον ἐπήρατον ἐντὸς ἐέργει·</l>
<l>ἀλλὰ τί ἤ μοι ταῦτα φίλος διελέξατο θυμός;</l>
<l>μή μιν ἐγὼ μὲν ἵκωμαι ἰών, ὃ δέ μ’ οὐκ ἐλεήσει</l>
<l>οὐδέ τί μ’ αἰδέσεται, κτενέει δέ με γυμνὸν ἐόντα</l>
<l n="125">αὔτως ὥς τε γυναῖκα, ἐπεί κ’ ἀπὸ τεύχεα δύω.</l>
<l>οὐ μέν πως νῦν ἔστιν ἀπὸ δρυὸς οὐδ’ ἀπὸ πέτρης</l>
<l>τῷ ὀαριζέμεναι, ἅ τε παρθένος ἠί̈θεός τε</l>
<l>παρθένος ἠί̈θεός τ’ ὀαρίζετον ἀλλήλοιιν.</l>
<l>βέλτερον αὖτ’ ἔριδι ξυνελαυνέμεν ὅττι τάχιστα·</l>
<l n="130">εἴδομεν ὁπποτέρῳ κεν Ὀλύμπιος εὖχος ὀρέξῃ.</l>
<milestone ed="p" n="131" unit="card"/>
</p><p><l><milestone ed="P" unit="para"/>ὣς ὅρμαινε μένων, ὃ δέ οἱ σχεδὸν ἦλθεν Ἀχιλλεὺς</l>
<l>ἶσος Ἐνυαλίῳ κορυθάϊκι πτολεμιστῇ</l>
<l>σείων Πηλιάδα μελίην κατὰ δεξιὸν ὦμον</l>
<l>δεινήν· ἀμφὶ δὲ χαλκὸς ἐλάμπετο εἴκελος αὐγῇ</l>
<l n="135">ἢ πυρὸς αἰθομένου ἢ ἠελίου ἀνιόντος.</l>
<l>Ἕκτορα δ’, ὡς ἐνόησεν, ἕλε τρόμος· οὐδ’ ἄρ’ ἔτ’ ἔτλη</l>
<l>αὖθι μένειν, ὀπίσω δὲ πύλας λίπε, βῆ δὲ φοβηθείς·</l>
<l>Πηλεί̈δης δ’ ἐπόρουσε ποσὶ κραιπνοῖσι πεποιθώς.</l>
<l>ἠύ̈τε κίρκος ὄρεσφιν ἐλαφρότατος πετεηνῶν</l>
<l n="140">ῥηϊδίως οἴμησε μετὰ τρήρωνα πέλειαν,</l>
<l>ἣ δέ θ’ ὕπαιθα φοβεῖται, ὃ δ’ ἐγγύθεν ὀξὺ λεληκὼς</l>
<l>ταρφέ’ ἐπαί̈σσει, ἑλέειν τέ ἑ θυμὸς ἀνώγει·</l>
<l>ὣς ἄρ’ ὅ γ’ ἐμμεμαὼς ἰθὺς πέτετο, τρέσε δ’ Ἕκτωρ</l>
<l>τεῖχος ὕπο Τρώων, λαιψηρὰ δὲ γούνατ’ ἐνώμα.</l>
<l n="145">οἳ δὲ παρὰ σκοπιὴν καὶ ἐρινεὸν ἠνεμόεντα</l>
<l>τείχεος αἰὲν ὑπ’ ἐκ κατ’ ἀμαξιτὸν ἐσσεύοντο,</l>
<l>κρουνὼ δ’ ἵκανον καλλιρρόω· ἔνθα δὲ πηγαὶ</l>
<l>δοιαὶ ἀναί̈σσουσι Σκαμάνδρου δινήεντος.</l>
<l>ἣ μὲν γάρ θ’ ὕδατι λιαρῷ ῥέει, ἀμφὶ δὲ καπνὸς</l>
<l n="150">γίγνεται ἐξ αὐτῆς ὡς εἰ πυρὸς αἰθομένοιο·</l>
<l>ἣ δ’ ἑτέρη θέρεϊ προρέει ἐϊκυῖα χαλάζῃ,</l>
<l>ἢ χιόνι ψυχρῇ ἢ ἐξ ὕδατος κρυστάλλῳ.</l>
<l>ἔνθα δ’ ἐπ’ αὐτάων πλυνοὶ εὐρέες ἐγγὺς ἔασι</l>
<l>καλοὶ λαί̈νεοι, ὅθι εἵματα σιγαλόεντα</l>
<l n="155">πλύνεσκον Τρώων ἄλοχοι καλαί τε θύγατρες</l>
<l>τὸ πρὶν ἐπ’ εἰρήνης πρὶν ἐλθεῖν υἷας Ἀχαιῶν.</l>
<l>τῇ ῥα παραδραμέτην φεύγων ὃ δ’ ὄπισθε διώκων·</l>
<l>πρόσθε μὲν ἐσθλὸς ἔφευγε, δίωκε δέ μιν μέγ’ ἀμείνων</l>
<l>καρπαλίμως, ἐπεὶ οὐχ ἱερήϊον οὐδὲ βοείην</l>
<l n="160">ἀρνύσθην, ἅ τε ποσσὶν ἀέθλια γίγνεται ἀνδρῶν,</l>
<l>ἀλλὰ περὶ ψυχῆς θέον Ἕκτορος ἱπποδάμοιο.</l>
<l>ὡς δ’ ὅτ’ ἀεθλοφόροι περὶ τέρματα μώνυχες ἵπποι</l>
<l>ῥίμφα μάλα τρωχῶσι· τὸ δὲ μέγα κεῖται ἄεθλον</l>
<l>ἢ τρίπος ἠὲ γυνὴ ἀνδρὸς κατατεθνηῶτος·</l>
<l n="165">ὣς τὼ τρὶς Πριάμοιο πόλιν πέρι δινηθήτην</l>
<l>καρπαλίμοισι πόδεσσι· θεοὶ δ’ ἐς πάντες ὁρῶντο·</l>
<l>τοῖσι δὲ μύθων ἦρχε πατὴρ ἀνδρῶν τε θεῶν τε·</l>
<l>ὢ πόποι ἦ φίλον ἄνδρα διωκόμενον περὶ τεῖχος</l>
<l>ὀφθαλμοῖσιν ὁρῶμαι· ἐμὸν δ’ ὀλοφύρεται ἦτορ</l>
<l n="170">Ἕκτορος, ὅς μοι πολλὰ βοῶν ἐπὶ μηρί’ ἔκηεν</l>
<l>Ἴδης ἐν κορυφῇσι πολυπτύχου, ἄλλοτε δ’ αὖτε</l>
<l>ἐν πόλει ἀκροτάτῃ· νῦν αὖτέ ἑ δῖος Ἀχιλλεὺς</l>
<l>ἄστυ πέρι Πριάμοιο ποσὶν ταχέεσσι διώκει.</l>
<l>ἀλλ’ ἄγετε φράζεσθε θεοὶ καὶ μητιάασθε</l>
<l n="175">ἠέ μιν ἐκ θανάτοιο σαώσομεν, ἦέ μιν ἤδη</l>
<l>Πηλεί̈δῃ Ἀχιλῆϊ δαμάσσομεν ἐσθλὸν ἐόντα.</l>
<milestone ed="p" n="177" unit="card"/>
</p><p><l><milestone ed="P" unit="para"/>τὸν δ’ αὖτε προσέειπε θεὰ γλαυκῶπις Ἀθήνη·</l>
<l>ὦ πάτερ ἀργικέραυνε κελαινεφὲς οἷον ἔειπες·</l>
<l>ἄνδρα θνητὸν ἐόντα πάλαι πεπρωμένον αἴσῃ</l>
<l n="180">ἂψ ἐθέλεις θανάτοιο δυσηχέος ἐξαναλῦσαι;</l>
<l>ἔρδ’· ἀτὰρ οὔ τοι πάντες ἐπαινέομεν θεοὶ ἄλλοι.</l>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l>θάρσει Τριτογένεια φίλον τέκος· οὔ νύ τι θυμῷ</l>
<l>πρόφρονι μυθέομαι, ἐθέλω δέ τοι ἤπιος εἶναι·</l>
<l n="185">ἔρξον ὅπῃ δή τοι νόος ἔπλετο, μὴ δ’ ἔτ’ ἐρώει.</l>
</p><p><l><milestone ed="P" unit="para"/>ὣς εἰπὼν ὄτρυνε πάρος μεμαυῖαν Ἀθήνην·</l>
<l>βῆ δὲ κατ’ Οὐλύμποιο καρήνων ἀί̈ξασα.</l>
</p><p><l><milestone ed="P" unit="para"/>Ἕκτορα δ’ ἀσπερχὲς κλονέων ἔφεπ’ ὠκὺς Ἀχιλλεύς.</l>
<l>ὡς δ’ ὅτε νεβρὸν ὄρεσφι κύων ἐλάφοιο δίηται</l>
<l n="190">ὄρσας ἐξ εὐνῆς διά τ’ ἄγκεα καὶ διὰ βήσσας·</l>
<l>τὸν δ’ εἴ πέρ τε λάθῃσι καταπτήξας ὑπὸ θάμνῳ,</l>
<l>ἀλλά τ’ ἀνιχνεύων θέει ἔμπεδον ὄφρά κεν εὕρῃ·</l>
<l>ὣς Ἕκτωρ οὐ λῆθε ποδώκεα Πηλεί̈ωνα.</l>
<l>ὁσσάκι δ’ ὁρμήσειε πυλάων Δαρδανιάων</l>
<l n="195">ἀντίον ἀί̈ξασθαι ἐϋδμήτους ὑπὸ πύργους,</l>
<l>εἴ πως οἷ καθύπερθεν ἀλάλκοιεν βελέεσσι,</l>
<l>τοσσάκι μιν προπάροιθεν ἀποστρέψασκε παραφθὰς</l>
<l>πρὸς πεδίον· αὐτὸς δὲ ποτὶ πτόλιος πέτετ’ αἰεί.</l>
<l>ὡς δ’ ἐν ὀνείρῳ οὐ δύναται φεύγοντα διώκειν·</l>
<l n="200">οὔτ’ ἄρ’ ὃ τὸν δύναται ὑποφεύγειν οὔθ’ ὃ διώκειν·</l>
<l>ὣς ὃ τὸν οὐ δύνατο μάρψαι ποσίν, οὐδ’ ὃς ἀλύξαι.</l>
<l>πῶς δέ κεν Ἕκτωρ κῆρας ὑπεξέφυγεν θανάτοιο,</l>
<l>εἰ μή οἱ πύματόν τε καὶ ὕστατον ἤντετ’ Ἀπόλλων</l>
<l>ἐγγύθεν, ὅς οἱ ἐπῶρσε μένος λαιψηρά τε γοῦνα;</l>
<l n="205">λαοῖσιν δ’ ἀνένευε καρήατι δῖος Ἀχιλλεύς,</l>
<l>οὐδ’ ἔα ἱέμεναι ἐπὶ Ἕκτορι πικρὰ βέλεμνα,</l>
<l>μή τις κῦδος ἄροιτο βαλών, ὃ δὲ δεύτερος ἔλθοι.</l>
<l>ἀλλ’ ὅτε δὴ τὸ τέταρτον ἐπὶ κρουνοὺς ἀφίκοντο,</l>
<l>καὶ τότε δὴ χρύσεια πατὴρ ἐτίταινε τάλαντα,</l>
<l n="210">ἐν δ’ ἐτίθει δύο κῆρε τανηλεγέος θανάτοιο,</l>
<l>τὴν μὲν Ἀχιλλῆος, τὴν δ’ Ἕκτορος ἱπποδάμοιο,</l>
<l>ἕλκε δὲ μέσσα λαβών· ῥέπε δ’ Ἕκτορος αἴσιμον ἦμαρ,</l>
<l>ᾤχετο δ’ εἰς Ἀί̈δαο, λίπεν δέ ἑ Φοῖβος Ἀπόλλων.</l>
<l>Πηλεί̈ωνα δ’ ἵκανε θεὰ γλαυκῶπις Ἀθήνη,</l>
<l n="215">ἀγχοῦ δ’ ἱσταμένη ἔπεα πτερόεντα προσηύδα·</l>
<l>νῦν δὴ νῶι ἔολπα Διὶ̈ φίλε φαίδιμ’ Ἀχιλλεῦ</l>
<l>οἴσεσθαι μέγα κῦδος Ἀχαιοῖσι προτὶ νῆας</l>
<l>Ἕκτορα δῃώσαντε μάχης ἄατόν περ ἐόντα.</l>
<l>οὔ οἱ νῦν ἔτι γ’ ἔστι πεφυγμένον ἄμμε γενέσθαι,</l>
<l n="220">οὐδ’ εἴ κεν μάλα πολλὰ πάθοι ἑκάεργος Ἀπόλλων</l>
<l>προπροκυλινδόμενος πατρὸς Διὸς αἰγιόχοιο.</l>
<l>ἀλλὰ σὺ μὲν νῦν στῆθι καὶ ἄμπνυε, τόνδε δ’ ἐγώ τοι</l>
<l>οἰχομένη πεπιθήσω ἐναντίβιον μαχέσασθαι.</l>
<milestone ed="p" n="224" unit="card"/>
</p><p><l><milestone ed="P" unit="para"/>ὣς φάτ’ Ἀθηναίη, ὃ δ’ ἐπείθετο, χαῖρε δὲ θυμῷ,</l>
<l n="225">στῆ δ’ ἄρ’ ἐπὶ μελίης χαλκογλώχινος ἐρεισθείς.</l>
<l>ἣ δ’ ἄρα τὸν μὲν ἔλειπε, κιχήσατο δ’ Ἕκτορα δῖον</l>
<l>Δηϊφόβῳ ἐϊκυῖα δέμας καὶ ἀτειρέα φωνήν·</l>
<l>ἀγχοῦ δ’ ἱσταμένη ἔπεα πτερόεντα προσηύδα·</l>
<l>ἠθεῖ’ ἦ μάλα δή σε βιάζεται ὠκὺς Ἀχιλλεὺς</l>
<l n="230">ἄστυ πέρι Πριάμοιο ποσὶν ταχέεσσι διώκων·</l>
<l>ἀλλ’ ἄγε δὴ στέωμεν καὶ ἀλεξώμεσθα μένοντες.</l>
</p><p><l><milestone ed="P" unit="para"/>τὴν δ’ αὖτε προσέειπε μέγας κορυθαίολος Ἕκτωρ·</l>
<l>Δηί̈φοβ’ ἦ μέν μοι τὸ πάρος πολὺ φίλτατος ἦσθα</l>
<l>γνωτῶν οὓς Ἑκάβη ἠδὲ Πρίαμος τέκε παῖδας·</l>
<l n="235">νῦν δ’ ἔτι καὶ μᾶλλον νοέω φρεσὶ τιμήσασθαι,</l>
<l>ὃς ἔτλης ἐμεῦ εἵνεκ’, ἐπεὶ ἴδες ὀφθαλμοῖσι,</l>
<l>τείχεος ἐξελθεῖν, ἄλλοι δ’ ἔντοσθε μένουσι.</l>
</p><p><l><milestone ed="P" unit="para"/>τὸν δ’ αὖτε προσέειπε θεὰ γλαυκῶπις Ἀθήνη·</l>
<l>ἠθεῖ’ ἦ μὲν πολλὰ πατὴρ καὶ πότνια μήτηρ</l>
<l n="240">λίσσονθ’ ἑξείης γουνούμενοι, ἀμφὶ δ’ ἑταῖροι,</l>
<l>αὖθι μένειν· τοῖον γὰρ ὑποτρομέουσιν ἅπαντες·</l>
<l>ἀλλ’ ἐμὸς ἔνδοθι θυμὸς ἐτείρετο πένθεϊ λυγρῷ.</l>
<l>νῦν δ’ ἰθὺς μεμαῶτε μαχώμεθα, μὴ δέ τι δούρων</l>
<l>ἔστω φειδωλή, ἵνα εἴδομεν εἴ κεν Ἀχιλλεὺς</l>
<l n="245">νῶϊ κατακτείνας ἔναρα βροτόεντα φέρηται</l>
<l>νῆας ἔπι γλαφυράς, ἦ κεν σῷ δουρὶ δαμήῃ.</l>
</p><p><l><milestone ed="P" unit="para"/>ὣς φαμένη καὶ κερδοσύνῃ ἡγήσατ’ Ἀθήνη·</l>
<l>οἳ δ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>τὸν πρότερος προσέειπε μέγας κορυθαίολος Ἕκτωρ·</l>
<l n="250">οὔ ς’ ἔτι Πηλέος υἱὲ φοβήσομαι, ὡς τὸ πάρος περ</l>
<l>τρὶς περὶ ἄστυ μέγα Πριάμου δίον, οὐδέ ποτ’ ἔτλην</l>
<l>μεῖναι ἐπερχόμενον· νῦν αὖτέ με θυμὸς ἀνῆκε</l>
<l>στήμεναι ἀντία σεῖο· ἕλοιμί κεν ἤ κεν ἁλοίην.</l>
<l>ἀλλ’ ἄγε δεῦρο θεοὺς ἐπιδώμεθα· τοὶ γὰρ ἄριστοι</l>
<l n="255">μάρτυροι ἔσσονται καὶ ἐπίσκοποι ἁρμονιάων·</l>
<l>οὐ γὰρ ἐγώ ς’ ἔκπαγλον ἀεικιῶ, αἴ κεν ἐμοὶ Ζεὺς</l>
<l>δώῃ καμμονίην, σὴν δὲ ψυχὴν ἀφέλωμαι·</l>
<l>ἀλλ’ ἐπεὶ ἄρ κέ σε συλήσω κλυτὰ τεύχε’ Ἀχιλλεῦ</l>
<l>νεκρὸν Ἀχαιοῖσιν δώσω πάλιν· ὣς δὲ σὺ ῥέζειν.</l>
<milestone ed="p" n="260" unit="card"/>
</p><p><l n="260"><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πόδας ὠκὺς Ἀχιλλεύς·</l>
<l>Ἕκτορ μή μοι ἄλαστε συνημοσύνας ἀγόρευε·</l>
<l>ὡς οὐκ ἔστι λέουσι καὶ ἀνδράσιν ὅρκια πιστά,</l>
<l>οὐδὲ λύκοι τε καὶ ἄρνες ὁμόφρονα θυμὸν ἔχουσιν,</l>
<l>ἀλλὰ κακὰ φρονέουσι διαμπερὲς ἀλλήλοισιν,</l>
<l n="265">ὣς οὐκ ἔστ’ ἐμὲ καὶ σὲ φιλήμεναι, οὐδέ τι νῶϊν</l>
<l>ὅρκια ἔσσονται, πρίν γ’ ἢ ἕτερόν γε πεσόντα</l>
<l>αἵματος ἆσαι Ἄρηα ταλαύρινον πολεμιστήν.</l>
<l>παντοίης ἀρετῆς μιμνήσκεο· νῦν σε μάλα χρὴ</l>
<l>αἰχμητήν τ’ ἔμεναι καὶ θαρσαλέον πολεμιστήν.</l>
<l n="270">οὔ τοι ἔτ’ ἔσθ’ ὑπάλυξις, ἄφαρ δέ σε Παλλὰς Ἀθήνη</l>
<l>ἔγχει ἐμῷ δαμάᾳ· νῦν δ’ ἀθρόα πάντ’ ἀποτίσεις</l>
<l>κήδε’ ἐμῶν ἑτάρων οὓς ἔκτανες ἔγχεϊ θύων.</l>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δολιχόσκιον ἔγχος·</l>
<l>καὶ τὸ μὲν ἄντα ἰδὼν ἠλεύατο φαίδιμος Ἕκτωρ·</l>
<l n="275">ἕζετο γὰρ προϊδών, τὸ δ’ ὑπέρπτατο χάλκεον ἔγχος,</l>
<l>ἐν γαίῃ δ’ ἐπάγη· ἀνὰ δ’ ἥρπασε Παλλὰς Ἀθήνη,</l>
<l>ἂψ δ’ Ἀχιλῆϊ δίδου, λάθε δ’ Ἕκτορα ποιμένα λαῶν.</l>
<l>Ἕκτωρ δὲ προσέειπεν ἀμύμονα Πηλεί̈ωνα·</l>
<l>ἤμβροτες, οὐδ’ ἄρα πώ τι θεοῖς ἐπιείκελ’ Ἀχιλλεῦ</l>
<l n="280">ἐκ Διὸς ἠείδης τὸν ἐμὸν μόρον, ἦ τοι ἔφης γε·</l>
<l>ἀλλά τις ἀρτιεπὴς καὶ ἐπίκλοπος ἔπλεο μύθων,</l>
<l>ὄφρά ς’ ὑποδείσας μένεος ἀλκῆς τε λάθωμαι.</l>
<l>οὐ μέν μοι φεύγοντι μεταφρένῳ ἐν δόρυ πήξεις,</l>
<l>ἀλλ’ ἰθὺς μεμαῶτι διὰ στήθεσφιν ἔλασσον</l>
<l n="285">εἴ τοι ἔδωκε θεός· νῦν αὖτ’ ἐμὸν ἔγχος ἄλευαι</l>
<l>χάλκεον· ὡς δή μιν σῷ ἐν χροὶ̈ πᾶν κομίσαιο.</l>
<l>καί κεν ἐλαφρότερος πόλεμος Τρώεσσι γένοιτο</l>
<l>σεῖο καταφθιμένοιο· σὺ γάρ σφισι πῆμα μέγιστον.</l>
<milestone ed="p" n="289" unit="card"/>
</p><p><l><milestone ed="P" unit="para"/>ἦ ῥα, καὶ ἀμπεπαλὼν προί̈ει δολιχόσκιον ἔγχος,</l>
<l n="290">καὶ βάλε Πηλεί̈δαο μέσον σάκος οὐδ’ ἀφάμαρτε·</l>
<l>τῆλε δ’ ἀπεπλάγχθη σάκεος δόρυ· χώσατο δ’ Ἕκτωρ</l>
<l>ὅττί ῥά οἱ βέλος ὠκὺ ἐτώσιον ἔκφυγε χειρός,</l>
<l>στῆ δὲ κατηφήσας, οὐδ’ ἄλλ’ ἔχε μείλινον ἔγχος.</l>
<l>Δηί̈φοβον δ’ ἐκάλει λευκάσπιδα μακρὸν ἀύ̈σας·</l>
<l n="295">ᾔτεέ μιν δόρυ μακρόν· ὃ δ’ οὔ τί οἱ ἐγγύθεν ἦεν.</l>
<l>Ἕκτωρ δ’ ἔγνω ᾗσιν ἐνὶ φρεσὶ φώνησέν τε·</l>
<l>ὢ πόποι ἦ μάλα δή με θεοὶ θάνατον δὲ κάλεσσαν·</l>
<l>Δηί̈φοβον γὰρ ἔγωγ’ ἐφάμην ἥρωα παρεῖναι·</l>
<l>ἀλλ’ ὃ μὲν ἐν τείχει, ἐμὲ δ’ ἐξαπάτησεν Ἀθήνη.</l>
<l n="300">νῦν δὲ δὴ ἐγγύθι μοι θάνατος κακός, οὐδ’ ἔτ’ ἄνευθεν,</l>
<l>οὐδ’ ἀλέη· ἦ γάρ ῥα πάλαι τό γε φίλτερον ἦεν</l>
<l>Ζηνί τε καὶ Διὸς υἷι ἑκηβόλῳ, οἵ με πάρος γε</l>
<l>πρόφρονες εἰρύατο· νῦν αὖτέ με μοῖρα κιχάνει.</l>
<l>μὴ μὰν ἀσπουδί γε καὶ ἀκλειῶς ἀπολοίμην,</l>
<l n="305">ἀλλὰ μέγα ῥέξας τι καὶ ἐσσομένοισι πυθέσθαι.</l>
</p><p><l><milestone ed="P" unit="para"/>ὣς ἄρα φωνήσας εἰρύσσατο φάσγανον ὀξύ,</l>
<l>τό οἱ ὑπὸ λαπάρην τέτατο μέγα τε στιβαρόν τε,</l>
<l>οἴμησεν δὲ ἀλεὶς ὥς τ’ αἰετὸς ὑψιπετήεις,</l>
<l>ὅς τ’ εἶσιν πεδίον δὲ διὰ νεφέων ἐρεβεννῶν</l>
<l n="310">ἁρπάξων ἢ ἄρν’ ἀμαλὴν ἤ πτῶκα λαγωόν·</l>
<l>ὣς Ἕκτωρ οἴμησε τινάσσων φάσγανον ὀξύ.</l>
<l>ὁρμήθη δ’ Ἀχιλεύς, μένεος δ’ ἐμπλήσατο θυμὸν</l>
<l>ἀγρίου, πρόσθεν δὲ σάκος στέρνοιο κάλυψε</l>
<l>καλὸν δαιδάλεον, κόρυθι δ’ ἐπένευε φαεινῇ</l>
<l n="315">τετραφάλῳ· καλαὶ δὲ περισσείοντο ἔθειραι</l>
<l>χρύσεαι, ἃς Ἥφαιστος ἵει λόφον ἀμφὶ θαμειάς.</l>
<l>οἷος δ’ ἀστὴρ εἶσι μετ’ ἀστράσι νυκτὸς ἀμολγῷ</l>
<l>ἕσπερος, ὃς κάλλιστος ἐν οὐρανῷ ἵσταται ἀστήρ,</l>
<l>ὣς αἰχμῆς ἀπέλαμπ’ εὐήκεος, ἣν ἄρ’ Ἀχιλλεὺς</l>
<l n="320">πάλλεν δεξιτερῇ φρονέων κακὸν Ἕκτορι δίῳ</l>
<l>εἰσορόων χρόα καλόν, ὅπῃ εἴξειε μάλιστα.</l>
<l>τοῦ δὲ καὶ ἄλλο τόσον μὲν ἔχε χρόα χάλκεα τεύχεα</l>
<l>καλά, τὰ Πατρόκλοιο βίην ἐνάριξε κατακτάς·</l>
<l>φαίνετο δ’ ᾗ κληῖ̈δες ἀπ’ ὤμων αὐχέν’ ἔχουσι</l>
<l n="325">λαυκανίην, ἵνα τε ψυχῆς ὤκιστος ὄλεθρος·</l>
<l>τῇ ῥ’ ἐπὶ οἷ μεμαῶτ’ ἔλας’ ἔγχεϊ δῖος Ἀχιλλεύς,</l>
<l>ἀντικρὺ δ’ ἁπαλοῖο δι’ αὐχένος ἤλυθ’ ἀκωκή·</l>
<l>οὐδ’ ἄρ’ ἀπ’ ἀσφάραγον μελίη τάμε χαλκοβάρεια,</l>
<l>ὄφρά τί μιν προτιείποι ἀμειβόμενος ἐπέεσσιν.</l>
<l n="330">ἤριπε δ’ ἐν κονίῃς· ὃ δ’ ἐπεύξατο δῖος Ἀχιλλεύς·</l>
<l>Ἕκτορ ἀτάρ που ἔφης Πατροκλῆ’ ἐξεναρίζων</l>
<l>σῶς ἔσσεσθ’, ἐμὲ δ’ οὐδὲν ὀπίζεο νόσφιν ἐόντα</l>
<l>νήπιε· τοῖο δ’ ἄνευθεν ἀοσσητὴρ μέγ’ ἀμείνων</l>
<l>νηυσὶν ἔπι γλαφυρῇσιν ἐγὼ μετόπισθε λελείμμην,</l>
<l n="335">ὅς τοι γούνατ’ ἔλυσα· σὲ μὲν κύνες ἠδ’ οἰωνοὶ</l>
<l>ἑλκήσους’ ἀϊκῶς, τὸν δὲ κτεριοῦσιν Ἀχαιοί.</l>
<milestone ed="p" n="337" unit="card"/>
</p><p><l><milestone ed="P" unit="para"/>τὸν δ’ ὀλιγοδρανέων προσέφη κορυθαίολος Ἕκτωρ·</l>
<l>λίσσομ’ ὑπὲρ ψυχῆς καὶ γούνων σῶν τε τοκήων</l>
<l>μή με ἔα παρὰ νηυσὶ κύνας καταδάψαι Ἀχαιῶν,</l>
<l n="340">ἀλλὰ σὺ μὲν χαλκόν τε ἅλις χρυσόν τε δέδεξο</l>
<l>δῶρα τά τοι δώσουσι πατὴρ καὶ πότνια μήτηρ,</l>
<l>σῶμα δὲ οἴκαδ’ ἐμὸν δόμεναι πάλιν, ὄφρα πυρός με</l>
<l>Τρῶες καὶ Τρώων ἄλοχοι λελάχωσι θανόντα.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πόδας ὠκὺς Ἀχιλλεὺς·</l>
<l n="345">μή με κύον γούνων γουνάζεο μὴ δὲ τοκήων·</l>
<l>αἲ γάρ πως αὐτόν με μένος καὶ θυμὸς ἀνήη</l>
<l>ὤμ’ ἀποταμνόμενον κρέα ἔδμεναι, οἷα ἔοργας,</l>
<l>ὡς οὐκ ἔσθ’ ὃς σῆς γε κύνας κεφαλῆς ἀπαλάλκοι,</l>
<l>οὐδ’ εἴ κεν δεκάκις τε καὶ εἰκοσινήριτ’ ἄποινα</l>
<l n="350">στήσως’ ἐνθάδ’ ἄγοντες, ὑπόσχωνται δὲ καὶ ἄλλα,</l>
<l>οὐδ’ εἴ κέν ς’ αὐτὸν χρυσῷ ἐρύσασθαι ἀνώγοι</l>
<l>Δαρδανίδης Πρίαμος· οὐδ’ ὧς σέ γε πότνια μήτηρ</l>
<l>ἐνθεμένη λεχέεσσι γοήσεται ὃν τέκεν αὐτή,</l>
<l>ἀλλὰ κύνες τε καὶ οἰωνοὶ κατὰ πάντα δάσονται.</l>
</p><p><l n="355"><milestone ed="P" unit="para"/>τὸν δὲ καταθνῄσκων προσέφη κορυθαίολος Ἕκτωρ·</l>
<l>ἦ ς’ εὖ γιγνώσκων προτιόσσομαι, οὐδ’ ἄρ’ ἔμελλον</l>
<l>πείσειν· ἦ γὰρ σοί γε σιδήρεος ἐν φρεσὶ θυμός.</l>
<l>φράζεο νῦν, μή τοί τι θεῶν μήνιμα γένωμαι</l>
<l>ἤματι τῷ ὅτε κέν σε Πάρις καὶ Φοῖβος Ἀπόλλων</l>
<l n="360">ἐσθλὸν ἐόντ’ ὀλέσωσιν ἐνὶ Σκαιῇσι πύλῃσιν.</l>
</p><p><l><milestone ed="P" unit="para"/>ὣς ἄρα μιν εἰπόντα τέλος θανάτοιο κάλυψε,</l>
<l>ψυχὴ δ’ ἐκ ῥεθέων πταμένη Ἄϊδος δὲ βεβήκει</l>
<l>ὃν πότμον γοόωσα λιποῦς’ ἀνδροτῆτα καὶ ἥβην.</l>
<l>τὸν καὶ τεθνηῶτα προσηύδα δῖος Ἀχιλλεύς·</l>
<l n="365">τέθναθι· κῆρα δ’ ἐγὼ τότε δέξομαι ὁππότε κεν δὴ</l>
<l>Ζεὺς ἐθέλῃ τελέσαι ἠδ’ ἀθάνατοι θεοὶ ἄλλοι.</l>
<milestone ed="p" n="367" unit="card"/>
</p><p><l><milestone ed="P" unit="para"/>ἦ ῥα, καὶ ἐκ νεκροῖο ἐρύσσατο χάλκεον ἔγχος,</l>
<l>καὶ τό γ’ ἄνευθεν ἔθηχ’, ὃ δ’ ἀπ’ ὤμων τεύχε’ ἐσύλα</l>
<l>αἱματόεντ’· ἄλλοι δὲ περίδραμον υἷες Ἀχαιῶν,</l>
<l n="370">οἳ καὶ θηήσαντο φυὴν καὶ εἶδος ἀγητὸν</l>
<l>Ἕκτορος· οὐδ’ ἄρα οἵ τις ἀνουτητί γε παρέστη.</l>
<l>ὧδε δέ τις εἴπεσκεν ἰδὼν ἐς πλησίον ἄλλον·</l>
<l>ὢ πόποι, ἦ μάλα δὴ μαλακώτερος ἀμφαφάασθαι</l>
<l>Ἕκτωρ ἢ ὅτε νῆας ἐνέπρησεν πυρὶ κηλέῳ.</l>
</p><p><l n="375"><milestone ed="P" unit="para"/>ὣς ἄρα τις εἴπεσκε καὶ οὐτήσασκε παραστάς.</l>
<l>τὸν δ’ ἐπεὶ ἐξενάριξε ποδάρκης δῖος Ἀχιλλεύς,</l>
<l>στὰς ἐν Ἀχαιοῖσιν ἔπεα πτερόεντ’ ἀγόρευεν·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>ἐπεὶ δὴ τόνδ’ ἄνδρα θεοὶ δαμάσασθαι ἔδωκαν,</l>
<l n="380">ὃς κακὰ πόλλ’ ἔρρεξεν ὅς’ οὐ σύμπαντες οἱ ἄλλοι,</l>
<l>εἰ δ’ ἄγετ’ ἀμφὶ πόλιν σὺν τεύχεσι πειρηθῶμεν,</l>
<l>ὄφρά κ’ ἔτι γνῶμεν Τρώων νόον ὅν τιν’ ἔχουσιν,</l>
<l>ἢ καταλείψουσιν πόλιν ἄκρην τοῦδε πεσόντος,</l>
<l>ἦε μένειν μεμάασι καὶ Ἕκτορος οὐκέτ’ ἐόντος.</l>
<l n="385">ἀλλὰ τί ἤ μοι ταῦτα φίλος διελέξατο θυμός;</l>
<l>κεῖται πὰρ νήεσσι νέκυς ἄκλαυτος ἄθαπτος</l>
<l>Πάτροκλος· τοῦ δ’ οὐκ ἐπιλήσομαι, ὄφρ’ ἂν ἔγωγε</l>
<l>ζωοῖσιν μετέω καί μοι φίλα γούνατ’ ὀρώρῃ·</l>
<l>εἰ δὲ θανόντων περ καταλήθοντ’ εἰν Ἀί̈δαο</l>
<l n="390">αὐτὰρ ἐγὼ καὶ κεῖθι φίλου μεμνήσομ’ ἑταίρου.</l>
<l>νῦν δ’ ἄγ’ ἀείδοντες παιήονα κοῦροι Ἀχαιῶν</l>
<l>νηυσὶν ἔπι γλαφυρῇσι νεώμεθα, τόνδε δ’ ἄγωμεν.</l>
<l>ἠράμεθα μέγα κῦδος· ἐπέφνομεν Ἕκτορα δῖον,</l>
<l>ᾧ Τρῶες κατὰ ἄστυ θεῷ ὣς εὐχετόωντο.</l>
</p><p><l n="395"><milestone ed="P" unit="para"/>ἦ ῥα, καὶ Ἕκτορα δῖον ἀεικέα μήδετο ἔργα.</l>
<l>ἀμφοτέρων μετόπισθε ποδῶν τέτρηνε τένοντε</l>
<l>ἐς σφυρὸν ἐκ πτέρνης, βοέους δ’ ἐξῆπτεν ἱμάντας,</l>
<l>ἐκ δίφροιο δ’ ἔδησε, κάρη δ’ ἕλκεσθαι ἔασεν·</l>
<l>ἐς δίφρον δ’ ἀναβὰς ἀνά τε κλυτὰ τεύχε’ ἀείρας</l>
<l n="400">μάστιξέν ῥ’ ἐλάαν, τὼ δ’ οὐκ ἀέκοντε πετέσθην.</l>
<l>τοῦ δ’ ἦν ἑλκομένοιο κονίσαλος, ἀμφὶ δὲ χαῖται</l>
<l>κυάνεαι πίτναντο, κάρη δ’ ἅπαν ἐν κονίῃσι</l>
<l>κεῖτο πάρος χαρίεν· τότε δὲ Ζεὺς δυσμενέεσσι</l>
<l>δῶκεν ἀεικίσσασθαι ἑῇ ἐν πατρίδι γαίῃ.</l>
<milestone ed="p" n="405" unit="card"/>
</p><p><l n="405"><milestone ed="P" unit="para"/>ὣς τοῦ μὲν κεκόνιτο κάρη ἅπαν· ἣ δέ νυ μήτηρ</l>
<l>τίλλε κόμην, ἀπὸ δὲ λιπαρὴν ἔρριψε καλύπτρην</l>
<l>τηλόσε, κώκυσεν δὲ μάλα μέγα παῖδ’ ἐσιδοῦσα·</l>
<l>ᾤμωξεν δ’ ἐλεεινὰ πατὴρ φίλος, ἀμφὶ δὲ λαοὶ</l>
<l>κωκυτῷ τ’ εἴχοντο καὶ οἰμωγῇ κατὰ ἄστυ.</l>
<l n="410">τῷ δὲ μάλιστ’ ἄρ’ ἔην ἐναλίγκιον ὡς εἰ ἅπασα</l>
<l>Ἴλιος ὀφρυόεσσα πυρὶ σμύχοιτο κατ’ ἄκρης.</l>
<l>λαοὶ μέν ῥα γέροντα μόγις ἔχον ἀσχαλόωντα</l>
<l>ἐξελθεῖν μεμαῶτα πυλάων Δαρδανιάων.</l>
<l>πάντας δ’ ἐλλιτάνευε κυλινδόμενος κατὰ κόπρον,</l>
<l n="415">ἐξονομακλήδην ὀνομάζων ἄνδρα ἕκαστον·</l>
<l>σχέσθε φίλοι, καί μ’ οἶον ἐάσατε κηδόμενοί περ</l>
<l>ἐξελθόντα πόληος ἱκέσθ’ ἐπὶ νῆας Ἀχαιῶν.</l>
<l>λίσσωμ’ ἀνέρα τοῦτον ἀτάσθαλον ὀβριμοεργόν,</l>
<l>ἤν πως ἡλικίην αἰδέσσεται ἠδ’ ἐλεήσῃ</l>
<l n="420">γῆρας· καὶ δέ νυ τῷ γε πατὴρ τοιόσδε τέτυκται</l>
<l>Πηλεύς, ὅς μιν ἔτικτε καὶ ἔτρεφε πῆμα γενέσθαι</l>
<l>Τρωσί· μάλιστα δ’ ἐμοὶ περὶ πάντων ἄλγε’ ἔθηκε.</l>
<l>τόσσους γάρ μοι παῖδας ἀπέκτανε τηλεθάοντας·</l>
<l>τῶν πάντων οὐ τόσσον ὀδύρομαι ἀχνύμενός περ</l>
<l n="425">ὡς ἑνός, οὗ μ’ ἄχος ὀξὺ κατοίσεται Ἄϊδος εἴσω,</l>
<l>Ἕκτορος· ὡς ὄφελεν θανέειν ἐν χερσὶν ἐμῇσι·</l>
<l>τώ κε κορεσσάμεθα κλαίοντέ τε μυρομένω τε</l>
<l>μήτηρ θ’, ἥ μιν ἔτικτε δυσάμμορος, ἠδ’ ἐγὼ αὐτός.</l>
</p><p><l><milestone ed="P" unit="para"/>ὣς ἔφατο κλαίων, ἐπὶ δὲ στενάχοντο πολῖται·</l>
<l n="430">Τρῳῇσιν δ’ Ἑκάβη ἁδινοῦ ἐξῆρχε γόοιο·</l>
<l>τέκνον ἐγὼ δειλή· τί νυ βείομαι αἰνὰ παθοῦσα</l>
<l>σεῦ ἀποτεθνηῶτος; ὅ μοι νύκτάς τε καὶ ἦμαρ</l>
<l>εὐχωλὴ κατὰ ἄστυ πελέσκεο, πᾶσί τ’ ὄνειαρ</l>
<l>Τρωσί τε καὶ Τρῳῇσι κατὰ πτόλιν, οἵ σε θεὸν ὣς</l>
<l n="435">δειδέχατ’· ἦ γὰρ καί σφι μάλα μέγα κῦδος ἔησθα</l>
<l>ζωὸς ἐών· νῦν αὖ θάνατος καὶ μοῖρα κιχάνει.</l>
<milestone ed="p" n="437" unit="card"/>
</p><p><l><milestone ed="P" unit="para"/>ὣς ἔφατο κλαίους’, ἄλοχος δ’ οὔ πώ τι πέπυστο</l>
<l>Ἕκτορος· οὐ γάρ οἵ τις ἐτήτυμος ἄγγελος ἐλθὼν</l>
<l>ἤγγειλ’ ὅττί ῥά οἱ πόσις ἔκτοθι μίμνε πυλάων,</l>
<l n="440">ἀλλ’ ἥ γ’ ἱστὸν ὕφαινε μυχῷ δόμου ὑψηλοῖο</l>
<l>δίπλακα πορφυρέην, ἐν δὲ θρόνα ποικίλ’ ἔπασσε.</l>
<l>κέκλετο δ’ ἀμφιπόλοισιν ἐϋπλοκάμοις κατὰ δῶμα</l>
<l>ἀμφὶ πυρὶ στῆσαι τρίποδα μέγαν, ὄφρα πέλοιτο</l>
<l>Ἕκτορι θερμὰ λοετρὰ μάχης ἐκ νοστήσαντι</l>
<l n="445">νηπίη, οὐδ’ ἐνόησεν ὅ μιν μάλα τῆλε λοετρῶν</l>
<l>χερσὶν Ἀχιλλῆος δάμασε γλαυκῶπις Ἀθήνη.</l>
<l>κωκυτοῦ δ’ ἤκουσε καὶ οἰμωγῆς ἀπὸ πύργου·</l>
<l>τῆς δ’ ἐλελίχθη γυῖα, χαμαὶ δέ οἱ ἔκπεσε κερκίς·</l>
<l>ἣ δ’ αὖτις δμῳῇσιν ἐϋπλοκάμοισι μετηύδα·</l>
<l n="450">δεῦτε δύω μοι ἕπεσθον, ἴδωμ’ ὅτιν’ ἔργα τέτυκται.</l>
<l>αἰδοίης ἑκυρῆς ὀπὸς ἔκλυον, ἐν δ’ ἐμοὶ αὐτῇ</l>
<l>στήθεσι πάλλεται ἦτορ ἀνὰ στόμα, νέρθε δὲ γοῦνα</l>
<l>πήγνυται· ἐγγὺς δή τι κακὸν Πριάμοιο τέκεσσιν.</l>
<l>αἲ γὰρ ἀπ’ οὔατος εἴη ἐμεῦ ἔπος· ἀλλὰ μάλ’ αἰνῶς</l>
<l n="455">δείδω μὴ δή μοι θρασὺν Ἕκτορα δῖος Ἀχιλλεὺς</l>
<l>μοῦνον ἀποτμήξας πόλιος πεδίον δὲ δίηται,</l>
<l>καὶ δή μιν καταπαύσῃ ἀγηνορίης ἀλεγεινῆς</l>
<l>ἥ μιν ἔχεσκ’, ἐπεὶ οὔ ποτ’ ἐνὶ πληθυῖ μένεν ἀνδρῶν,</l>
<l>ἀλλὰ πολὺ προθέεσκε, τὸ ὃν μένος οὐδενὶ εἴκων.</l>
</p><p><l n="460"><milestone ed="P" unit="para"/>ὣς φαμένη μεγάροιο διέσσυτο μαινάδι ἴση</l>
<l>παλλομένη κραδίην· ἅμα δ’ ἀμφίπολοι κίον αὐτῇ</l>
<l>αὐτὰρ ἐπεὶ πύργόν τε καὶ ἀνδρῶν ἷξεν ὅμιλον</l>
<l>ἔστη παπτήνας’ ἐπὶ τείχεϊ, τὸν δὲ νόησεν</l>
<l>ἑλκόμενον πρόσθεν πόλιος· ταχέες δέ μιν ἵπποι</l>
<l n="465">ἕλκον ἀκηδέστως κοίλας ἐπὶ νῆας Ἀχαιῶν.</l>
<l>τὴν δὲ κατ’ ὀφθαλμῶν ἐρεβεννὴ νὺξ ἐκάλυψεν,</l>
<l>ἤριπε δ’ ἐξοπίσω, ἀπὸ δὲ ψυχὴν ἐκάπυσσε.</l>
<l>τῆλε δ’ ἀπὸ κρατὸς βάλε δέσματα σιγαλόεντα,</l>
<l>ἄμπυκα κεκρύφαλόν τε ἰδὲ πλεκτὴν ἀναδέσμην</l>
<l n="470">κρήδεμνόν θ’, ὅ ῥά οἱ δῶκε χρυσῆ Ἀφροδίτη</l>
<l>ἤματι τῷ ὅτε μιν κορυθαίολος ἠγάγεθ’ Ἕκτωρ</l>
<l>ἐκ δόμου Ἠετίωνος, ἐπεὶ πόρε μυρία ἕδνα.</l>
<milestone ed="p" n="473" unit="card"/>
<l>ἀμφὶ δέ μιν γαλόῳ τε καὶ εἰνατέρες ἅλις ἔσταν,</l>
<l>αἵ ἑ μετὰ σφίσιν εἶχον ἀτυζομένην ἀπολέσθαι.</l>
<l n="475">ἣ δ’ ἐπεὶ οὖν ἔμπνυτο καὶ ἐς φρένα θυμὸς ἀγέρθη</l>
<l>ἀμβλήδην γοόωσα μετὰ Τρῳῇσιν ἔειπεν·</l>
<l>Ἕκτορ ἐγὼ δύστηνος· ἰῇ ἄρα γεινόμεθ’ αἴσῃ</l>
<l>ἀμφότεροι, σὺ μὲν ἐν Τροίῃ Πριάμου κατὰ δῶμα,</l>
<l>αὐτὰρ ἐγὼ Θήβῃσιν ὑπὸ Πλάκῳ ὑληέσσῃ</l>
<l n="480">ἐν δόμῳ Ἠετίωνος, ὅ μ’ ἔτρεφε τυτθὸν ἐοῦσαν</l>
<l>δύσμορος αἰνόμορον· ὡς μὴ ὤφελλε τεκέσθαι.</l>
<l>νῦν δὲ σὺ μὲν Ἀί̈δαο δόμους ὑπὸ κεύθεσι γαίης</l>
<l>ἔρχεαι, αὐτὰρ ἐμὲ στυγερῷ ἐνὶ πένθεϊ λείπεις</l>
<l>χήρην ἐν μεγάροισι· πάϊς δ’ ἔτι νήπιος αὔτως,</l>
<l n="485">ὃν τέκομεν σύ τ’ ἐγώ τε δυσάμμοροι· οὔτε σὺ τούτῳ</l>
<l>ἔσσεαι Ἕκτορ ὄνειαρ ἐπεὶ θάνες, οὔτε σοὶ οὗτος.</l>
<l>ἤν περ γὰρ πόλεμόν γε φύγῃ πολύδακρυν Ἀχαιῶν,</l>
<l>αἰεί τοι τούτῳ γε πόνος καὶ κήδε’ ὀπίσσω</l>
<l>ἔσσοντ’· ἄλλοι γάρ οἱ ἀπουρίσσουσιν ἀρούρας.</l>
<l n="490">ἦμαρ δ’ ὀρφανικὸν παναφήλικα παῖδα τίθησι·</l>
<l>πάντα δ’ ὑπεμνήμυκε, δεδάκρυνται δὲ παρειαί,</l>
<l>δευόμενος δέ τ’ ἄνεισι πάϊς ἐς πατρὸς ἑταίρους,</l>
<l>ἄλλον μὲν χλαίνης ἐρύων, ἄλλον δὲ χιτῶνος·</l>
<l>τῶν δ’ ἐλεησάντων κοτύλην τις τυτθὸν ἐπέσχε·</l>
<l n="495">χείλεα μέν τ’ ἐδίην’, ὑπερῴην δ’ οὐκ ἐδίηνε.</l>
<l>τὸν δὲ καὶ ἀμφιθαλὴς ἐκ δαιτύος ἐστυφέλιξε</l>
<l>χερσὶν πεπλήγων καὶ ὀνειδείοισιν ἐνίσσων·</l>
<l>ἔρρ’ οὕτως· οὐ σός γε πατὴρ μεταδαίνυται ἡμῖν.</l>
<l>δακρυόεις δέ τ’ ἄνεισι πάϊς ἐς μητέρα χήρην</l>
<l n="500">Ἀστυάναξ, ὃς πρὶν μὲν ἑοῦ ἐπὶ γούνασι πατρὸς</l>
<l>μυελὸν οἶον ἔδεσκε καὶ οἰῶν πίονα δημόν·</l>
<l>αὐτὰρ ὅθ’ ὕπνος ἕλοι, παύσαιτό τε νηπιαχεύων,</l>
<l>εὕδεσκ’ ἐν λέκτροισιν ἐν ἀγκαλίδεσσι τιθήνης</l>
<l>εὐνῇ ἔνι μαλακῇ θαλέων ἐμπλησάμενος κῆρ·</l>
<l n="505">νῦν δ’ ἂν πολλὰ πάθῃσι φίλου ἀπὸ πατρὸς ἁμαρτὼν</l>
<l>Ἀστυάναξ, ὃν Τρῶες ἐπίκλησιν καλέουσιν·</l>
<l>οἶος γάρ σφιν ἔρυσο πύλας καὶ τείχεα μακρά.</l>
<l>νῦν δὲ σὲ μὲν παρὰ νηυσὶ κορωνίσι νόσφι τοκήων</l>
<l>αἰόλαι εὐλαὶ ἔδονται, ἐπεί κε κύνες κορέσωνται</l>
<l n="510">γυμνόν· ἀτάρ τοι εἵματ’ ἐνὶ μεγάροισι κέονται</l>
<l>λεπτά τε καὶ χαρίεντα τετυγμένα χερσὶ γυναικῶν.</l>
<l>ἀλλ’ ἤτοι τάδε πάντα καταφλέξω πυρὶ κηλέῳ</l>
<l>οὐδὲν σοί γ’ ὄφελος, ἐπεὶ οὐκ ἐγκείσεαι αὐτοῖς,</l>
<l>ἀλλὰ πρὸς Τρώων καὶ Τρωϊάδων κλέος εἶναι.</l>
</p><p><l n="515"><milestone ed="P" unit="para"/>ὣς ἔφατο κλαίους’, ἐπὶ δὲ στενάχοντο γυναῖκες.</l>
</p></div>
<div type="book" n="23">
<milestone ed="p" n="1" unit="card"/>
<p><l>ὣς οἳ μὲν στενάχοντο κατὰ πτόλιν· αὐτὰρ Ἀχαιοὶ</l>
<l>ἐπεὶ δὴ νῆάς τε καὶ Ἑλλήσποντον ἵκοντο,</l>
<l>οἳ μὲν ἄρ’ ἐσκίδναντο ἑὴν ἐπὶ νῆα ἕκαστος,</l>
<l>Μυρμιδόνας δ’ οὐκ εἴα ἀποσκίδνασθαι Ἀχιλλεύς,</l>
<l n="5">ἀλλ’ ὅ γε οἷς ἑτάροισι φιλοπτολέμοισι μετηύδα·</l>
<l>Μυρμιδόνες ταχύπωλοι ἐμοὶ ἐρίηρες ἑταῖροι</l>
<l>μὴ δή πω ὑπ’ ὄχεσφι λυώμεθα μώνυχας ἵππους,</l>
<l>ἀλλ’ αὐτοῖς ἵπποισι καὶ ἅρμασιν ἆσσον ἰόντες</l>
<l>Πάτροκλον κλαίωμεν· ὃ γὰρ γέρας ἐστὶ θανόντων.</l>
<l n="10">αὐτὰρ ἐπεί κ’ ὀλοοῖο τεταρπώμεσθα γόοιο,</l>
<l>ἵππους λυσάμενοι δορπήσομεν ἐνθάδε πάντες.</l>
</p><p><l><milestone ed="P" unit="para"/>ὣς ἔφαθ’, οἳ δ’ ᾤμωξαν ἀολλέες, ἦρχε δ’ Ἀχιλλεύς.</l>
<l>οἳ δὲ τρὶς περὶ νεκρὸν ἐύ̈τριχας ἤλασαν ἵππους</l>
<l>μυρόμενοι· μετὰ δέ σφι Θέτις γόου ἵμερον ὦρσε.</l>
<l n="15">δεύοντο ψάμαθοι, δεύοντο δὲ τεύχεα φωτῶν</l>
<l>δάκρυσι· τοῖον γὰρ πόθεον μήστωρα φόβοιο.</l>
<l>τοῖσι δὲ Πηλεί̈δης ἁδινοῦ ἐξῆρχε γόοιο</l>
<l>χεῖρας ἐπ’ ἀνδροφόνους θέμενος στήθεσσιν ἑταίρου·</l>
<l>χαῖρέ μοι ὦ Πάτροκλε καὶ εἰν Ἀί̈δαο δόμοισι·</l>
<l n="20">πάντα γὰρ ἤδη τοι τελέω τὰ πάροιθεν ὑπέστην</l>
<l>Ἕκτορα δεῦρ’ ἐρύσας δώσειν κυσὶν ὠμὰ δάσασθαι,</l>
<l>δώδεκα δὲ προπάροιθε πυρῆς ἀποδειροτομήσειν</l>
<l>Τρώων ἀγλαὰ τέκνα σέθεν κταμένοιο χολωθείς.</l>
</p><p><l><milestone ed="P" unit="para"/>ἦ ῥα καὶ Ἕκτορα δῖον ἀεικέα μήδετο ἔργα</l>
<l n="25">πρηνέα πὰρ λεχέεσσι Μενοιτιάδαο τανύσσας</l>
<l>ἐν κονίῃς· οἳ δ’ ἔντε’ ἀφωπλίζοντο ἕκαστος</l>
<l>χάλκεα μαρμαίροντα, λύον δ’ ὑψηχέας ἵππους,</l>
<l>κὰδ δ’ ἷζον παρὰ νηὶ̈ ποδώκεος Αἰακίδαο</l>
<l>μυρίοι· αὐτὰρ ὃ τοῖσι τάφον μενοεικέα δαίνυ.</l>
<l n="30">πολλοὶ μὲν βόες ἀργοὶ ὀρέχθεον ἀμφὶ σιδήρῳ</l>
<l>σφαζόμενοι, πολλοὶ δ’ ὄϊες καὶ μηκάδες αἶγες·</l>
<l>πολλοὶ δ’ ἀργιόδοντες ὕες θαλέθοντες ἀλοιφῇ</l>
<l>εὑόμενοι τανύοντο διὰ φλογὸς Ἡφαίστοιο·</l>
<l>πάντῃ δ’ ἀμφὶ νέκυν κοτυλήρυτον ἔρρεεν αἷμα.</l>
<milestone ed="p" n="35" unit="card"/>
</p><p><l n="35"><milestone ed="P" unit="para"/>αὐτὰρ τόν γε ἄνακτα ποδώκεα Πηλεί̈ωνα</l>
<l>εἰς Ἀγαμέμνονα δῖον ἄγον βασιλῆες Ἀχαιῶν</l>
<l>σπουδῇ παρπεπιθόντες ἑταίρου χωόμενον κῆρ.</l>
<l>οἳ δ’ ὅτε δὴ κλισίην Ἀγαμέμνονος ἷξον ἰόντες,</l>
<l>αὐτίκα κηρύκεσσι λιγυφθόγγοισι κέλευσαν</l>
<l n="40">ἀμφὶ πυρὶ στῆσαι τρίποδα μέγαν, εἰ πεπίθοιεν</l>
<l>Πηλεί̈δην λούσασθαι ἄπο βρότον αἱματόεντα.</l>
<l>αὐτὰρ ὅ γ’ ἠρνεῖτο στερεῶς, ἐπὶ δ’ ὅρκον ὄμοσσεν·</l>
<l>οὐ μὰ Ζῆν’, ὅς τίς τε θεῶν ὕπατος καὶ ἄριστος,</l>
<l>οὐ θέμις ἐστὶ λοετρὰ καρήατος ἆσσον ἱκέσθαι</l>
<l n="45">πρίν γ’ ἐνὶ Πάτροκλον θέμεναι πυρὶ σῆμά τε χεῦαι</l>
<l>κείρασθαί τε κόμην, ἐπεὶ οὔ μ’ ἔτι δεύτερον ὧδε</l>
<l>ἵξετ’ ἄχος κραδίην ὄφρα ζωοῖσι μετείω.</l>
<l>ἀλλ’ ἤτοι νῦν μὲν στυγερῇ πειθώμεθα δαιτί·</l>
<l>ἠῶθεν δ’ ὄτρυνον ἄναξ ἀνδρῶν Ἀγάμεμνον</l>
<l n="50">ὕλην τ’ ἀξέμεναι παρά τε σχεῖν ὅσς’ ἐπιεικὲς</l>
<l>νεκρὸν ἔχοντα νέεσθαι ὑπὸ ζόφον ἠερόεντα,</l>
<l>ὄφρ’ ἤτοι τοῦτον μὲν ἐπιφλέγῃ ἀκάματον πῦρ</l>
<l>θᾶσσον ἀπ’ ὀφθαλμῶν, λαοὶ δ’ ἐπὶ ἔργα τράπωνται.</l>
<milestone ed="p" n="54" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο.</l>
<l n="55">ἐσσυμένως δ’ ἄρα δόρπον ἐφοπλίσσαντες ἕκαστοι</l>
<l>δαίνυντ’, οὐδέ τι θυμὸς ἐδεύετο δαιτὸς ἐί̈σης.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>οἳ μὲν κακκείοντες ἔβαν κλισίην δὲ ἕκαστος,</l>
<l>Πηλεί̈δης δ’ ἐπὶ θινὶ πολυφλοίσβοιο θαλάσσης</l>
<l n="60">κεῖτο βαρὺ στενάχων πολέσιν μετὰ Μυρμιδόνεσσιν</l>
<l>ἐν καθαρῷ, ὅθι κύματ’ ἐπ’ ἠϊόνος κλύζεσκον·</l>
<l>εὖτε τὸν ὕπνος ἔμαρπτε λύων μελεδήματα θυμοῦ</l>
<l>νήδυμος ἀμφιχυθείς· μάλα γὰρ κάμε φαίδιμα γυῖα</l>
<l>Ἕκτορ’ ἐπαί̈σσων προτὶ Ἴλιον ἠνεμόεσσαν·</l>
<l n="65">ἦλθε δ’ ἐπὶ ψυχὴ Πατροκλῆος δειλοῖο</l>
<l>πάντ’ αὐτῷ μέγεθός τε καὶ ὄμματα κάλ’ ἐϊκυῖα</l>
<l>καὶ φωνήν, καὶ τοῖα περὶ χροὶ̈ εἵματα ἕστο·</l>
<l>στῆ δ’ ἄρ’ ὑπὲρ κεφαλῆς καί μιν πρὸς μῦθον ἔειπεν·</l>
<l>εὕδεις, αὐτὰρ ἐμεῖο λελασμένος ἔπλευ Ἀχιλλεῦ.</l>
<l n="70">οὐ μέν μευ ζώοντος ἀκήδεις, ἀλλὰ θανόντος·</l>
<l>θάπτέ με ὅττι τάχιστα πύλας Ἀί̈δαο περήσω.</l>
<l>τῆλέ με εἴργουσι ψυχαὶ εἴδωλα καμόντων,</l>
<l>οὐδέ μέ πω μίσγεσθαι ὑπὲρ ποταμοῖο ἐῶσιν,</l>
<l>ἀλλ’ αὔτως ἀλάλημαι ἀν’ εὐρυπυλὲς Ἄϊδος δῶ.</l>
<l n="75">καί μοι δὸς τὴν χεῖρ’· ὀλοφύρομαι, οὐ γὰρ ἔτ’ αὖτις</l>
<l>νίσομαι ἐξ Ἀί̈δαο, ἐπήν με πυρὸς λελάχητε.</l>
<l>οὐ μὲν γὰρ ζωοί γε φίλων ἀπάνευθεν ἑταίρων</l>
<l>βουλὰς ἑζόμενοι βουλεύσομεν, ἀλλ’ ἐμὲ μὲν κὴρ</l>
<l>ἀμφέχανε στυγερή, ἥ περ λάχε γιγνόμενόν περ·</l>
<l n="80">καὶ δὲ σοὶ αὐτῷ μοῖρα, θεοῖς ἐπιείκελ’ Ἀχιλλεῦ,</l>
<l>τείχει ὕπο Τρώων εὐηφενέων ἀπολέσθαι.</l>
<l>ἄλλο δέ τοι ἐρέω καὶ ἐφήσομαι αἴ κε πίθηαι·</l>
<l>μὴ ἐμὰ σῶν ἀπάνευθε τιθήμεναι ὀστέ’ Ἀχιλλεῦ,</l>
<l>ἀλλ’ ὁμοῦ ὡς ἐτράφημεν ἐν ὑμετέροισι δόμοισιν,</l>
<l n="85">εὖτέ με τυτθὸν ἐόντα Μενοίτιος ἐξ Ὀπόεντος</l>
<l>ἤγαγεν ὑμέτερόνδ’ ἀνδροκτασίης ὕπο λυγρῆς,</l>
<l>ἤματι τῷ ὅτε παῖδα κατέκτανον Ἀμφιδάμαντος</l>
<l>νήπιος οὐκ ἐθέλων ἀμφ’ ἀστραγάλοισι χολωθείς·</l>
<l>ἔνθά με δεξάμενος ἐν δώμασιν ἱππότα Πηλεὺς</l>
<l n="90">ἔτραφέ τ’ ἐνδυκέως καὶ σὸν θεράποντ’ ὀνόμηνεν·</l>
<l>ὣς δὲ καὶ ὀστέα νῶϊν ὁμὴ σορὸς ἀμφικαλύπτοι</l>
<l>χρύσεος ἀμφιφορεύς, τόν τοι πόρε πότνια μήτηρ.</l>
<milestone ed="p" n="93" unit="card"/>
</p><p><l><milestone ed="P" unit="para"/>τὸν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>τίπτέ μοι ἠθείη κεφαλὴ δεῦρ’ εἰλήλουθας</l>
<l n="95">καί μοι ταῦτα ἕκαστ’ ἐπιτέλλεαι; αὐτὰρ ἐγώ τοι</l>
<l>πάντα μάλ’ ἐκτελέω καὶ πείσομαι ὡς σὺ κελεύεις.</l>
<l>ἀλλά μοι ἆσσον στῆθι· μίνυνθά περ ἀμφιβαλόντε</l>
<l>ἀλλήλους ὀλοοῖο τεταρπώμεσθα γόοιο.</l>
</p><p><l><milestone ed="P" unit="para"/>ὣς ἄρα φωνήσας ὠρέξατο χερσὶ φίλῃσιν</l>
<l n="100">οὐδ’ ἔλαβε· ψυχὴ δὲ κατὰ χθονὸς ἠύ̈τε καπνὸς</l>
<l>ᾤχετο τετριγυῖα· ταφὼν δ’ ἀνόρουσεν Ἀχιλλεὺς</l>
<l>χερσί τε συμπλατάγησεν, ἔπος δ’ ὀλοφυδνὸν ἔειπεν·</l>
<l>ὢ πόποι ἦ ῥά τίς ἐστι καὶ εἰν Ἀί̈δαο δόμοισι</l>
<l>ψυχὴ καὶ εἴδωλον, ἀτὰρ φρένες οὐκ ἔνι πάμπαν·</l>
<l n="105">παννυχίη γάρ μοι Πατροκλῆος δειλοῖο</l>
<l>ψυχὴ ἐφεστήκει γοόωσά τε μυρομένη τε,</l>
<l>καί μοι ἕκαστ’ ἐπέτελλεν, ἔϊκτο δὲ θέσκελον αὐτῷ.</l>
</p><p><l><milestone ed="P" unit="para"/>ὣς φάτο, τοῖσι δὲ πᾶσιν ὑφ’ ἵμερον ὦρσε γόοιο·</l>
<l>μυρομένοισι δὲ τοῖσι φάνη ῥοδοδάκτυλος Ἠὼς</l>
<l n="110">ἀμφὶ νέκυν ἐλεεινόν. ἀτὰρ κρείων Ἀγαμέμνων</l>
<l>οὐρῆάς τ’ ὄτρυνε καὶ ἀνέρας ἀξέμεν ὕλην</l>
<l>πάντοθεν ἐκ κλισιῶν· ἐπὶ δ’ ἀνὴρ ἐσθλὸς ὀρώρει</l>
<l>Μηριόνης θεράπων ἀγαπήνορος Ἰδομενῆος.</l>
<l>οἳ δ’ ἴσαν ὑλοτόμους πελέκεας ἐν χερσὶν ἔχοντες</l>
<l n="115">σειράς τ’ εὐπλέκτους· πρὸ δ’ ἄρ’ οὐρῆες κίον αὐτῶν.</l>
<l>πολλὰ δ’ ἄναντα κάταντα πάραντά τε δόχμιά τ’ ἦλθον·</l>
<l>ἀλλ’ ὅτε δὴ κνημοὺς προσέβαν πολυπίδακος Ἴδης,</l>
<l>αὐτίκ’ ἄρα δρῦς ὑψικόμους ταναήκεϊ χαλκῷ</l>
<l>τάμνον ἐπειγόμενοι· ταὶ δὲ μεγάλα κτυπέουσαι</l>
<l n="120">πῖπτον· τὰς μὲν ἔπειτα διαπλήσσοντες Ἀχαιοὶ</l>
<l>ἔκδεον ἡμιόνων· ταὶ δὲ χθόνα ποσσὶ δατεῦντο</l>
<l>ἐλδόμεναι πεδίοιο διὰ ῥωπήϊα πυκνά.</l>
<l>πάντες δ’ ὑλοτόμοι φιτροὺς φέρον· ὡς γὰρ ἀνώγει</l>
<l>Μηριόνης θεράπων ἀγαπήνορος Ἰδομενῆος.</l>
<l n="125">κὰδ δ’ ἄρ’ ἐπ’ ἀκτῆς βάλλον ἐπισχερώ, ἔνθ’ ἄρ’ Ἀχιλλεὺς</l>
<l>φράσσατο Πατρόκλῳ μέγα ἠρίον ἠδὲ οἷ αὐτῷ.</l>
</p><p><l><milestone ed="P" unit="para"/>αὐτὰρ ἐπεὶ πάντῃ παρακάββαλον ἄσπετον ὕλην</l>
<l>ἥατ’ ἄρ’ αὖθι μένοντες ἀολλέες. αὐτὰρ Ἀχιλλεὺς</l>
<l>αὐτίκα Μυρμιδόνεσσι φιλοπτολέμοισι κέλευσε</l>
<l n="130">χαλκὸν ζώννυσθαι, ζεῦξαι δ’ ὑπ’ ὄχεσφιν ἕκαστον</l>
<l>ἵππους· οἳ δ’ ὄρνυντο καὶ ἐν τεύχεσσιν ἔδυνον,</l>
<l>ἂν δ’ ἔβαν ἐν δίφροισι παραιβάται ἡνίοχοί τε,</l>
<l>πρόσθε μὲν ἱππῆες, μετὰ δὲ νέφος εἵπετο πεζῶν</l>
<l>μυρίοι· ἐν δὲ μέσοισι φέρον Πάτροκλον ἑταῖροι.</l>
<l n="135">θριξὶ δὲ πάντα νέκυν καταείνυσαν, ἃς ἐπέβαλλον</l>
<l>κειρόμενοι· ὄπιθεν δὲ κάρη ἔχε δῖος Ἀχιλλεὺς</l>
<l>ἀχνύμενος· ἕταρον γὰρ ἀμύμονα πέμπ’ Ἄϊδος δέ.</l>
<milestone ed="p" n="138" unit="card"/>
</p><p><l><milestone ed="P" unit="para"/>οἳ δ’ ὅτε χῶρον ἵκανον ὅθί σφισι πέφραδ’ Ἀχιλλεὺς</l>
<l>κάτθεσαν, αἶψα δέ οἱ μενοεικέα νήεον ὕλην.</l>
<l n="140">ἔνθ’ αὖτ’ ἄλλ’ ἐνόησε ποδάρκης δῖος Ἀχιλλεύς·</l>
<l>στὰς ἀπάνευθε πυρῆς ξανθὴν ἀπεκείρατο χαίτην,</l>
<l>τήν ῥα Σπερχειῷ ποταμῷ τρέφε τηλεθόωσαν·</l>
<l>ὀχθήσας δ’ ἄρα εἶπεν ἰδὼν ἐπὶ οἴνοπα πόντον·</l>
<l>Σπερχεί’ ἄλλως σοί γε πατὴρ ἠρήσατο Πηλεὺς</l>
<l n="145">κεῖσέ με νοστήσαντα φίλην ἐς πατρίδα γαῖαν</l>
<l>σοί τε κόμην κερέειν ῥέξειν θ’ ἱερὴν ἑκατόμβην,</l>
<l>πεντήκοντα δ’ ἔνορχα παρ’ αὐτόθι μῆλ’ ἱερεύσειν</l>
<l>ἐς πηγάς, ὅθι τοι τέμενος βωμός τε θυήεις.</l>
<l>ὣς ἠρᾶθ’ ὃ γέρων, σὺ δέ οἱ νόον οὐκ ἐτέλεσσας.</l>
<l n="150">νῦν δ’ ἐπεὶ οὐ νέομαί γε φίλην ἐς πατρίδα γαῖαν</l>
<l>Πατρόκλῳ ἥρωϊ κόμην ὀπάσαιμι φέρεσθαι.</l>
</p><p><l><milestone ed="P" unit="para"/>ὣς εἰπὼν ἐν χερσὶ κόμην ἑτάροιο φίλοιο</l>
<l>θῆκεν, τοῖσι δὲ πᾶσιν ὑφ’ ἵμερον ὦρσε γόοιο.</l>
<l>καί νύ κ’ ὀδυρομένοισιν ἔδυ φάος ἠελίοιο</l>
<l n="155">εἰ μὴ Ἀχιλλεὺς αἶψ’ Ἀγαμέμνονι εἶπε παραστάς·</l>
<l>Ἀτρεί̈δη, σοὶ γάρ τε μάλιστά γε λαὸς Ἀχαιῶν</l>
<l>πείσονται μύθοισι, γόοιο μὲν ἔστι καὶ ἆσαι,</l>
<l>νῦν δ’ ἀπὸ πυρκαϊῆς σκέδασον καὶ δεῖπνον ἄνωχθι</l>
<l>ὅπλεσθαι· τάδε δ’ ἀμφὶ πονησόμεθ’ οἷσι μάλιστα</l>
<l n="160">κήδεός ἐστι νέκυς· παρὰ δ’ οἵ τ’ ἀγοὶ ἄμμι μενόντων.</l>
<milestone ed="p" n="161" unit="card"/>
</p><p><l><milestone ed="P" unit="para"/>αὐτὰρ ἐπεὶ τό γ’ ἄκουσεν ἄναξ ἀνδρῶν Ἀγαμέμνων,</l>
<l>αὐτίκα λαὸν μὲν σκέδασεν κατὰ νῆας ἐί̈σας,</l>
<l>κηδεμόνες δὲ παρ’ αὖθι μένον καὶ νήεον ὕλην,</l>
<l>ποίησαν δὲ πυρὴν ἑκατόμπεδον ἔνθα καὶ ἔνθα,</l>
<l n="165">ἐν δὲ πυρῇ ὑπάτῃ νεκρὸν θέσαν ἀχνύμενοι κῆρ.</l>
<l>πολλὰ δὲ ἴφια μῆλα καὶ εἰλίποδας ἕλικας βοῦς</l>
<l>πρόσθε πυρῆς ἔδερόν τε καὶ ἄμφεπον· ἐκ δ’ ἄρα πάντων</l>
<l>δημὸν ἑλὼν ἐκάλυψε νέκυν μεγάθυμος Ἀχιλλεὺς</l>
<l>ἐς πόδας ἐκ κεφαλῆς, περὶ δὲ δρατὰ σώματα νήει.</l>
<l n="170">ἐν δ’ ἐτίθει μέλιτος καὶ ἀλείφατος ἀμφιφορῆας</l>
<l>πρὸς λέχεα κλίνων· πίσυρας δ’ ἐριαύχενας ἵππους</l>
<l>ἐσσυμένως ἐνέβαλλε πυρῇ μεγάλα στεναχίζων.</l>
<l>ἐννέα τῷ γε ἄνακτι τραπεζῆες κύνες ἦσαν,</l>
<l>καὶ μὲν τῶν ἐνέβαλλε πυρῇ δύο δειροτομήσας,</l>
<l n="175">δώδεκα δὲ Τρώων μεγαθύμων υἱέας ἐσθλοὺς</l>
<l>χαλκῷ δηϊόων· κακὰ δὲ φρεσὶ μήδετο ἔργα·</l>
<l>ἐν δὲ πυρὸς μένος ἧκε σιδήρεον ὄφρα νέμοιτο.</l>
<l>ᾤμωξέν τ’ ἄρ’ ἔπειτα, φίλον δ’ ὀνόμηνεν ἑταῖρον·</l>
<l>χαῖρέ μοι ὦ Πάτροκλε καὶ εἰν Ἀί̈δαο δόμοισι·</l>
<l n="180">πάντα γὰρ ἤδη τοι τελέω τὰ πάροιθεν ὑπέστην,</l>
<l>δώδεκα μὲν Τρώων μεγαθύμων υἱέας ἐσθλοὺς</l>
<l>τοὺς ἅμα σοὶ πάντας πῦρ ἐσθίει· Ἕκτορα δ’ οὔ τι</l>
<l>δώσω Πριαμίδην πυρὶ δαπτέμεν, ἀλλὰ κύνεσσιν.</l>
</p><p><l><milestone ed="P" unit="para"/>ὣς φάτ’ ἀπειλήσας· τὸν δ’ οὐ κύνες ἀμφεπένοντο,</l>
<l n="185">ἀλλὰ κύνας μὲν ἄλαλκε Διὸς θυγάτηρ Ἀφροδίτη</l>
<l>ἤματα καὶ νύκτας, ῥοδόεντι δὲ χρῖεν ἐλαίῳ</l>
<l>ἀμβροσίῳ, ἵνα μή μιν ἀποδρύφοι ἑλκυστάζων.</l>
<l>τῷ δ’ ἐπὶ κυάνεον νέφος ἤγαγε Φοῖβος Ἀπόλλων</l>
<l>οὐρανόθεν πεδίον δέ, κάλυψε δὲ χῶρον ἅπαντα</l>
<l n="190">ὅσσον ἐπεῖχε νέκυς, μὴ πρὶν μένος ἠελίοιο</l>
<l>σκήλει’ ἀμφὶ περὶ χρόα ἴνεσιν ἠδὲ μέλεσσιν.</l>
<milestone ed="p" n="192" unit="card"/>
</p><p><l><milestone ed="P" unit="para"/>οὐδὲ πυρὴ Πατρόκλου ἐκαίετο τεθνηῶτος·</l>
<l>ἔνθ’ αὖτ’ ἀλλ’ ἐνόησε ποδάρκης δῖος Ἀχιλλεύς·</l>
<l>στὰς ἀπάνευθε πυρῆς δοιοῖς ἠρᾶτ’ ἀνέμοισι</l>
<l n="195">Βορέῃ καὶ Ζεφύρῳ, καὶ ὑπίσχετο ἱερὰ καλά·</l>
<l>πολλὰ δὲ καὶ σπένδων χρυσέῳ δέπαϊ λιτάνευεν</l>
<l>ἐλθέμεν, ὄφρα τάχιστα πυρὶ φλεγεθοίατο νεκροί,</l>
<l>ὕλη τε σεύαιτο καήμεναι. ὦκα δὲ Ἶρις</l>
<l>ἀράων ἀί̈ουσα μετάγγελος ἦλθ’ ἀνέμοισιν.</l>
<l n="200">οἳ μὲν ἄρα Ζεφύροιο δυσαέος ἀθρόοι ἔνδον</l>
<l>εἰλαπίνην δαίνυντο· θέουσα δὲ Ἶρις ἐπέστη</l>
<l>βηλῷ ἔπι λιθέῳ· τοὶ δ’ ὡς ἴδον ὀφθαλμοῖσι</l>
<l>πάντες ἀνήϊξαν, κάλεόν τέ μιν εἰς ἓ ἕκαστος·</l>
<l>ἣ δ’ αὖθ’ ἕζεσθαι μὲν ἀνήνατο, εἶπε δὲ μῦθον·</l>
<l n="205">οὐχ ἕδος· εἶμι γὰρ αὖτις ἐπ’ Ὠκεανοῖο ῥέεθρα</l>
<l>Αἰθιόπων ἐς γαῖαν, ὅθι ῥέζους’ ἑκατόμβας</l>
<l>ἀθανάτοις, ἵνα δὴ καὶ ἐγὼ μεταδαίσομαι ἱρῶν.</l>
<l>ἀλλ’ Ἀχιλεὺς Βορέην ἠδὲ Ζέφυρον κελαδεινὸν</l>
<l>ἐλθεῖν ἀρᾶται, καὶ ὑπίσχεται ἱερὰ καλά,</l>
<l n="210">ὄφρα πυρὴν ὄρσητε καήμεναι, ᾗ ἔνι κεῖται</l>
<l>Πάτροκλος, τὸν πάντες ἀναστενάχουσιν Ἀχαιοί.</l>
</p><p><l><milestone ed="P" unit="para"/>ἣ μὲν ἄρ’ ὣς εἰποῦς’ ἀπεβήσετο, τοὶ δ’ ὀρέοντο</l>
<l>ἠχῇ θεσπεσίῃ νέφεα κλονέοντε πάροιθεν.</l>
<l>αἶψα δὲ πόντον ἵκανον ἀήμεναι, ὦρτο δὲ κῦμα</l>
<l n="215">πνοιῇ ὕπο λιγυρῇ· Τροίην δ’ ἐρίβωλον ἱκέσθην,</l>
<l>ἐν δὲ πυρῇ πεσέτην, μέγα δ’ ἴαχε θεσπιδαὲς πῦρ.</l>
<l>παννύχιοι δ’ ἄρα τοί γε πυρῆς ἄμυδις φλόγ’ ἔβαλλον</l>
<l>φυσῶντες λιγέως· ὃ δὲ πάννυχος ὠκὺς Ἀχιλλεὺς</l>
<l>χρυσέου ἐκ κρητῆρος ἑλὼν δέπας ἀμφικύπελλον</l>
<l n="220">οἶνον ἀφυσσόμενος χαμάδις χέε, δεῦε δὲ γαῖαν</l>
<l>ψυχὴν κικλήσκων Πατροκλῆος δειλοῖο.</l>
<l>ὡς δὲ πατὴρ οὗ παιδὸς ὀδύρεται ὀστέα καίων</l>
<l>νυμφίου, ὅς τε θανὼν δειλοὺς ἀκάχησε τοκῆας,</l>
<l>ὣς Ἀχιλεὺς ἑτάροιο ὀδύρετο ὀστέα καίων,</l>
<l n="225">ἑρπύζων παρὰ πυρκαϊὴν ἁδινὰ στεναχίζων.</l>
<milestone ed="p" n="226" unit="card"/>
</p><p><l><milestone ed="P" unit="para"/>ἦμος δ’ ἑωσφόρος εἶσι φόως ἐρέων ἐπὶ γαῖαν,</l>
<l>ὅν τε μέτα κροκόπεπλος ὑπεὶρ ἅλα κίδναται ἠώς,</l>
<l>τῆμος πυρκαϊὴ ἐμαραίνετο, παύσατο δὲ φλόξ.</l>
<l>οἳ δ’ ἄνεμοι πάλιν αὖτις ἔβαν οἶκον δὲ νέεσθαι</l>
<l n="230">Θρηί̈κιον κατὰ πόντον· ὃ δ’ ἔστενεν οἴδματι θύων.</l>
<l>Πηλεί̈δης δ’ ἀπὸ πυρκαϊῆς ἑτέρωσε λιασθεὶς</l>
<l>κλίνθη κεκμηώς, ἐπὶ δὲ γλυκὺς ὕπνος ὄρουσεν·</l>
<l>οἳ δ’ ἀμφ’ Ἀτρεί̈ωνα ἀολλέες ἠγερέθοντο·</l>
<l>τῶν μιν ἐπερχομένων ὅμαδος καὶ δοῦπος ἔγειρεν,</l>
<l n="235">ἕζετο δ’ ὀρθωθεὶς καί σφεας πρὸς μῦθον ἔειπεν·</l>
<l>Ἀτρεί̈δη τε καὶ ἄλλοι ἀριστῆες Παναχαιῶν,</l>
<l>πρῶτον μὲν κατὰ πυρκαϊὴν σβέσατ’ αἴθοπι οἴνῳ</l>
<l>πᾶσαν, ὁπόσσον ἐπέσχε πυρὸς μένος· αὐτὰρ ἔπειτα</l>
<l>ὀστέα Πατρόκλοιο Μενοιτιάδαο λέγωμεν</l>
<l n="240">εὖ διαγιγνώσκοντες· ἀριφραδέα δὲ τέτυκται·</l>
<l>ἐν μέσσῃ γὰρ ἔκειτο πυρῇ, τοὶ δ’ ἄλλοι ἄνευθεν</l>
<l>ἐσχατιῇ καίοντ’ ἐπιμὶξ ἵπποι τε καὶ ἄνδρες.</l>
<l>καὶ τὰ μὲν ἐν χρυσέῃ φιάλῃ καὶ δίπλακι δημῷ</l>
<l>θείομεν, εἰς ὅ κεν αὐτὸς ἐγὼν Ἄϊδι κεύθωμαι.</l>
<l n="245">τύμβον δ’ οὐ μάλα πολλὸν ἐγὼ πονέεσθαι ἄνωγα,</l>
<l>ἀλλ’ ἐπιεικέα τοῖον· ἔπειτα δὲ καὶ τὸν Ἀχαιοὶ</l>
<l>εὐρύν θ’ ὑψηλόν τε τιθήμεναι, οἵ κεν ἐμεῖο</l>
<l>δεύτεροι ἐν νήεσσι πολυκλήϊσι λίπησθε.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἐπίθοντο ποδώκεϊ Πηλεί̈ωνι.</l>
<l n="250">πρῶτον μὲν κατὰ πυρκαϊὴν σβέσαν αἴθοπι οἴνῳ</l>
<l>ὅσσον ἐπὶ φλὸξ ἦλθε, βαθεῖα δὲ κάππεσε τέφρη·</l>
<l>κλαίοντες δ’ ἑτάροιο ἐνηέος ὀστέα λευκὰ</l>
<l>ἄλλεγον ἐς χρυσέην φιάλην καὶ δίπλακα δημόν,</l>
<l>ἐν κλισίῃσι δὲ θέντες ἑανῷ λιτὶ κάλυψαν·</l>
<l n="255">τορνώσαντο δὲ σῆμα θεμείλιά τε προβάλοντο</l>
<l>ἀμφὶ πυρήν· εἶθαρ δὲ χυτὴν ἐπὶ γαῖαν ἔχευαν,</l>
<l>χεύαντες δὲ τὸ σῆμα πάλιν κίον. αὐτὰρ Ἀχιλλεὺς</l>
<l>αὐτοῦ λαὸν ἔρυκε καὶ ἵζανεν εὐρὺν ἀγῶνα,</l>
<l>νηῶν δ’ ἔκφερ’ ἄεθλα λέβητάς τε τρίποδάς τε</l>
<l n="260">ἵππους θ’ ἡμιόνους τε βοῶν τ’ ἴφθιμα κάρηνα,</l>
<l>ἠδὲ γυναῖκας ἐϋζώνους πολιόν τε σίδηρον.</l>
<milestone ed="p" n="262" unit="card"/>
</p><p><l><milestone ed="P" unit="para"/>ἱππεῦσιν μὲν πρῶτα ποδώκεσιν ἀγλά’ ἄεθλα</l>
<l>θῆκε γυναῖκα ἄγεσθαι ἀμύμονα ἔργα ἰδυῖαν</l>
<l>καὶ τρίποδ’ ὠτώεντα δυωκαιεικοσίμετρον</l>
<l n="265">τῷ πρώτῳ· ἀτὰρ αὖ τῷ δευτέρῳ ἵππον ἔθηκεν</l>
<l>ἑξέτε’ ἀδμήτην βρέφος ἡμίονον κυέουσαν·</l>
<l>αὐτὰρ τῷ τριτάτῳ ἄπυρον κατέθηκε λέβητα</l>
<l>καλὸν τέσσαρα μέτρα κεχανδότα λευκὸν ἔτ’ αὔτως·</l>
<l>τῷ δὲ τετάρτῳ θῆκε δύω χρυσοῖο τάλαντα,</l>
<l n="270">πέμπτῳ δ’ ἀμφίθετον φιάλην ἀπύρωτον ἔθηκε.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>Ἀτρεί̈δη τε καὶ ἄλλοι ἐϋκνήμιδες Ἀχαιοὶ</l>
<l>ἱππῆας τάδ’ ἄεθλα δεδεγμένα κεῖτ’ ἐν ἀγῶνι.</l>
<l>εἰ μὲν νῦν ἐπὶ ἄλλῳ ἀεθλεύοιμεν Ἀχαιοὶ</l>
<l n="275">ἦ τ’ ἂν ἐγὼ τὰ πρῶτα λαβὼν κλισίην δὲ φεροίμην.</l>
<l>ἴστε γὰρ ὅσσον ἐμοὶ ἀρετῇ περιβάλλετον ἵπποι·</l>
<l>ἀθάνατοί τε γάρ εἰσι, Ποσειδάων δὲ πόρ’ αὐτοὺς</l>
<l>πατρὶ ἐμῷ Πηλῆϊ, ὃ δ’ αὖτ’ ἐμοὶ ἐγγυάλιξεν.</l>
<l>ἀλλ’ ἤτοι μὲν ἐγὼ μενέω καὶ μώνυχες ἵπποι·</l>
<l n="280">τοίου γὰρ κλέος ἐσθλὸν ἀπώλεσαν ἡνιόχοιο</l>
<l>ἠπίου, ὅς σφωϊν μάλα πολλάκις ὑγρὸν ἔλαιον</l>
<l>χαιτάων κατέχευε λοέσσας ὕδατι λευκῷ.</l>
<l>τὸν τώ γ’ ἑσταότες πενθείετον, οὔδεϊ δέ σφι</l>
<l>χαῖται ἐρηρέδαται, τὼ δ’ ἕστατον ἀχνυμένω κῆρ.</l>
<l n="285">ἄλλοι δὲ στέλλεσθε κατὰ στρατόν, ὅς τις Ἀχαιῶν</l>
<l>ἵπποισίν τε πέποιθε καὶ ἅρμασι κολλητοῖσιν.</l>
<milestone ed="p" n="287" unit="card"/>
</p><p><l><milestone ed="P" unit="para"/>ὣς φάτο Πηλεί̈δης, ταχέες δ’ ἱππῆες ἄγερθεν.</l>
<l>ὦρτο πολὺ πρῶτος μὲν ἄναξ ἀνδρῶν Εὔμηλος</l>
<l>Ἀδμήτου φίλος υἱός, ὃς ἱπποσύνῃ ἐκέκαστο·</l>
<l n="290">τῷ δ’ ἐπὶ Τυδεί̈δης ὦρτο κρατερὸς Διομήδης,</l>
<l>ἵππους δὲ Τρῳοὺς ὕπαγε ζυγόν, οὕς ποτ’ ἀπηύρα</l>
<l>Αἰνείαν, ἀτὰρ αὐτὸν ὑπεξεσάωσεν Ἀπόλλων.</l>
<l>τῷ δ’ ἄρ’ ἐπ’ Ἀτρεί̈δης ὦρτο ξανθὸς Μενέλαος</l>
<l>διογενής, ὑπὸ δὲ ζυγὸν ἤγαγεν ὠκέας ἵππους</l>
<l n="295">Αἴθην τὴν Ἀγαμεμνονέην τὸν ἑόν τε Πόδαργον·</l>
<l>τὴν Ἀγαμέμνονι δῶκ’ Ἀγχισιάδης Ἐχέπωλος</l>
<l>δῶρ’, ἵνα μή οἱ ἕποιθ’ ὑπὸ Ἴλιον ἠνεμόεσσαν,</l>
<l>ἀλλ’ αὐτοῦ τέρποιτο μένων· μέγα γάρ οἱ ἔδωκε</l>
<l>Ζεὺς ἄφενος, ναῖεν δ’ ὅ γ’ ἐν εὐρυχόρῳ Σικυῶνι·</l>
<l n="300">τὴν ὅ γ’ ὑπὸ ζυγὸν ἦγε μέγα δρόμου ἰσχανόωσαν.</l>
<l>Ἀντίλοχος δὲ τέταρτος ἐύ̈τριχας ὁπλίσαθ’ ἵππους,</l>
<l>Νέστορος ἀγλαὸς υἱὸς ὑπερθύμοιο ἄνακτος</l>
<l>τοῦ Νηληϊάδαο· Πυλοιγενέες δέ οἱ ἵπποι</l>
<l>ὠκύποδες φέρον ἅρμα· πατὴρ δέ οἱ ἄγχι παραστὰς</l>
<l n="305">μυθεῖτ’ εἰς ἀγαθὰ φρονέων νοέοντι καὶ αὐτῷ·</l>
<l>Ἀντίλοχ’ ἤτοι μέν σε νέον περ ἐόντ’ ἐφίλησαν</l>
<l>Ζεύς τε Ποσειδάων τε, καὶ ἱπποσύνας ἐδίδαξαν</l>
<l>παντοίας· τὼ καί σε διδασκέμεν οὔ τι μάλα χρεώ·</l>
<l>οἶσθα γὰρ εὖ περὶ τέρμαθ’ ἑλισσέμεν· ἀλλά τοι ἵπποι</l>
<l n="310">βάρδιστοι θείειν· τώ τ’ οἴω λοίγι’ ἔσεσθαι.</l>
<l>τῶν δ’ ἵπποι μὲν ἔασιν ἀφάρτεροι, οὐδὲ μὲν αὐτοὶ</l>
<l>πλείονα ἴσασιν σέθεν αὐτοῦ μητίσασθαι.</l>
<l>ἀλλ’ ἄγε δὴ σὺ φίλος μῆτιν ἐμβάλλεο θυμῷ</l>
<l>παντοίην, ἵνα μή σε παρεκπροφύγῃσιν ἄεθλα.</l>
<l n="315">μήτι τοι δρυτόμος μέγ’ ἀμείνων ἠὲ βίηφι·</l>
<l>μήτι δ’ αὖτε κυβερνήτης ἐνὶ οἴνοπι πόντῳ</l>
<l>νῆα θοὴν ἰθύνει ἐρεχθομένην ἀνέμοισι·</l>
<l>μήτι δ’ ἡνίοχος περιγίγνεται ἡνιόχοιο.</l>
<milestone ed="p" n="319" unit="card"/>
<l>ἀλλ’ ὃς μέν θ’ ἵπποισι καὶ ἅρμασιν οἷσι πεποιθὼς</l>
<l n="320">ἀφραδέως ἐπὶ πολλὸν ἑλίσσεται ἔνθα καὶ ἔνθα,</l>
<l>ἵπποι δὲ πλανόωνται ἀνὰ δρόμον, οὐδὲ κατίσχει·</l>
<l>ὃς δέ κε κέρδεα εἰδῇ ἐλαύνων ἥσσονας ἵππους,</l>
<l>αἰεὶ τέρμ’ ὁρόων στρέφει ἐγγύθεν, οὐδέ ἑ λήθει</l>
<l>ὅππως τὸ πρῶτον τανύσῃ βοέοισιν ἱμᾶσιν,</l>
<l n="325">ἀλλ’ ἔχει ἀσφαλέως καὶ τὸν προὔχοντα δοκεύει.</l>
<l>σῆμα δέ τοι ἐρέω μάλ’ ἀριφραδές, οὐδέ σε λήσει.</l>
<l>ἕστηκε ξύλον αὖον ὅσον τ’ ὄργυι’ ὑπὲρ αἴης</l>
<l>ἢ δρυὸς ἢ πεύκης· τὸ μὲν οὐ καταπύθεται ὄμβρῳ,</l>
<l>λᾶε δὲ τοῦ ἑκάτερθεν ἐρηρέδαται δύο λευκὼ</l>
<l n="330">ἐν ξυνοχῇσιν ὁδοῦ, λεῖος δ’ ἱππόδρομος ἀμφὶς</l>
<l>ἤ τευ σῆμα βροτοῖο πάλαι κατατεθνηῶτος,</l>
<l>ἢ τό γε νύσσα τέτυκτο ἐπὶ προτέρων ἀνθρώπων,</l>
<l>καὶ νῦν τέρματ’ ἔθηκε ποδάρκης δῖος Ἀχιλλεύς.</l>
<l>τῷ σὺ μάλ’ ἐγχρίμψας ἐλάαν σχεδὸν ἅρμα καὶ ἵππους,</l>
<l n="335">αὐτὸς δὲ κλινθῆναι ἐϋπλέκτῳ ἐνὶ δίφρῳ</l>
<l>ἦκ’ ἐπ’ ἀριστερὰ τοῖιν· ἀτὰρ τὸν δεξιὸν ἵππον</l>
<l>κένσαι ὁμοκλήσας, εἶξαί τέ οἱ ἡνία χερσίν.</l>
<l>ἐν νύσσῃ δέ τοι ἵππος ἀριστερὸς ἐγχριμφθήτω,</l>
<l>ὡς ἄν τοι πλήμνη γε δοάσσεται ἄκρον ἱκέσθαι</l>
<l n="340">κύκλου ποιητοῖο· λίθου δ’ ἀλέασθαι ἐπαυρεῖν,</l>
<l>μή πως ἵππους τε τρώσῃς κατά θ’ ἅρματα ἄξῃς·</l>
<l>χάρμα δὲ τοῖς ἄλλοισιν, ἐλεγχείη δὲ σοὶ αὐτῷ</l>
<l>ἔσσεται· ἀλλὰ φίλος φρονέων πεφυλαγμένος εἶναι.</l>
<l>εἰ γάρ κ’ ἐν νύσσῃ γε παρεξελάσῃσθα διώκων,</l>
<l n="345">οὐκ ἔσθ’ ὅς κέ ς’ ἕλῃσι μετάλμενος οὐδὲ παρέλθῃ,</l>
<l>οὐδ’ εἴ κεν μετόπισθεν Ἀρίονα δῖον ἐλαύνοι</l>
<l>Ἀδρήστου ταχὺν ἵππον, ὃς ἐκ θεόφιν γένος ἦεν,</l>
<l>ἢ τοὺς Λαομέδοντος, οἳ ἐνθάδε γ’ ἔτραφεν ἐσθλοί.</l>
</p><p><l><milestone ed="P" unit="para"/>ὣς εἰπὼν Νέστωρ Νηλήϊος ἂψ ἐνὶ χώρῃ</l>
<l n="350">ἕζετ’, ἐπεὶ ᾧ παιδὶ ἑκάστου πείρατ’ ἔειπε.</l>
<milestone ed="p" n="351" unit="card"/>
</p><p><l><milestone ed="P" unit="para"/>Μηριόνης δ’ ἄρα πέμπτος ἐύ̈τριχας ὁπλίσαθ’ ἵππους.</l>
<l>ἂν δ’ ἔβαν ἐς δίφρους, ἐν δὲ κλήρους ἐβάλοντο·</l>
<l>πάλλ’ Ἀχιλεύς, ἐκ δὲ κλῆρος θόρε Νεστορίδαο</l>
<l>Ἀντιλόχου· μετὰ τὸν δ’ ἔλαχε κρείων Εὔμηλος·</l>
<l n="355">τῷ δ’ ἄρ’ ἐπ’ Ἀτρεί̈δης δουρὶ κλειτὸς Μενέλαος,</l>
<l>τῷ δ’ ἐπὶ Μηριόνης λάχ’ ἐλαυνέμεν· ὕστατος αὖτε</l>
<l>Τυδεί̈δης ὄχ’ ἄριστος ἐὼν λάχ’ ἐλαυνέμεν ἵππους.</l>
<l>στὰν δὲ μεταστοιχί, σήμηνε δὲ τέρματ’ Ἀχιλλεὺς</l>
<l>τηλόθεν ἐν λείῳ πεδίῳ· παρὰ δὲ σκοπὸν εἷσεν</l>
<l n="360">ἀντίθεον Φοίνικα ὀπάονα πατρὸς ἑοῖο,</l>
<l>ὡς μεμνέῳτο δρόμους καὶ ἀληθείην ἀποείποι.</l>
</p><p><l><milestone ed="P" unit="para"/>οἳ δ’ ἅμα πάντες ἐφ’ ἵπποιιν μάστιγας ἄειραν,</l>
<l>πέπληγόν θ’ ἱμᾶσιν, ὁμόκλησάν τ’ ἐπέεσσιν</l>
<l>ἐσσυμένως· οἳ δ’ ὦκα διέπρησσον πεδίοιο</l>
<l n="365">νόσφι νεῶν ταχέως· ὑπὸ δὲ στέρνοισι κονίη</l>
<l>ἵστατ’ ἀειρομένη ὥς τε νέφος ἠὲ θύελλα,</l>
<l>χαῖται δ’ ἐρρώοντο μετὰ πνοιῇς ἀνέμοιο.</l>
<l>ἅρματα δ’ ἄλλοτε μὲν χθονὶ πίλνατο πουλυβοτείρῃ,</l>
<l>ἄλλοτε δ’ ἀί̈ξασκε μετήορα· τοὶ δ’ ἐλατῆρες</l>
<l n="370">ἕστασαν ἐν δίφροισι, πάτασσε δὲ θυμὸς ἑκάστου</l>
<l>νίκης ἱεμένων· κέκλοντο δὲ οἷσιν ἕκαστος</l>
<l>ἵπποις, οἳ δ’ ἐπέτοντο κονίοντες πεδίοιο.</l>
</p><p><l><milestone ed="P" unit="para"/>ἀλλ’ ὅτε δὴ πύματον τέλεον δρόμον ὠκέες ἵπποι</l>
<l>ἂψ ἐφ’ ἁλὸς πολιῆς, τότε δὴ ἀρετή γε ἑκάστου</l>
<l n="375">φαίνετ’, ἄφαρ δ’ ἵπποισι τάθη δρόμος· ὦκα δ’ ἔπειτα</l>
<l>αἳ Φηρητιάδαο ποδώκεες ἔκφερον ἵπποι.</l>
<l>τὰς δὲ μετ’ ἐξέφερον Διομήδεος ἄρσενες ἵπποι</l>
<l>Τρώϊοι, οὐδέ τι πολλὸν ἄνευθ’ ἔσαν, ἀλλὰ μάλ’ ἐγγύς·</l>
<l>αἰεὶ γὰρ δίφρου ἐπιβησομένοισιν ἐί̈κτην,</l>
<l n="380">πνοιῇ δ’ Εὐμήλοιο μετάφρενον εὐρέε τ’ ὤμω</l>
<l>θέρμετ’· ἐπ’ αὐτῷ γὰρ κεφαλὰς καταθέντε πετέσθην.</l>
<l>καί νύ κεν ἢ παρέλασς’ ἢ ἀμφήριστον ἔθηκεν,</l>
<l>εἰ μὴ Τυδέος υἷϊ κοτέσσατο Φοῖβος Ἀπόλλων,</l>
<l>ὅς ῥά οἱ ἐκ χειρῶν ἔβαλεν μάστιγα φαεινήν.</l>
<l n="385">τοῖο δ’ ἀπ’ ὀφθαλμῶν χύτο δάκρυα χωομένοιο,</l>
<l>οὕνεκα τὰς μὲν ὅρα ἔτι καὶ πολὺ μᾶλλον ἰούσας,</l>
<l>οἳ δέ οἱ ἐβλάφθησαν ἄνευ κέντροιο θέοντες.</l>
<milestone ed="p" n="388" unit="card"/>
<l>οὐδ’ ἄρ’ Ἀθηναίην ἐλεφηράμενος λάθ’ Ἀπόλλων</l>
<l>Τυδεί̈δην, μάλα δ’ ὦκα μετέσσυτο ποιμένα λαῶν,</l>
<l n="390">δῶκε δέ οἱ μάστιγα, μένος δ’ ἵπποισιν ἐνῆκεν·</l>
<l>ἣ δὲ μετ’ Ἀδμήτου υἱὸν κοτέους’ ἐβεβήκει,</l>
<l>ἵππειον δέ οἱ ἦξε θεὰ ζυγόν· αἳ δέ οἱ ἵπποι</l>
<l>ἀμφὶς ὁδοῦ δραμέτην, ῥυμὸς δ’ ἐπὶ γαῖαν ἐλύσθη.</l>
<l>αὐτὸς δ’ ἐκ δίφροιο παρὰ τροχὸν ἐξεκυλίσθη,</l>
<l n="395">ἀγκῶνάς τε περιδρύφθη στόμα τε ῥῖνάς τε,</l>
<l>θρυλίχθη δὲ μέτωπον ἐπ’ ὀφρύσι· τὼ δέ οἱ ὄσσε</l>
<l>δακρυόφι πλῆσθεν, θαλερὴ δέ οἱ ἔσχετο φωνή.</l>
<l>Τυδεί̈δης δὲ παρατρέψας ἔχε μώνυχας ἵππους,</l>
<l>πολλὸν τῶν ἄλλων ἐξάλμενος· ἐν γὰρ Ἀθήνη</l>
<l n="400">ἵπποις ἧκε μένος καὶ ἐπ’ αὐτῷ κῦδος ἔθηκε.</l>
<l>τῷ δ’ ἄρ’ ἐπ’ Ἀτρεί̈δης εἶχε ξανθὸς Μενέλαος.</l>
<l>Ἀντίλοχος δ’ ἵπποισιν ἐκέκλετο πατρὸς ἑοῖο·</l>
<l>ἔμβητον καὶ σφῶϊ· τιταίνετον ὅττι τάχιστα.</l>
<l>ἤτοι μὲν κείνοισιν ἐριζέμεν οὔ τι κελεύω</l>
<l n="405">Τυδεί̈δεω ἵπποισι δαί̈φρονος, οἷσιν Ἀθήνη</l>
<l>νῦν ὤρεξε τάχος καὶ ἐπ’ αὐτῷ κῦδος ἔθηκεν·</l>
<l>ἵππους δ’ Ἀτρεί̈δαο κιχάνετε, μὴ δὲ λίπησθον,</l>
<l>καρπαλίμως, μὴ σφῶϊν ἐλεγχείην καταχεύῃ</l>
<l>Αἴθη θῆλυς ἐοῦσα· τί ἢ λείπεσθε φέριστοι;</l>
<l n="410">ὧδε γὰρ ἐξερέω, καὶ μὴν τετελεσμένον ἔσται·</l>
<l>οὐ σφῶϊν κομιδὴ παρὰ Νέστορι ποιμένι λαῶν</l>
<l>ἔσσεται, αὐτίκα δ’ ὔμμε κατακτενεῖ ὀξέϊ χαλκῷ,</l>
<l>αἴ κ’ ἀποκηδήσαντε φερώμεθα χεῖρον ἄεθλον.</l>
<l>ἀλλ’ ἐφομαρτεῖτον καὶ σπεύδετον ὅττι τάχιστα·</l>
<l n="415">ταῦτα δ’ ἐγὼν αὐτὸς τεχνήσομαι ἠδὲ νοήσω</l>
<l>στεινωπῷ ἐν ὁδῷ παραδύμεναι, οὐδέ με λήσει.</l>
</p><p><l><milestone ed="P" unit="para"/>ὣς ἔφαθ’, οἳ δὲ ἄνακτος ὑποδείσαντες ὁμοκλὴν</l>
<l>μᾶλλον ἐπιδραμέτην ὀλίγον χρόνον· αἶψα δ’ ἔπειτα</l>
<l>στεῖνος ὁδοῦ κοίλης ἴδεν Ἀντίλοχος μενεχάρμης.</l>
<l n="420">ῥωχμὸς ἔην γαίης, ᾗ χειμέριον ἀλὲν ὕδωρ</l>
<l>ἐξέρρηξεν ὁδοῖο, βάθυνε δὲ χῶρον ἅπαντα·</l>
<l>τῇ ῥ’ εἶχεν Μενέλαος ἁματροχιὰς ἀλεείνων.</l>
<l>Ἀντίλοχος δὲ παρατρέψας ἔχε μώνυχας ἵππους</l>
<l>ἐκτὸς ὁδοῦ, ὀλίγον δὲ παρακλίνας ἐδίωκεν.</l>
<l n="425">Ἀτρεί̈δης δ’ ἔδεισε καὶ Ἀντιλόχῳ ἐγεγώνει·</l>
<l>Ἀντίλοχ’ ἀφραδέως ἱππάζεαι, ἀλλ’ ἄνεχ’ ἵππους·</l>
<l>στεινωπὸς γὰρ ὁδός, τάχα δ’ εὐρυτέρη παρελάσσαι·</l>
<l>μή πως ἀμφοτέρους δηλήσεαι ἅρματι κύρσας.</l>
<milestone ed="p" n="429" unit="card"/>
</p><p><l><milestone ed="P" unit="para"/>ὣς ἔφατ’, Ἀντίλοχος δ’ ἔτι καὶ πολὺ μᾶλλον ἔλαυνε</l>
<l n="430">κέντρῳ ἐπισπέρχων ὡς οὐκ ἀί̈οντι ἐοικώς.</l>
<l>ὅσσα δὲ δίσκου οὖρα κατωμαδίοιο πέλονται,</l>
<l>ὅν τ’ αἰζηὸς ἀφῆκεν ἀνὴρ πειρώμενος ἥβης,</l>
<l>τόσσον ἐπιδραμέτην· αἳ δ’ ἠρώησαν ὀπίσσω</l>
<l>Ἀτρεί̈δεω· αὐτὸς γὰρ ἑκὼν μεθέηκεν ἐλαύνειν</l>
<l n="435">μή πως συγκύρσειαν ὁδῷ ἔνι μώνυχες ἵπποι,</l>
<l>δίφρους τ’ ἀνστρέψειαν ἐϋπλεκέας, κατὰ δ’ αὐτοὶ</l>
<l>ἐν κονίῃσι πέσοιεν ἐπειγόμενοι περὶ νίκης.</l>
<l>τὸν καὶ νεικείων προσέφη ξανθὸς Μενέλαος·</l>
<l>Ἀντίλοχ’ οὔ τις σεῖο βροτῶν ὀλοώτερος ἄλλος·</l>
<l n="440">ἔρρ’, ἐπεὶ οὔ ς’ ἔτυμόν γε φάμεν πεπνῦσθαι Ἀχαιοί.</l>
<l>ἀλλ’ οὐ μὰν οὐδ’ ὧς ἄτερ ὅρκου οἴσῃ ἄεθλον.</l>
</p><p><l><milestone ed="P" unit="para"/>ὣς εἰπὼν ἵπποισιν ἐκέκλετο φώνησέν τε·</l>
<l>μή μοι ἐρύκεσθον μὴ δ’ ἕστατον ἀχνυμένω κῆρ.</l>
<l>φθήσονται τούτοισι πόδες καὶ γοῦνα καμόντα</l>
<l n="445">ἢ ὑμῖν· ἄμφω γὰρ ἀτέμβονται νεότητος.</l>
</p><p><l><milestone ed="P" unit="para"/>ὣς ἔφαθ’, οἳ δὲ ἄνακτος ὑποδείσαντες ὁμοκλὴν</l>
<l>μᾶλλον ἐπιδραμέτην, τάχα δέ σφισιν ἄγχι γένοντο.</l>
</p><p><l><milestone ed="P" unit="para"/>Ἀργεῖοι δ’ ἐν ἀγῶνι καθήμενοι εἰσορόωντο</l>
<l>ἵππους· τοὶ δὲ πέτοντο κονίοντες πεδίοιο.</l>
<l n="450">πρῶτος δ’ Ἰδομενεὺς Κρητῶν ἀγὸς ἐφράσαθ’ ἵππους·</l>
<l>ἧστο γὰρ ἐκτὸς ἀγῶνος ὑπέρτατος ἐν περιωπῇ·</l>
<l>τοῖο δ’ ἄνευθεν ἐόντος ὁμοκλητῆρος ἀκούσας</l>
<l>ἔγνω, φράσσατο δ’ ἵππον ἀριπρεπέα προὔχοντα,</l>
<l>ὃς τὸ μὲν ἄλλο τόσον φοῖνιξ ἦν, ἐν δὲ μετώπῳ</l>
<l n="455">λευκὸν σῆμα τέτυκτο περίτροχον ἠύ̈τε μήνη.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>ὦ φίλοι Ἀργείων ἡγήτορες ἠδὲ μέδοντες</l>
<l>οἶος ἐγὼν ἵππους αὐγάζομαι ἦε καὶ ὑμεῖς;</l>
<l>ἄλλοι μοι δοκέουσι παροίτεροι ἔμμεναι ἵπποι,</l>
<l n="460">ἄλλος δ’ ἡνίοχος ἰνδάλλεται· αἳ δέ που αὐτοῦ</l>
<l>ἔβλαβεν ἐν πεδίῳ, αἳ κεῖσέ γε φέρτεραι ἦσαν·</l>
<l>ἤτοι γὰρ τὰς πρῶτα ἴδον περὶ τέρμα βαλούσας,</l>
<l>νῦν δ’ οὔ πῃ δύναμαι ἰδέειν· πάντῃ δέ μοι ὄσσε</l>
<l>Τρωϊκὸν ἂμ πεδίον παπταίνετον εἰσορόωντι·</l>
<l n="465">ἦε τὸν ἡνίοχον φύγον ἡνία, οὐδὲ δυνάσθη</l>
<l>εὖ σχεθέειν περὶ τέρμα καὶ οὐκ ἐτύχησεν ἑλίξας·</l>
<l>ἔνθά μιν ἐκπεσέειν ὀί̈ω σύν θ’ ἅρματα ἆξαι,</l>
<l>αἳ δ’ ἐξηρώησαν, ἐπεὶ μένος ἔλλαβε θυμόν.</l>
<l>ἀλλὰ ἴδεσθε καὶ ὔμμες ἀνασταδόν· οὐ γὰρ ἔγωγε</l>
<l n="470">εὖ διαγιγνώσκω· δοκέει δέ μοι ἔμμεναι ἀνὴρ</l>
<l>Αἰτωλὸς γενεήν, μετὰ δ’ Ἀργείοισιν ἀνάσσει</l>
<l>Τυδέος ἱπποδάμου υἱὸς κρατερὸς Διομήδης.</l>
<milestone ed="p" n="473" unit="card"/>
</p><p><l><milestone ed="P" unit="para"/>τὸν δ’ αἰσχρῶς ἐνένιπεν Ὀϊλῆος ταχὺς Αἴας·</l>
<l>Ἰδομενεῦ τί πάρος λαβρεύεαι; αἳ δέ τ’ ἄνευθεν</l>
<l n="475">ἵπποι ἀερσίποδες πολέος πεδίοιο δίενται.</l>
<l>οὔτε νεώτατός ἐσσι μετ’ Ἀργείοισι τοσοῦτον,</l>
<l>οὔτέ τοι ὀξύτατον κεφαλῆς ἐκδέρκεται ὄσσε·</l>
<l>ἀλλ’ αἰεὶ μύθοις λαβρεύεαι· οὐδέ τί σε χρὴ</l>
<l>λαβραγόρην ἔμεναι· πάρα γὰρ καὶ ἀμείνονες ἄλλοι.</l>
<l n="480">ἵπποι δ’ αὐταὶ ἔασι παροίτεραι, αἳ τὸ πάρος περ,</l>
<l>Εὐμήλου, ἐν δ’ αὐτὸς ἔχων εὔληρα βέβηκε.</l>
</p><p><l><milestone ed="P" unit="para"/>τὸν δὲ χολωσάμενος Κρητῶν ἀγὸς ἀντίον ηὔδα·</l>
<l>Αἶαν νεῖκος ἄριστε κακοφραδὲς ἄλλά τε πάντα</l>
<l>δεύεαι Ἀργείων, ὅτι τοι νόος ἐστὶν ἀπηνής.</l>
<l n="485">δεῦρό νυν ἢ τρίποδος περιδώμεθον ἠὲ λέβητος,</l>
<l>ἴστορα δ’ Ἀτρεί̈δην Ἀγαμέμνονα θείομεν ἄμφω,</l>
<l>ὁππότεραι πρόσθ’ ἵπποι, ἵνα γνώῃς ἀποτίνων.</l>
</p><p><l><milestone ed="P" unit="para"/>ὣς ἔφατ’, ὄρνυτο δ’ αὐτίκ’ Ὀϊλῆος ταχὺς Αἴας</l>
<l>χωόμενος χαλεποῖσιν ἀμείψασθαι ἐπέεσσι·</l>
<l n="490">καί νύ κε δὴ προτέρω ἔτ’ ἔρις γένετ’ ἀμφοτέροισιν,</l>
<l>εἰ μὴ Ἀχιλλεὺς αὐτὸς ἀνίστατο καὶ φάτο μῦθον·</l>
<l>μηκέτι νῦν χαλεποῖσιν ἀμείβεσθον ἐπέεσσιν</l>
<l>Αἶαν Ἰδομενεῦ τε κακοῖς, ἐπεὶ οὐδὲ ἔοικε.</l>
<l>καὶ δ’ ἄλλῳ νεμεσᾶτον ὅτις τοιαῦτά γε ῥέζοι.</l>
<l n="495">ἀλλ’ ὑμεῖς ἐν ἀγῶνι καθήμενοι εἰσοράασθε</l>
<l>ἵππους· οἳ δὲ τάχ’ αὐτοὶ ἐπειγόμενοι περὶ νίκης</l>
<l>ἐνθάδ’ ἐλεύσονται· τότε δὲ γνώσεσθε ἕκαστος</l>
<l>ἵππους Ἀργείων, οἳ δεύτεροι οἵ τε πάροιθεν.</l>
</p><p><l><milestone ed="P" unit="para"/>ὣς φάτο, Τυδεί̈δης δὲ μάλα σχεδὸν ἦλθε διώκων,</l>
<l n="500">μάστι δ’ αἰὲν ἔλαυνε κατωμαδόν· οἳ δέ οἱ ἵπποι</l>
<l>ὑψός’ ἀειρέσθην ῥίμφα πρήσσοντε κέλευθον.</l>
<l>αἰεὶ δ’ ἡνίοχον κονίης ῥαθάμιγγες ἔβαλλον,</l>
<l>ἅρματα δὲ χρυσῷ πεπυκασμένα κασσιτέρῳ τε</l>
<l>ἵπποις ὠκυπόδεσσιν ἐπέτρεχον· οὐδέ τι πολλὴ</l>
<l n="505">γίγνετ’ ἐπισσώτρων ἁρματροχιὴ κατόπισθεν</l>
<l>ἐν λεπτῇ κονίῃ· τὼ δὲ σπεύδοντε πετέσθην.</l>
<l>στῆ δὲ μέσῳ ἐν ἀγῶνι, πολὺς δ’ ἀνεκήκιεν ἱδρὼς</l>
<l>ἵππων ἔκ τε λόφων καὶ ἀπὸ στέρνοιο χαμᾶζε.</l>
<l>αὐτὸς δ’ ἐκ δίφροιο χαμαὶ θόρε παμφανόωντος,</l>
<l n="510">κλῖνε δ’ ἄρα μάστιγα ποτὶ ζυγόν· οὐδὲ μάτησεν</l>
<l>ἴφθιμος Σθένελος, ἀλλ’ ἐσσυμένως λάβ’ ἄεθλον,</l>
<l>δῶκε δ’ ἄγειν ἑτάροισιν ὑπερθύμοισι γυναῖκα</l>
<l>καὶ τρίποδ’ ὠτώεντα φέρειν· ὃ δ’ ἔλυεν ὑφ’ ἵππους.</l>
<milestone ed="p" n="514" unit="card"/>
</p><p><l><milestone ed="P" unit="para"/>τῷ δ’ ἄρ’ ἐπ’ Ἀντίλοχος Νηλήϊος ἤλασεν ἵππους</l>
<l n="515">κέρδεσιν, οὔ τι τάχει γε, παραφθάμενος Μενέλαον·</l>
<l>ἀλλὰ καὶ ὧς Μενέλαος ἔχ’ ἐγγύθεν ὠκέας ἵππους.</l>
<l>ὅσσον δὲ τροχοῦ ἵππος ἀφίσταται, ὅς ῥα ἄνακτα</l>
<l>ἕλκῃσιν πεδίοιο τιταινόμενος σὺν ὄχεσφι·</l>
<l>τοῦ μέν τε ψαύουσιν ἐπισσώτρου τρίχες ἄκραι</l>
<l n="520">οὐραῖαι· ὃ δέ τ’ ἄγχι μάλα τρέχει, οὐδέ τι πολλὴ</l>
<l>χώρη μεσσηγὺς πολέος πεδίοιο θέοντος·</l>
<l>τόσσον δὴ Μενέλαος ἀμύμονος Ἀντιλόχοιο</l>
<l>λείπετ’· ἀτὰρ τὰ πρῶτα καὶ ἐς δίσκουρα λέλειπτο,</l>
<l>ἀλλά μιν αἶψα κίχανεν· ὀφέλλετο γὰρ μένος ἠὺ̈</l>
<l n="525">ἵππου τῆς Ἀγαμεμνονέης καλλίτριχος Αἴθης·</l>
<l>εἰ δέ κ’ ἔτι προτέρω γένετο δρόμος ἀμφοτέροισι,</l>
<l>τώ κέν μιν παρέλασς’ οὐδ’ ἀμφήριστον ἔθηκεν.</l>
<l>αὐτὰρ Μηριόνης θεράπων ἐὺ̈ς Ἰδομενῆος</l>
<l>λείπετ’ ἀγακλῆος Μενελάου δουρὸς ἐρωήν·</l>
<l n="530">βάρδιστοι μὲν γάρ οἱ ἔσαν καλλίτριχες ἵπποι,</l>
<l>ἤκιστος δ’ ἦν αὐτὸς ἐλαυνέμεν ἅρμ’ ἐν ἀγῶνι.</l>
<l>υἱὸς δ’ Ἀδμήτοιο πανύστατος ἤλυθεν ἄλλων</l>
<l>ἕλκων ἅρματα καλὰ ἐλαύνων πρόσσοθεν ἵππους.</l>
<l>τὸν δὲ ἰδὼν ᾤκτειρε ποδάρκης δῖος Ἀχιλλεύς,</l>
<l n="535">στὰς δ’ ἄρ’ ἐν Ἀργείοις ἔπεα πτερόεντ’ ἀγόρευε·</l>
<l>λοῖσθος ἀνὴρ ὤριστος ἐλαύνει μώνυχας ἵππους·</l>
<l>ἀλλ’ ἄγε δή οἱ δῶμεν ἀέθλιον ὡς ἐπιεικὲς</l>
<l>δεύτερ’· ἀτὰρ τὰ πρῶτα φερέσθω Τυδέος υἱός.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπῄνεον ὡς ἐκέλευε.</l>
<l n="540">καί νύ κέ οἱ πόρεν ἵππον, ἐπῄνησαν γὰρ Ἀχαιοί,</l>
<l>εἰ μὴ ἄρ’ Ἀντίλοχος μεγαθύμου Νέστορος υἱὸς</l>
<l>Πηλεί̈δην Ἀχιλῆα δίκῃ ἠμείψατ’ ἀναστάς·</l>
<l>ὦ Ἀχιλεῦ μάλα τοι κεχολώσομαι αἴ κε τελέσσῃς</l>
<l>τοῦτο ἔπος· μέλλεις γὰρ ἀφαιρήσεσθαι ἄεθλον</l>
<l n="545">τὰ φρονέων ὅτι οἱ βλάβεν ἅρματα καὶ ταχέ’ ἵππω</l>
<l>αὐτός τ’ ἐσθλὸς ἐών· ἀλλ’ ὤφελεν ἀθανάτοισιν</l>
<l>εὔχεσθαι· τό κεν οὔ τι πανύστατος ἦλθε διώκων.</l>
<l>εἰ δέ μιν οἰκτίρεις καί τοι φίλος ἔπλετο θυμῷ</l>
<l>ἔστί τοι ἐν κλισίῃ χρυσὸς πολύς, ἔστι δὲ χαλκὸς</l>
<l n="550">καὶ πρόβατ’, εἰσὶ δέ τοι δμῳαὶ καὶ μώνυχες ἵπποι·</l>
<l>τῶν οἱ ἔπειτ’ ἀνελὼν δόμεναι καὶ μεῖζον ἄεθλον</l>
<l>ἠὲ καὶ αὐτίκα νῦν, ἵνα ς’ αἰνήσωσιν Ἀχαιοί.</l>
<l>τὴν δ’ ἐγὼ οὐ δώσω· περὶ δ’ αὐτῆς πειρηθήτω</l>
<l>ἀνδρῶν ὅς κ’ ἐθέλῃσιν ἐμοὶ χείρεσσι μάχεσθαι.</l>
<milestone ed="p" n="555" unit="card"/>
</p><p><l n="555"><milestone ed="P" unit="para"/>ὣς φάτο, μείδησεν δὲ ποδάρκης δῖος Ἀχιλλεὺς</l>
<l>χαίρων Ἀντιλόχῳ, ὅτι οἱ φίλος ἦεν ἑταῖρος·</l>
<l>καί μιν ἀμειβόμενος ἔπεα πτερόεντα προσηύδα·</l>
<l>Ἀντίλοχ’, εἰ μὲν δή με κελεύεις οἴκοθεν ἄλλο</l>
<l>Εὐμήλῳ ἐπιδοῦναι, ἐγὼ δέ κε καὶ τὸ τελέσσω.</l>
<l n="560">δώσω οἱ θώρηκα, τὸν Ἀστεροπαῖον ἀπηύρων</l>
<l>χάλκεον, ᾧ πέρι χεῦμα φαεινοῦ κασσιτέροιο</l>
<l>ἀμφιδεδίνηται· πολέος δέ οἱ ἄξιος ἔσται.</l>
</p><p><l><milestone ed="P" unit="para"/>ἦ ῥα, καὶ Αὐτομέδοντι φίλῳ ἐκέλευσεν ἑταίρῳ</l>
<l>οἰσέμεναι κλισίηθεν· ὃ δ’ ᾤχετο καί οἱ ἔνεικεν,</l>
<l n="565">Εὐμήλῳ δ’ ἐν χερσὶ τίθει· ὃ δὲ δέξατο χαίρων.</l>
</p><p><l><milestone ed="P" unit="para"/>τοῖσι δὲ καὶ Μενέλαος ἀνίστατο θυμὸν ἀχεύων</l>
<l>Ἀντιλόχῳ ἄμοτον κεχολωμένος· ἐν δ’ ἄρα κῆρυξ</l>
<l>χειρὶ σκῆπτρον ἔθηκε, σιωπῆσαί τε κέλευσεν</l>
<l>Ἀργείους· ὃ δ’ ἔπειτα μετηύδα ἰσόθεος φώς·</l>
<l n="570">Ἀντίλοχε πρόσθεν πεπνυμένε ποῖον ἔρεξας.</l>
<l>ᾔσχυνας μὲν ἐμὴν ἀρετήν, βλάψας δέ μοι ἵππους</l>
<l>τοὺς σοὺς πρόσθε βαλών, οἵ τοι πολὺ χείρονες ἦσαν.</l>
<l>ἀλλ’ ἄγετ’ Ἀργείων ἡγήτορες ἠδὲ μέδοντες</l>
<l>ἐς μέσον ἀμφοτέροισι δικάσσατε, μὴ δ’ ἐπ’ ἀρωγῇ,</l>
<l n="575">μή ποτέ τις εἴπῃσιν Ἀχαιῶν χαλκοχιτώνων·</l>
<l>Ἀντίλοχον ψεύδεσσι βιησάμενος Μενέλαος</l>
<l>οἴχεται ἵππον ἄγων, ὅτι οἱ πολὺ χείρονες ἦσαν</l>
<l>ἵπποι, αὐτὸς δὲ κρείσσων ἀρετῇ τε βίῃ τε.</l>
<l>εἰ δ’ ἄγ’ ἐγὼν αὐτὸς δικάσω, καί μ’ οὔ τινά φημι</l>
<l n="580">ἄλλον ἐπιπλήξειν Δαναῶν· ἰθεῖα γὰρ ἔσται.</l>
<l>Ἀντίλοχ’ εἰ δ’ ἄγε δεῦρο διοτρεφές, ἣ θέμις ἐστί,</l>
<l>στὰς ἵππων προπάροιθε καὶ ἅρματος, αὐτὰρ ἱμάσθλην</l>
<l>χερσὶν ἔχε ῥαδινήν, ᾗ περ τὸ πρόσθεν ἔλαυνες,</l>
<l>ἵππων ἁψάμενος γαιήοχον ἐννοσίγαιον</l>
<l n="585">ὄμνυθι μὴ μὲν ἑκὼν τὸ ἐμὸν δόλῳ ἅρμα πεδῆσαι.</l>
<milestone ed="p" n="586" unit="card"/>
</p><p><l><milestone ed="P" unit="para"/>τὸν δ’ αὖτ’ Ἀντίλοχος πεπνυμένος ἀντίον ηὔδα·</l>
<l>ἄνσχεο νῦν· πολλὸν γὰρ ἔγωγε νεώτερός εἰμι</l>
<l>σεῖο ἄναξ Μενέλαε, σὺ δὲ πρότερος καὶ ἀρείων.</l>
<l>οἶσθ’ οἷαι νέου ἀνδρὸς ὑπερβασίαι τελέθουσι·</l>
<l n="590">κραιπνότερος μὲν γάρ τε νόος, λεπτὴ δέ τε μῆτις.</l>
<l>τώ τοι ἐπιτλήτω κραδίη· ἵππον δέ τοι αὐτὸς</l>
<l>δώσω, τὴν ἀρόμην. εἰ καί νύ κεν οἴκοθεν ἄλλο</l>
<l>μεῖζον ἐπαιτήσειας, ἄφαρ κέ τοι αὐτίκα δοῦναι</l>
<l>βουλοίμην ἢ σοί γε διοτρεφὲς ἤματα πάντα</l>
<l n="595">ἐκ θυμοῦ πεσέειν καὶ δαίμοσιν εἶναι ἀλιτρός.</l>
</p><p><l><milestone ed="P" unit="para"/>ἦ ῥα καὶ ἵππον ἄγων μεγαθύμου Νέστορος υἱὸς</l>
<l>ἐν χείρεσσι τίθει Μενελάου· τοῖο δὲ θυμὸς</l>
<l>ἰάνθη ὡς εἴ τε περὶ σταχύεσσιν ἐέρση</l>
<l>ληί̈ου ἀλδήσκοντος, ὅτε φρίσσουσιν ἄρουραι·</l>
<l n="600">ὣς ἄρα σοὶ Μενέλαε μετὰ φρεσὶ θυμὸς ἰάνθη.</l>
<l>καί μιν φωνήσας ἔπεα πτερόεντα προσηύδα·</l>
<l>Ἀντίλοχε νῦν μέν τοι ἐγὼν ὑποείξομαι αὐτὸς</l>
<l>χωόμενος, ἐπεὶ οὔ τι παρήορος οὐδ’ ἀεσίφρων</l>
<l>ἦσθα πάρος· νῦν αὖτε νόον νίκησε νεοίη.</l>
<l n="605">δεύτερον αὖτ’ ἀλέασθαι ἀμείνονας ἠπεροπεύειν.</l>
<l>οὐ γάρ κέν με τάχ’ ἄλλος ἀνὴρ παρέπεισεν Ἀχαιῶν.</l>
<l>ἀλλὰ σὺ γὰρ δὴ πολλὰ πάθες καὶ πολλὰ μόγησας</l>
<l>σός τε πατὴρ ἀγαθὸς καὶ ἀδελφεὸς εἵνεκ’ ἐμεῖο·</l>
<l>τώ τοι λισσομένῳ ἐπιπείσομαι, ἠδὲ καὶ ἵππον</l>
<l n="610">δώσω ἐμήν περ ἐοῦσαν, ἵνα γνώωσι καὶ οἵδε</l>
<l>ὡς ἐμὸς οὔ ποτε θυμὸς ὑπερφίαλος καὶ ἀπηνής.</l>
</p><p><l><milestone ed="P" unit="para"/>ἦ ῥα, καὶ Ἀντιλόχοιο Νοήμονι δῶκεν ἑταίρῳ</l>
<l>ἵππον ἄγειν· ὃ δ’ ἔπειτα λέβηθ’ ἕλε παμφανόωντα.</l>
<l>Μηριόνης δ’ ἀνάειρε δύω χρυσοῖο τάλαντα</l>
<l n="615">τέτρατος, ὡς ἔλασεν. πέμπτον δ’ ὑπελείπετ’ ἄεθλον,</l>
<l>ἀμφίθετος φιάλη· τὴν Νέστορι δῶκεν Ἀχιλλεὺς</l>
<l>Ἀργείων ἀν’ ἀγῶνα φέρων, καὶ ἔειπε παραστάς·</l>
<l>τῆ νῦν, καὶ σοὶ τοῦτο γέρον κειμήλιον ἔστω</l>
<l>Πατρόκλοιο τάφου μνῆμ’ ἔμμεναι· οὐ γὰρ ἔτ’ αὐτὸν</l>
<l n="620">ὄψῃ ἐν Ἀργείοισι· δίδωμι δέ τοι τόδ’ ἄεθλον</l>
<l>αὔτως· οὐ γὰρ πύξ γε μαχήσεαι, οὐδὲ παλαίσεις,</l>
<l>οὐδ’ ἔτ’ ἀκοντιστὺν ἐσδύσεαι, οὐδὲ πόδεσσι</l>
<l>θεύσεαι· ἤδη γὰρ χαλεπὸν κατὰ γῆρας ἐπείγει.</l>
<milestone ed="p" n="624" unit="card"/>
</p><p><l><milestone ed="P" unit="para"/>ὣς εἰπὼν ἐν χερσὶ τίθει· ὃ δ’ ἐδέξατο χαίρων,</l>
<l n="625">καί μιν φωνήσας ἔπεα πτερόεντα προσηύδα·</l>
<l>ναὶ δὴ ταῦτά γε πάντα τέκος κατὰ μοῖραν ἔειπες·</l>
<l>οὐ γὰρ ἔτ’ ἔμπεδα γυῖα φίλος πόδες, οὐδέ τι χεῖρες</l>
<l>ὤμων ἀμφοτέρωθεν ἐπαί̈σσονται ἐλαφραί.</l>
<l>εἴθ’ ὣς ἡβώοιμι βίη τέ μοι ἔμπεδος εἴη</l>
<l n="630">ὡς ὁπότε κρείοντ’ Ἀμαρυγκέα θάπτον Ἐπειοὶ</l>
<l>Βουπρασίῳ, παῖδες δ’ ἔθεσαν βασιλῆος ἄεθλα·</l>
<l>ἔνθ’ οὔ τίς μοι ὁμοῖος ἀνὴρ γένετ’, οὔτ’ ἄρ’ Ἐπειῶν</l>
<l>οὔτ’ αὐτῶν Πυλίων οὔτ’ Αἰτωλῶν μεγαθύμων.</l>
<l>πὺξ μὲν ἐνίκησα Κλυτομήδεα Ἤνοπος υἱόν,</l>
<l n="635">Ἀγκαῖον δὲ πάλῃ Πλευρώνιον, ὅς μοι ἀνέστη·</l>
<l>Ἴφικλον δὲ πόδεσσι παρέδραμον ἐσθλὸν ἐόντα,</l>
<l>δουρὶ δ’ ὑπειρέβαλον Φυλῆά τε καὶ Πολύδωρον.</l>
<l>οἴοισίν μ’ ἵπποισι παρήλασαν Ἀκτορίωνε</l>
<l>πλήθει πρόσθε βαλόντες ἀγασσάμενοι περὶ νίκης,</l>
<l n="640">οὕνεκα δὴ τὰ μέγιστα παρ’ αὐτόθι λείπετ’ ἄεθλα.</l>
<l>οἳ δ’ ἄρ’ ἔσαν δίδυμοι· ὃ μὲν ἔμπεδον ἡνιόχευεν,</l>
<l>ἔμπεδον ἡνιόχευ’, ὃ δ’ ἄρα μάστιγι κέλευεν.</l>
<l>ὥς ποτ’ ἔον· νῦν αὖτε νεώτεροι ἀντιοώντων</l>
<l>ἔργων τοιούτων· ἐμὲ δὲ χρὴ γήραϊ λυγρῷ</l>
<l n="645">πείθεσθαι, τότε δ’ αὖτε μετέπρεπον ἡρώεσσιν.</l>
<l>ἀλλ’ ἴθι καὶ σὸν ἑταῖρον ἀέθλοισι κτερέϊζε.</l>
<l>τοῦτο δ’ ἐγὼ πρόφρων δέχομαι, χαίρει δέ μοι ἦτορ,</l>
<l>ὥς μευ ἀεὶ μέμνησαι ἐνηέος, οὐδέ σε λήθω,</l>
<l>τιμῆς ἧς τέ μ’ ἔοικε τετιμῆσθαι μετ’ Ἀχαιοῖς.</l>
<l n="650">σοὶ δὲ θεοὶ τῶνδ’ ἀντὶ χάριν μενοεικέα δοῖεν.</l>
</p><p><l><milestone ed="P" unit="para"/>ὣς φάτο, Πηλεί̈δης δὲ πολὺν καθ’ ὅμιλον Ἀχαιῶν</l>
<l>ᾤχετ’, ἐπεὶ πάντ’ αἶνον ἐπέκλυε Νηλεί̈δαο.</l>
<l>αὐτὰρ ὃ πυγμαχίης ἀλεγεινῆς θῆκεν ἄεθλα·</l>
<l>ἡμίονον ταλαεργὸν ἄγων κατέδης’ ἐν ἀγῶνι</l>
<l n="655">ἑξέτε’ ἀδμήτην, ἥ τ’ ἀλγίστη δαμάσασθαι·</l>
<l>τῷ δ’ ἄρα νικηθέντι τίθει δέπας ἀμφικύπελλον.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>Ἀτρεί̈δη τε καὶ ἄλλοι ἐϋκνήμιδες Ἀχαιοὶ</l>
<l>ἄνδρε δύω περὶ τῶνδε κελεύομεν, ὥ περ ἀρίστω,</l>
<l n="660">πὺξ μάλ’ ἀνασχομένω πεπληγέμεν· ᾧ δέ κ’ Ἀπόλλων</l>
<l>δώῃ καμμονίην, γνώωσι δὲ πάντες Ἀχαιοί,</l>
<l>ἡμίονον ταλαεργὸν ἄγων κλισίην δὲ νεέσθω·</l>
<l>αὐτὰρ ὃ νικηθεὶς δέπας οἴσεται ἀμφικύπελλον.</l>
<milestone ed="p" n="664" unit="card"/>
</p><p><l><milestone ed="P" unit="para"/>ὣς ἔφατ’, ὄρνυτο δ’ αὐτίκ’ ἀνὴρ ἠύ̈ς τε μέγας τε</l>
<l n="665">εἰδὼς πυγμαχίης υἱὸς Πανοπῆος Ἐπειός,</l>
<l>ἅψατο δ’ ἡμιόνου ταλαεργοῦ φώνησέν τε·</l>
<l>ἆσσον ἴτω ὅς τις δέπας οἴσεται ἀμφικύπελλον·</l>
<l>ἡμίονον δ’ οὔ φημί τιν’ ἀξέμεν ἄλλον Ἀχαιῶν</l>
<l>πυγμῇ νικήσαντ’, ἐπεὶ εὔχομαι εἶναι ἄριστος.</l>
<l n="670">ἦ οὐχ ἅλις ὅττι μάχης ἐπιδεύομαι; οὐδ’ ἄρα πως ἦν</l>
<l>ἐν πάντεσς’ ἔργοισι δαήμονα φῶτα γενέσθαι.</l>
<l>ὧδε γὰρ ἐξερέω, τὸ δὲ καὶ τετελεσμένον ἔσται·</l>
<l>ἀντικρὺ χρόα τε ῥήξω σύν τ’ ὀστέ’ ἀράξω.</l>
<l>κηδεμόνες δέ οἱ ἐνθάδ’ ἀολλέες αὖθι μενόντων,</l>
<l n="675">οἵ κέ μιν ἐξοίσουσιν ἐμῇς ὑπὸ χερσὶ δαμέντα.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἀκὴν ἐγένοντο σιωπῇ.</l>
<l>Εὐρύαλος δέ οἱ οἶος ἀνίστατο ἰσόθεος φὼς</l>
<l>Μηκιστῆος υἱὸς Ταλαϊονίδαο ἄνακτος,</l>
<l>ὅς ποτε Θήβας δ’ ἦλθε δεδουπότος Οἰδιπόδαο</l>
<l n="680">ἐς τάφον· ἔνθα δὲ πάντας ἐνίκα Καδμείωνας.</l>
<l>τὸν μὲν Τυδεί̈δης δουρὶ κλυτὸς ἀμφεπονεῖτο</l>
<l>θαρσύνων ἔπεσιν, μέγα δ’ αὐτῷ βούλετο νίκην.</l>
<l>ζῶμα δέ οἱ πρῶτον παρακάββαλεν, αὐτὰρ ἔπειτα</l>
<l>δῶκεν ἱμάντας ἐϋτμήτους βοὸς ἀγραύλοιο.</l>
<l n="685">τὼ δὲ ζωσαμένω βήτην ἐς μέσσον ἀγῶνα,</l>
<l>ἄντα δ’ ἀνασχομένω χερσὶ στιβαρῇσιν ἅμ’ ἄμφω</l>
<l>σύν ῥ’ ἔπεσον, σὺν δέ σφι βαρεῖαι χεῖρες ἔμιχθεν.</l>
<l>δεινὸς δὲ χρόμαδος γενύων γένετ’, ἔρρεε δ’ ἱδρὼς</l>
<l>πάντοθεν ἐκ μελέων· ἐπὶ δ’ ὄρνυτο δῖος Ἐπειός,</l>
<l n="690">κόψε δὲ παπτήναντα παρήϊον· οὐδ’ ἄρ’ ἔτι δὴν</l>
<l>ἑστήκειν· αὐτοῦ γὰρ ὑπήριπε φαίδιμα γυῖα.</l>
<l>ὡς δ’ ὅθ’ ὑπὸ φρικὸς Βορέω ἀναπάλλεται ἰχθὺς</l>
<l>θίν’ ἐν φυκιόεντι, μέλαν δέ ἑ κῦμα κάλυψεν,</l>
<l>ὣς πληγεὶς ἀνέπαλτ’· αὐτὰρ μεγάθυμος Ἐπειὸς</l>
<l n="695">χερσὶ λαβὼν ὤρθωσε· φίλοι δ’ ἀμφέσταν ἑταῖροι,</l>
<l>οἵ μιν ἄγον δι’ ἀγῶνος ἐφελκομένοισι πόδεσσιν</l>
<l>αἷμα παχὺ πτύοντα κάρη βάλλονθ’ ἑτέρωσε·</l>
<l>κὰδ δ’ ἀλλοφρονέοντα μετὰ σφίσιν εἷσαν ἄγοντες,</l>
<l>αὐτοὶ δ’ οἰχόμενοι κόμισαν δέπας ἀμφικύπελλον.</l>
<milestone ed="p" n="700" unit="card"/>
</p><p><l n="700"><milestone ed="P" unit="para"/>Πηλεί̈δης δ’ αἶψ’ ἄλλα κατὰ τρίτα θῆκεν ἄεθλα</l>
<l>δεικνύμενος Δαναοῖσι παλαισμοσύνης ἀλεγεινῆς,</l>
<l>τῷ μὲν νικήσαντι μέγαν τρίποδ’ ἐμπυριβήτην,</l>
<l>τὸν δὲ δυωδεκάβοιον ἐνὶ σφίσι τῖον Ἀχαιοί·</l>
<l>ἀνδρὶ δὲ νικηθέντι γυναῖκ’ ἐς μέσσον ἔθηκε,</l>
<l n="705">πολλὰ δ’ ἐπίστατο ἔργα, τίον δέ ἑ τεσσαράβοιον.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>ὄρνυσθ’ οἳ καὶ τούτου ἀέθλου πειρήσεσθον.</l>
<l>ὣς ἔφατ’, ὦρτο δ’ ἔπειτα μέγας Τελαμώνιος Αἴας,</l>
<l>ἂν δ’ Ὀδυσεὺς πολύμητις ἀνίστατο κέρδεα εἰδώς.</l>
<l n="710">ζωσαμένω δ’ ἄρα τώ γε βάτην ἐς μέσσον ἀγῶνα,</l>
<l>ἀγκὰς δ’ ἀλλήλων λαβέτην χερσὶ στιβαρῇσιν</l>
<l>ὡς ὅτ’ ἀμείβοντες, τούς τε κλυτὸς ἤραρε τέκτων</l>
<l>δώματος ὑψηλοῖο βίας ἀνέμων ἀλεείνων.</l>
<l>τετρίγει δ’ ἄρα νῶτα θρασειάων ἀπὸ χειρῶν</l>
<l n="715">ἑλκόμενα στερεῶς· κατὰ δὲ νότιος ῥέεν ἱδρώς,</l>
<l>πυκναὶ δὲ σμώδιγγες ἀνὰ πλευράς τε καὶ ὤμους</l>
<l>αἵματι φοινικόεσσαι ἀνέδραμον· οἳ δὲ μάλ’ αἰεὶ</l>
<l>νίκης ἱέσθην τρίποδος πέρι ποιητοῖο·</l>
<l>οὔτ’ Ὀδυσεὺς δύνατο σφῆλαι οὔδει τε πελάσσαι,</l>
<l n="720">οὔτ’ Αἴας δύνατο, κρατερὴ δ’ ἔχεν ἲς Ὀδυσῆος.</l>
<l>ἀλλ’ ὅτε δή ῥ’ ἀνίαζον ἐϋκνήμιδας Ἀχαιούς,</l>
<l>δὴ τότε μιν προσέειπε μέγας Τελαμώνιος Αἴας·</l>
<l>διογενὲς Λαερτιάδη πολυμήχαν’ Ὀδυσσεῦ</l>
<l>ἤ μ’ ἀνάειρ’, ἢ ἐγὼ σέ· τὰ δ’ αὖ Διὶ πάντα μελήσει.</l>
</p><p><l n="725"><milestone ed="P" unit="para"/>ὣς εἰπὼν ἀνάειρε· δόλου δ’ οὐ λήθετ’ Ὀδυσσεύς·</l>
<l>κόψ’ ὄπιθεν κώληπα τυχών, ὑπέλυσε δὲ γυῖα,</l>
<l>κὰδ δ’ ἔβαλ’ ἐξοπίσω· ἐπὶ δὲ στήθεσσιν Ὀδυσσεὺς</l>
<l>κάππεσε· λαοὶ δ’ αὖ θηεῦντό τε θάμβησάν τε.</l>
<l>δεύτερος αὖτ’ ἀνάειρε πολύτλας δῖος Ὀδυσσεύς,</l>
<l n="730">κίνησεν δ’ ἄρα τυτθὸν ἀπὸ χθονός, οὐδ’ ἔτ’ ἄειρεν,</l>
<l>ἐν δὲ γόνυ γνάμψεν· ἐπὶ δὲ χθονὶ κάππεσον ἄμφω</l>
<l>πλησίοι ἀλλήλοισι, μιάνθησαν δὲ κονίῃ.</l>
<l>καί νύ κε τὸ τρίτον αὖτις ἀναί̈ξαντ’ ἐπάλαιον,</l>
<l>εἰ μὴ Ἀχιλλεὺς αὐτὸς ἀνίστατο καὶ κατέρυκε·</l>
<l n="735">μηκέτ’ ἐρείδεσθον, μὴ δὲ τρίβεσθε κακοῖσι·</l>
<l>νίκη δ’ ἀμφοτέροισιν· ἀέθλια δ’ ἶς’ ἀνελόντες</l>
<l>ἔρχεσθ’, ὄφρα καὶ ἄλλοι ἀεθλεύωσιν Ἀχαιοί.</l>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα τοῦ μάλα μὲν κλύον ἠδὲ πίθοντο,</l>
<l>καί ῥ’ ἀπομορξαμένω κονίην δύσαντο χιτῶνας.</l>
<milestone ed="p" n="740" unit="card"/>
</p><p><l n="740"><milestone ed="P" unit="para"/>Πηλεί̈δης δ’ αἶψ’ ἄλλα τίθει ταχυτῆτος ἄεθλα</l>
<l>ἀργύρεον κρητῆρα τετυγμένον· ἓξ δ’ ἄρα μέτρα</l>
<l>χάνδανεν, αὐτὰρ κάλλει ἐνίκα πᾶσαν ἐπ’ αἶαν</l>
<l>πολλόν, ἐπεὶ Σιδόνες πολυδαίδαλοι εὖ ἤσκησαν,</l>
<l>Φοίνικες δ’ ἄγον ἄνδρες ἐπ’ ἠεροειδέα πόντον,</l>
<l n="745">στῆσαν δ’ ἐν λιμένεσσι, Θόαντι δὲ δῶρον ἔδωκαν·</l>
<l>υἷος δὲ Πριάμοιο Λυκάονος ὦνον ἔδωκε</l>
<l>Πατρόκλῳ ἥρωϊ Ἰησονίδης Εὔνηος.</l>
<l>καὶ τὸν Ἀχιλλεὺς θῆκεν ἄεθλον οὗ ἑτάροιο,</l>
<l>ὅς τις ἐλαφρότατος ποσσὶ κραιπνοῖσι πέλοιτο·</l>
<l n="750">δευτέρῳ αὖ βοῦν θῆκε μέγαν καὶ πίονα δημῷ,</l>
<l>ἡμιτάλαντον δὲ χρυσοῦ λοισθήϊ’ ἔθηκε.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>ὄρνυσθ’ οἳ καὶ τούτου ἀέθλου πειρήσεσθε.</l>
<l>ὣς ἔφατ’, ὄρνυτο δ’ αὐτίκ’ Ὀϊλῆος ταχὺς Αἴας,</l>
<l n="755">ἂν δ’ Ὀδυσεὺς πολύμητις, ἔπειτα δὲ Νέστορος υἱὸς</l>
<l>Ἀντίλοχος· ὃ γὰρ αὖτε νέους ποσὶ πάντας ἐνίκα.</l>
<l>στὰν δὲ μεταστοιχί· σήμηνε δὲ τέρματ’ Ἀχιλλεύς.</l>
<l>τοῖσι δ’ ἀπὸ νύσσης τέτατο δρόμος· ὦκα δ’ ἔπειτα</l>
<l>ἔκφερ’ Ὀϊλιάδης· ἐπὶ δ’ ὄρνυτο δῖος Ὀδυσσεὺς</l>
<l n="760">ἄγχι μάλ’, ὡς ὅτε τίς τε γυναικὸς ἐϋζώνοιο</l>
<l>στήθεός ἐστι κανών, ὅν τ’ εὖ μάλα χερσὶ τανύσσῃ</l>
<l>πηνίον ἐξέλκουσα παρὲκ μίτον, ἀγχόθι δ’ ἴσχει</l>
<l>στήθεος· ὣς Ὀδυσεὺς θέεν ἐγγύθεν, αὐτὰρ ὄπισθεν</l>
<l>ἴχνια τύπτε πόδεσσι πάρος κόνιν ἀμφιχυθῆναι·</l>
<l n="765">κὰδ δ’ ἄρα οἱ κεφαλῆς χέ’ ἀϋτμένα δῖος Ὀδυσσεὺς</l>
<l>αἰεὶ ῥίμφα θέων· ἴαχον δ’ ἐπὶ πάντες Ἀχαιοὶ</l>
<l>νίκης ἱεμένῳ, μάλα δὲ σπεύδοντι κέλευον.</l>
<l>ἀλλ’ ὅτε δὴ πύματον τέλεον δρόμον, αὐτίκ’ Ὀδυσσεὺς</l>
<l>εὔχετ’ Ἀθηναίῃ γλαυκώπιδι ὃν κατὰ θυμόν·</l>
<l n="770">κλῦθι θεά, ἀγαθή μοι ἐπίρροθος ἐλθὲ ποδοῖιν.</l>
<l>ὣς ἔφατ’ εὐχόμενος· τοῦ δ’ ἔκλυε Παλλὰς Ἀθήνη,</l>
<l>γυῖα δ’ ἔθηκεν ἐλαφρά, πόδας καὶ χεῖρας ὕπερθεν.</l>
<l>ἀλλ’ ὅτε δὴ τάχ’ ἔμελλον ἐπαί̈ξασθαι ἄεθλον,</l>
<l>ἔνθ’ Αἴας μὲν ὄλισθε θέων, βλάψεν γὰρ Ἀθήνη,</l>
<l n="775">τῇ ῥα βοῶν κέχυτ’ ὄνθος ἀποκταμένων ἐριμύκων,</l>
<l>οὓς ἐπὶ Πατρόκλῳ πέφνεν πόδας ὠκὺς Ἀχιλλεύς·</l>
<l>ἐν δ’ ὄνθου βοέου πλῆτο στόμα τε ῥῖνάς τε·</l>
<l>κρητῆρ’ αὖτ’ ἀνάειρε πολύτλας δῖος Ὀδυσσεύς,</l>
<l>ὡς ἦλθε φθάμενος· ὃ δὲ βοῦν ἕλε φαίδιμος Αἴας.</l>
<l n="780">στῆ δὲ κέρας μετὰ χερσὶν ἔχων βοὸς ἀγραύλοιο</l>
<l>ὄνθον ἀποπτύων, μετὰ δ’ Ἀργείοισιν ἔειπεν·</l>
<l>ὢ πόποι ἦ μ’ ἔβλαψε θεὰ πόδας, ἣ τὸ πάρος περ</l>
<l>μήτηρ ὣς Ὀδυσῆϊ παρίσταται ἠδ’ ἐπαρήγει.</l>
<milestone ed="p" n="784" unit="card"/>
</p><p><l><milestone ed="P" unit="para"/>ὣς ἔφαθ’, οἳ δ’ ἄρα πάντες ἐπ’ αὐτῷ ἡδὺ γέλασσαν.</l>
<l n="785">Ἀντίλοχος δ’ ἄρα δὴ λοισθήϊον ἔκφερ’ ἄεθλον</l>
<l>μειδιόων, καὶ μῦθον ἐν Ἀργείοισιν ἔειπεν·</l>
<l>εἰδόσιν ὔμμ’ ἐρέω πᾶσιν φίλοι, ὡς ἔτι καὶ νῦν</l>
<l>ἀθάνατοι τιμῶσι παλαιοτέρους ἀνθρώπους.</l>
<l>Αἴας μὲν γὰρ ἐμεῖ’ ὀλίγον προγενέστερός ἐστιν,</l>
<l n="790">οὗτος δὲ προτέρης γενεῆς προτέρων τ’ ἀνθρώπων·</l>
<l>ὠμογέροντα δέ μίν φας’ ἔμμεναι· ἀργαλέον δὲ</l>
<l>ποσσὶν ἐριδήσασθαι Ἀχαιοῖς, εἰ μὴ Ἀχιλλεῖ.</l>
</p><p><l><milestone ed="P" unit="para"/>ὣς φάτο, κύδηνεν δὲ ποδώκεα Πηλεί̈ωνα.</l>
<l>τὸν δ’ Ἀχιλεὺς μύθοισιν ἀμειβόμενος προσέειπεν·</l>
<l n="795">Ἀντίλοχ’ οὐ μέν τοι μέλεος εἰρήσεται αἶνος,</l>
<l>ἀλλά τοι ἡμιτάλαντον ἐγὼ χρυσοῦ ἐπιθήσω.</l>
</p><p><l><milestone ed="P" unit="para"/>ὣς εἰπὼν ἐν χερσὶ τίθει, ὃ δ’ ἐδέξατο χαίρων.</l>
<l>αὐτὰρ Πηλεί̈δης κατὰ μὲν δολιχόσκιον ἔγχος</l>
<l>θῆκ’ ἐς ἀγῶνα φέρων, κατὰ δ’ ἀσπίδα καὶ τρυφάλειαν</l>
<l n="800">τεύχεα Σαρπήδοντος, ἅ μιν Πάτροκλος ἀπηύρα.</l>
<l>στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>ἄνδρε δύω περὶ τῶνδε κελεύομεν, ὥ περ ἀρίστω,</l>
<l>τεύχεα ἑσσαμένω ταμεσίχροα χαλκὸν ἑλόντε</l>
<l>ἀλλήλων προπάροιθεν ὁμίλου πειρηθῆναι.</l>
<l n="805">ὁππότερός κε φθῇσιν ὀρεξάμενος χρόα καλόν,</l>
<l>ψαύσῃ δ’ ἐνδίνων διά τ’ ἔντεα καὶ μέλαν αἷμα,</l>
<l>τῷ μὲν ἐγὼ δώσω τόδε φάσγανον ἀργυρόηλον</l>
<l>καλὸν Θρηί̈κιον, τὸ μὲν Ἀστεροπαῖον ἀπηύρων·</l>
<l>τεύχεα δ’ ἀμφότεροι ξυνήϊα ταῦτα φερέσθων·</l>
<l n="810">καί σφιν δαῖτ’ ἀγαθὴν παραθήσομεν ἐν κλισίῃσιν.</l>
</p><p><l><milestone ed="P" unit="para"/>ὣς ἔφατ’, ὦρτο δ’ ἔπειτα μέγας Τελαμώνιος Αἴας,</l>
<l>ἂν δ’ ἄρα Τυδεί̈δης ὦρτο, κρατερὸς Διομήδης.</l>
<l>οἳ δ’ ἐπεὶ οὖν ἑκάτερθεν ὁμίλου θωρήχθησαν,</l>
<l>ἐς μέσον ἀμφοτέρω συνίτην μεμαῶτε μάχεσθαι</l>
<l n="815">δεινὸν δερκομένω· θάμβος δ’ ἔχε πάντας Ἀχαιούς.</l>
<l>ἀλλ’ ὅτε δὴ σχεδὸν ἦσαν ἐπ’ ἀλλήλοισιν ἰόντες,</l>
<l>τρὶς μὲν ἐπήϊξαν, τρὶς δὲ σχεδὸν ὁρμήθησαν.</l>
<l>ἔνθ’ Αἴας μὲν ἔπειτα κατ’ ἀσπίδα πάντος’ ἐί̈σην</l>
<l>νύξ’, οὐδὲ χρό’ ἵκανεν· ἔρυτο γὰρ ἔνδοθι θώρηξ·</l>
<l n="820">Τυδεί̈δης δ’ ἄρ’ ἔπειτα ὑπὲρ σάκεος μεγάλοιο</l>
<l>αἰὲν ἐπ’ αὐχένι κῦρε φαεινοῦ δουρὸς ἀκωκῇ.</l>
<l>καὶ τότε δή ῥ’ Αἴαντι περιδείσαντες Ἀχαιοὶ</l>
<l>παυσαμένους ἐκέλευσαν ἀέθλια ἶς’ ἀνελέσθαι.</l>
<l>αὐτὰρ Τυδεί̈δῃ δῶκεν μέγα φάσγανον ἥρως</l>
<l n="825">σὺν κολεῷ τε φέρων καὶ ἐϋτμήτῳ τελαμῶνι.</l>
<milestone ed="p" n="826" unit="card"/>
</p><p><l><milestone ed="P" unit="para"/>αὐτὰρ Πηλεί̈δης θῆκεν σόλον αὐτοχόωνον</l>
<l>ὃν πρὶν μὲν ῥίπτασκε μέγα σθένος Ἠετίωνος·</l>
<l>ἀλλ’ ἤτοι τὸν ἔπεφνε ποδάρκης δῖος Ἀχιλλεύς,</l>
<l>τὸν δ’ ἄγετ’ ἐν νήεσσι σὺν ἄλλοισι κτεάτεσσι.</l>
<l n="830">στῆ δ’ ὀρθὸς καὶ μῦθον ἐν Ἀργείοισιν ἔειπεν·</l>
<l>ὄρνυσθ’ οἳ καὶ τούτου ἀέθλου πειρήσεσθε.</l>
<l>εἴ οἱ καὶ μάλα πολλὸν ἀπόπροθι πίονες ἀγροί,</l>
<l>ἕξει μιν καὶ πέντε περιπλομένους ἐνιαυτοὺς</l>
<l>χρεώμενος· οὐ μὲν γάρ οἱ ἀτεμβόμενός γε σιδήρου</l>
<l n="835">ποιμὴν οὐδ’ ἀροτὴρ εἶς’ ἐς πόλιν, ἀλλὰ παρέξει.</l>
</p><p><l><milestone ed="P" unit="para"/>ὣς ἔφατ’, ὦρτο δ’ ἔπειτα μενεπτόλεμος Πολυποίτης,</l>
<l>ἂν δὲ Λεοντῆος κρατερὸν μένος ἀντιθέοιο,</l>
<l>ἂν δ’ Αἴας Τελαμωνιάδης καὶ δῖος Ἐπειός.</l>
<l>ἑξείης δ’ ἵσταντο, σόλον δ’ ἕλε δῖος Ἐπειός,</l>
<l n="840">ἧκε δὲ δινήσας· γέλασαν δ’ ἐπὶ πάντες Ἀχαιοί.</l>
<l>δεύτερος αὖτ’ ἀφέηκε Λεοντεὺς ὄζος Ἄρηος·</l>
<l>τὸ τρίτον αὖτ’ ἔρριψε μέγας Τελαμώνιος Αἴας</l>
<l>χειρὸς ἄπο στιβαρῆς, καὶ ὑπέρβαλε σήματα πάντων.</l>
<l>ἀλλ’ ὅτε δὴ σόλον εἷλε μενεπτόλεμος Πολυποίτης,</l>
<l n="845">ὅσσόν τίς τ’ ἔρριψε καλαύροπα βουκόλος ἀνήρ,</l>
<l>ἣ δέ θ’ ἑλισσομένη πέτεται διὰ βοῦς ἀγελαίας,</l>
<l>τόσσον παντὸς ἀγῶνος ὑπέρβαλε· τοὶ δὲ βόησαν.</l>
<l>ἀνστάντες δ’ ἕταροι Πολυποίταο κρατεροῖο</l>
<l>νῆας ἔπι γλαφυρὰς ἔφερον βασιλῆος ἄεθλον.</l>
</p><p><l n="850"><milestone ed="P" unit="para"/>αὐτὰρ ὃ τοξευτῇσι τίθει ἰόεντα σίδηρον,</l>
<l>κὰδ δ’ ἐτίθει δέκα μὲν πελέκεας, δέκα δ’ ἡμιπέλεκκα,</l>
<l>ἱστὸν δ’ ἔστησεν νηὸς κυανοπρῴροιο</l>
<l>τηλοῦ ἐπὶ ψαμάθοις, ἐκ δὲ τρήρωνα πέλειαν</l>
<l>λεπτῇ μηρίνθῳ δῆσεν ποδός, ἧς ἄρ’ ἀνώγει</l>
<l n="855">τοξεύειν· ὃς μέν κε βάλῃ τρήρωνα πέλειαν,</l>
<l>πάντας ἀειράμενος πελέκεας οἶκον δὲ φερέσθω·</l>
<l>ὃς δέ κε μηρίνθοιο τύχῃ ὄρνιθος ἁμαρτών,</l>
<l>ἥσσων γὰρ δὴ κεῖνος, ὃ δ’ οἴσεται ἡμιπέλεκκα.</l>
<milestone ed="p" n="859" unit="card"/>
</p><p><l><milestone ed="P" unit="para"/>ὣς ἔφατ’, ὦρτο δ’ ἔπειτα βίη Τεύκροιο ἄνακτος,</l>
<l n="860">ἂν δ’ ἄρα Μηριόνης θεράπων ἐὺ̈ς Ἰδομενῆος.</l>
<l>κλήρους δ’ ἐν κυνέῃ χαλκήρεϊ πάλλον ἑλόντες,</l>
<l>Τεῦκρος δὲ πρῶτος κλήρῳ λάχεν· αὐτίκα δ’ ἰὸν</l>
<l>ἧκεν ἐπικρατέως, οὐδ’ ἠπείλησεν ἄνακτι</l>
<l>ἀρνῶν πρωτογόνων ῥέξειν κλειτὴν ἑκατόμβην.</l>
<l n="865">ὄρνιθος μὲν ἅμαρτε· μέγηρε γάρ οἱ τό γ’ Ἀπόλλων·</l>
<l>αὐτὰρ ὃ μήρινθον βάλε πὰρ πόδα, τῇ δέδετ’ ὄρνις·</l>
<l>ἀντικρὺ δ’ ἀπὸ μήρινθον τάμε πικρὸς ὀϊστός.</l>
<l>ἣ μὲν ἔπειτ’ ἤϊξε πρὸς οὐρανόν, ἣ δὲ παρείθη</l>
<l>μήρινθος ποτὶ γαῖαν· ἀτὰρ κελάδησαν Ἀχαιοί.</l>
<l n="870">σπερχόμενος δ’ ἄρα Μηριόνης ἐξείρυσε χειρὸς</l>
<l>τόξον· ἀτὰρ δὴ ὀϊστὸν ἔχεν πάλαι, ὡς ἴθυνεν.</l>
<l>αὐτίκα δ’ ἠπείλησεν ἑκηβόλῳ Ἀπόλλωνι</l>
<l>ἀρνῶν πρωτογόνων ῥέξειν κλειτὴν ἑκατόμβην.</l>
<l>ὕψι δ’ ὑπὸ νεφέων εἶδε τρήρωνα πέλειαν·</l>
<l n="875">τῇ ῥ’ ὅ γε δινεύουσαν ὑπὸ πτέρυγος βάλε μέσσην,</l>
<l>ἀντικρὺ δὲ διῆλθε βέλος· τὸ μὲν ἂψ ἐπὶ γαίῃ</l>
<l>πρόσθεν Μηριόναο πάγη ποδός· αὐτὰρ ἣ ὄρνις</l>
<l>ἱστῷ ἐφεζομένη νηὸς κυανοπρῴροιο</l>
<l>αὐχέν’ ἀπεκρέμασεν, σὺν δὲ πτερὰ πυκνὰ λίασθεν.</l>
<l n="880">ὠκὺς δ’ ἐκ μελέων θυμὸς πτάτο, τῆλε δ’ ἀπ’ αὐτοῦ</l>
<l>κάππεσε· λαοὶ δ’ αὖ θηεῦντό τε θάμβησάν τε.</l>
<l>ἂν δ’ ἄρα Μηριόνης πελέκεας δέκα πάντας ἄειρε,</l>
<l>Τεῦκρος δ’ ἡμιπέλεκκα φέρεν κοίλας ἐπὶ νῆας.</l>
</p><p><l><milestone ed="P" unit="para"/>αὐτὰρ Πηλεί̈δης κατὰ μὲν δολιχόσκιον ἔγχος,</l>
<l n="885">κὰδ δὲ λέβητ’ ἄπυρον βοὸς ἄξιον ἀνθεμόεντα</l>
<l>θῆκ’ ἐς ἀγῶνα φέρων· καί ῥ’ ἥμονες ἄνδρες ἀνέσταν·</l>
<l>ἂν μὲν ἄρ’ Ἀτρεί̈δης εὐρὺ κρείων Ἀγαμέμνων,</l>
<l>ἂν δ’ ἄρα Μηριόνης, θεράπων ἐὺ̈ς Ἰδομενῆος.</l>
<l>τοῖσι δὲ καὶ μετέειπε ποδάρκης δῖος Ἀχιλλεύς·</l>
<l n="890">Ἀτρεί̈δη· ἴδμεν γὰρ ὅσον προβέβηκας ἁπάντων</l>
<l>ἠδ’ ὅσσον δυνάμει τε καὶ ἥμασιν ἔπλευ ἄριστος·</l>
<l>ἀλλὰ σὺ μὲν τόδ’ ἄεθλον ἔχων κοίλας ἐπὶ νῆας</l>
<l>ἔρχευ, ἀτὰρ δόρυ Μηριόνῃ ἥρωϊ πόρωμεν,</l>
<l>εἰ σύ γε σῷ θυμῷ ἐθέλοις· κέλομαι γὰρ ἔγωγε.</l>
</p><p><l n="895"><milestone ed="P" unit="para"/>ὣς ἔφατ’, οὐδ’ ἀπίθησεν ἄναξ ἀνδρῶν Ἀγαμέμνων·</l>
<l>δῶκε δὲ Μηριόνῃ δόρυ χάλκεον· αὐτὰρ ὅ γ’ ἥρως</l>
<l>Ταλθυβίῳ κήρυκι δίδου περικαλλὲς ἄεθλον.</l>
</p></div>
<div type="book" n="24">
<milestone ed="p" n="1" unit="card"/>
<p><l>λῦτο δ’ ἀγών, λαοὶ δὲ θοὰς ἐπὶ νῆας ἕκαστοι</l>
<l>ἐσκίδναντ’ ἰέναι. τοὶ μὲν δόρποιο μέδοντο</l>
<l>ὕπνου τε γλυκεροῦ ταρπήμεναι· αὐτὰρ Ἀχιλλεὺς</l>
<l>κλαῖε φίλου ἑτάρου μεμνημένος, οὐδέ μιν ὕπνος</l>
<l n="5">ᾕρει πανδαμάτωρ, ἀλλ’ ἐστρέφετ’ ἔνθα καὶ ἔνθα</l>
<l>Πατρόκλου ποθέων ἀνδροτῆτά τε καὶ μένος ἠύ̈,</l>
<l>ἠδ’ ὁπόσα τολύπευσε σὺν αὐτῷ καὶ πάθεν ἄλγεα</l>
<l>ἀνδρῶν τε πτολέμους ἀλεγεινά τε κύματα πείρων·</l>
<l>τῶν μιμνησκόμενος θαλερὸν κατὰ δάκρυον εἶβεν,</l>
<l n="10">ἄλλοτ’ ἐπὶ πλευρὰς κατακείμενος, ἄλλοτε δ’ αὖτε</l>
<l>ὕπτιος, ἄλλοτε δὲ πρηνής· τοτὲ δ’ ὀρθὸς ἀναστὰς</l>
<l>δινεύεσκ’ ἀλύων παρὰ θῖν’ ἁλός· οὐδέ μιν ἠὼς</l>
<l>φαινομένη λήθεσκεν ὑπεὶρ ἅλα τ’ ἠϊόνας τε.</l>
<l>ἀλλ’ ὅ γ’ ἐπεὶ ζεύξειεν ὑφ’ ἅρμασιν ὠκέας ἵππους,</l>
<l n="15">Ἕκτορα δ’ ἕλκεσθαι δησάσκετο δίφρου ὄπισθεν,</l>
<l>τρὶς δ’ ἐρύσας περὶ σῆμα Μενοιτιάδαο θανόντος</l>
<l>αὖτις ἐνὶ κλισίῃ παυέσκετο, τὸν δέ τ’ ἔασκεν</l>
<l>ἐν κόνι ἐκτανύσας προπρηνέα· τοῖο δ’ Ἀπόλλων</l>
<l>πᾶσαν ἀεικείην ἄπεχε χροὶ̈ φῶτ’ ἐλεαίρων</l>
<l n="20">καὶ τεθνηότα περ· περὶ δ’ αἰγίδι πάντα κάλυπτε</l>
<l>χρυσείῃ, ἵνα μή μιν ἀποδρύφοι ἑλκυστάζων.</l>
<milestone ed="p" n="22" unit="card"/>
</p><p><l><milestone ed="P" unit="para"/>ὣς ὃ μὲν Ἕκτορα δῖον ἀείκιζεν μενεαίνων·</l>
<l>τὸν δ’ ἐλεαίρεσκον μάκαρες θεοὶ εἰσορόωντες,</l>
<l>κλέψαι δ’ ὀτρύνεσκον ἐύ̈σκοπον ἀργεϊφόντην.</l>
<l n="25">ἔνθ’ ἄλλοις μὲν πᾶσιν ἑήνδανεν, οὐδέ ποθ’ Ἥρῃ</l>
<l>οὐδὲ Ποσειδάων’ οὐδὲ γλαυκώπιδι κούρῃ,</l>
<l>ἀλλ’ ἔχον ὥς σφιν πρῶτον ἀπήχθετο Ἴλιος ἱρὴ</l>
<l>καὶ Πρίαμος καὶ λαὸς Ἀλεξάνδρου ἕνεκ’ ἄτης,</l>
<l>ὃς νείκεσσε θεὰς ὅτε οἱ μέσσαυλον ἵκοντο,</l>
<l n="30">τὴν δ’ ᾔνης’ ἥ οἱ πόρε μαχλοσύνην ἀλεγεινήν.</l>
<l>ἀλλ’ ὅτε δή ῥ’ ἐκ τοῖο δυωδεκάτη γένετ’ ἠώς,</l>
<l>καὶ τότ’ ἄρ’ ἀθανάτοισι μετηύδα Φοῖβος Ἀπόλλων·</l>
<l>σχέτλιοί ἐστε θεοί, δηλήμονες· οὔ νύ ποθ’ ὑμῖν</l>
<l>Ἕκτωρ μηρί’ ἔκηε βοῶν αἰγῶν τε τελείων;</l>
<l n="35">τὸν νῦν οὐκ ἔτλητε νέκυν περ ἐόντα σαῶσαι</l>
<l>ᾗ τ’ ἀλόχῳ ἰδέειν καὶ μητέρι καὶ τέκεϊ ᾧ</l>
<l>καὶ πατέρι Πριάμῳ λαοῖσί τε, τοί κέ μιν ὦκα</l>
<l>ἐν πυρὶ κήαιεν καὶ ἐπὶ κτέρεα κτερίσαιεν.</l>
<l>ἀλλ’ ὀλοῷ Ἀχιλῆϊ θεοὶ βούλεσθ’ ἐπαρήγειν,</l>
<l n="40">ᾧ οὔτ’ ἂρ φρένες εἰσὶν ἐναίσιμοι οὔτε νόημα</l>
<l>γναμπτὸν ἐνὶ στήθεσσι, λέων δ’ ὣς ἄγρια οἶδεν,</l>
<l>ὅς τ’ ἐπεὶ ἂρ μεγάλῃ τε βίῃ καὶ ἀγήνορι θυμῷ</l>
<l>εἴξας εἶς’ ἐπὶ μῆλα βροτῶν ἵνα δαῖτα λάβῃσιν·</l>
<l>ὣς Ἀχιλεὺς ἔλεον μὲν ἀπώλεσεν, οὐδέ οἱ αἰδὼς</l>
<l n="45">γίγνεται, ἥ τ’ ἄνδρας μέγα σίνεται ἠδ’ ὀνίνησι.</l>
<l>μέλλει μέν πού τις καὶ φίλτερον ἄλλον ὀλέσσαι</l>
<l>ἠὲ κασίγνητον ὁμογάστριον ἠὲ καὶ υἱόν·</l>
<l>ἀλλ’ ἤτοι κλαύσας καὶ ὀδυράμενος μεθέηκε·</l>
<l>τλητὸν γὰρ Μοῖραι θυμὸν θέσαν ἀνθρώποισιν.</l>
<l n="50">αὐτὰρ ὅ γ’ Ἕκτορα δῖον, ἐπεὶ φίλον ἦτορ ἀπηύρα,</l>
<l>ἵππων ἐξάπτων περὶ σῆμ’ ἑτάροιο φίλοιο</l>
<l>ἕλκει· οὐ μήν οἱ τό γε κάλλιον οὐδέ τ’ ἄμεινον.</l>
<l>μὴ ἀγαθῷ περ ἐόντι νεμεσσηθέωμέν οἱ ἡμεῖς·</l>
<l>κωφὴν γὰρ δὴ γαῖαν ἀεικίζει μενεαίνων.</l>
</p><p><l n="55"><milestone ed="P" unit="para"/>τὸν δὲ χολωσαμένη προσέφη λευκώλενος Ἥρη·</l>
<l>εἴη κεν καὶ τοῦτο τεὸν ἔπος ἀργυρότοξε</l>
<l>εἰ δὴ ὁμὴν Ἀχιλῆϊ καὶ Ἕκτορι θήσετε τιμήν.</l>
<l>Ἕκτωρ μὲν θνητός τε γυναῖκά τε θήσατο μαζόν·</l>
<l>αὐτὰρ Ἀχιλλεύς ἐστι θεᾶς γόνος, ἣν ἐγὼ αὐτὴ</l>
<l n="60">θρέψά τε καὶ ἀτίτηλα καὶ ἀνδρὶ πόρον παράκοιτιν</l>
<l>Πηλέϊ, ὃς περὶ κῆρι φίλος γένετ’ ἀθανάτοισι.</l>
<l>πάντες δ’ ἀντιάασθε θεοὶ γάμου· ἐν δὲ σὺ τοῖσι</l>
<l>δαίνυ’ ἔχων φόρμιγγα κακῶν ἕταρ’, αἰὲν ἄπιστε.</l>
<milestone ed="p" n="64" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσέφη νεφεληγερέτα Ζεύς·</l>
<l n="65">Ἥρη μὴ δὴ πάμπαν ἀποσκύδμαινε θεοῖσιν·</l>
<l>οὐ μὲν γὰρ τιμή γε μί’ ἔσσεται· ἀλλὰ καὶ Ἕκτωρ</l>
<l>φίλτατος ἔσκε θεοῖσι βροτῶν οἳ ἐν Ἰλίῳ εἰσίν·</l>
<l>ὣς γὰρ ἔμοιγ’, ἐπεὶ οὔ τι φίλων ἡμάρτανε δώρων.</l>
<l>οὐ γάρ μοί ποτε βωμὸς ἐδεύετο δαιτὸς ἐί̈σης</l>
<l n="70">λοιβῆς τε κνίσης τε· τὸ γὰρ λάχομεν γέρας ἡμεῖς.</l>
<l>ἀλλ’ ἤτοι κλέψαι μὲν ἐάσομεν, οὐδέ πῃ ἔστι,</l>
<l>λάθρῃ Ἀχιλλῆος θρασὺν Ἕκτορα· ἦ γάρ οἱ αἰεὶ</l>
<l>μήτηρ παρμέμβλωκεν ὁμῶς νύκτάς τε καὶ ἦμαρ.</l>
<l>ἀλλ’ εἴ τις καλέσειε θεῶν Θέτιν ἆσσον ἐμεῖο,</l>
<l n="75">ὄφρά τί οἱ εἴπω πυκινὸν ἔπος, ὥς κεν Ἀχιλλεὺς</l>
<l>δώρων ἐκ Πριάμοιο λάχῃ ἀπό θ’ Ἕκτορα λύσῃ.</l>
</p><p><l><milestone ed="P" unit="para"/>ὣς ἔφατ’, ὦρτο δὲ Ἶρις ἀελλόπος ἀγγελέουσα,</l>
<l>μεσσηγὺς δὲ Σάμου τε καὶ Ἴμβρου παιπαλοέσσης</l>
<l>ἔνθορε μείλανι πόντῳ· ἐπεστονάχησε δὲ λίμνη.</l>
<l n="80">ἣ δὲ μολυβδαίνῃ ἰκέλη ἐς βυσσὸν ὄρουσεν,</l>
<l>ἥ τε κατ’ ἀγραύλοιο βοὸς κέρας ἐμβεβαυῖα</l>
<l>ἔρχεται ὠμηστῇσιν ἐπ’ ἰχθύσι κῆρα φέρουσα.</l>
<l>εὗρε δ’ ἐνὶ σπῆϊ γλαφυρῷ Θέτιν, ἀμφὶ δ’ ἄρ’ ἄλλαι</l>
<l>εἵαθ’ ὁμηγερέες ἅλιαι θεαί· ἣ δ’ ἐνὶ μέσσῃς</l>
<l n="85">κλαῖε μόρον οὗ παιδὸς ἀμύμονος, ὅς οἱ ἔμελλε</l>
<l>φθίσεσθ’ ἐν Τροίῃ ἐριβώλακι τηλόθι πάτρης.</l>
<l>ἀγχοῦ δ’ ἱσταμένη προσέφη πόδας ὠκέα Ἶρις·</l>
<l>ὄρσο Θέτι· καλέει Ζεὺς ἄφθιτα μήδεα εἰδώς.</l>
<l>τὴν δ’ ἠμείβετ’ ἔπειτα θεὰ Θέτις ἀργυρόπεζα·</l>
<l n="90">τίπτέ με κεῖνος ἄνωγε μέγας θεός; αἰδέομαι δὲ</l>
<l>μίσγεσθ’ ἀθανάτοισιν, ἔχω δ’ ἄχε’ ἄκριτα θυμῷ.</l>
<l>εἶμι μέν, οὐδ’ ἅλιον ἔπος ἔσσεται ὅττί κεν εἴπῃ.</l>
<milestone ed="p" n="93" unit="card"/>
</p><p><l><milestone ed="P" unit="para"/>ὣς ἄρα φωνήσασα κάλυμμ’ ἕλε δῖα θεάων</l>
<l>κυάνεον, τοῦ δ’ οὔ τι μελάντερον ἔπλετο ἔσθος.</l>
<l n="95">βῆ δ’ ἰέναι, πρόσθεν δὲ ποδήνεμος ὠκέα Ἶρις</l>
<l>ἡγεῖτ’· ἀμφὶ δ’ ἄρα σφι λιάζετο κῦμα θαλάσσης.</l>
<l>ἀκτὴν δ’ ἐξαναβᾶσαι ἐς οὐρανὸν ἀϊχθήτην,</l>
<l>εὗρον δ’ εὐρύοπα Κρονίδην, περὶ δ’ ἄλλοι ἅπαντες</l>
<l>εἵαθ’ ὁμηγερέες μάκαρες θεοὶ αἰὲν ἐόντες.</l>
<l n="100">ἣ δ’ ἄρα πὰρ Διὶ πατρὶ καθέζετο, εἶξε δ’ Ἀθήνη.</l>
<l>Ἥρη δὲ χρύσεον καλὸν δέπας ἐν χερὶ θῆκε</l>
<l>καί ῥ’ εὔφρην’ ἐπέεσσι· Θέτις δ’ ὤρεξε πιοῦσα.</l>
<l>τοῖσι δὲ μύθων ἦρχε πατὴρ ἀνδρῶν τε θεῶν τε·</l>
<l>ἤλυθες Οὔλυμπον δὲ θεὰ Θέτι κηδομένη περ,</l>
<l n="105">πένθος ἄλαστον ἔχουσα μετὰ φρεσίν· οἶδα καὶ αὐτός·</l>
<l>ἀλλὰ καὶ ὧς ἐρέω τοῦ ς’ εἵνεκα δεῦρο κάλεσσα.</l>
<l>ἐννῆμαρ δὴ νεῖκος ἐν ἀθανάτοισιν ὄρωρεν</l>
<l>Ἕκτορος ἀμφὶ νέκυι καὶ Ἀχιλλῆϊ πτολιπόρθῳ·</l>
<l>κλέψαι δ’ ὀτρύνουσιν ἐύ̈σκοπον ἀργεϊφόντην·</l>
<l n="110">αὐτὰρ ἐγὼ τόδε κῦδος Ἀχιλλῆϊ προτιάπτω</l>
<l>αἰδῶ καὶ φιλότητα τεὴν μετόπισθε φυλάσσων.</l>
<l>αἶψα μάλ’ ἐς στρατὸν ἐλθὲ καὶ υἱέϊ σῷ ἐπίτειλον·</l>
<l>σκύζεσθαί οἱ εἰπὲ θεούς, ἐμὲ δ’ ἔξοχα πάντων</l>
<l>ἀθανάτων κεχολῶσθαι, ὅτι φρεσὶ μαινομένῃσιν</l>
<l n="115">Ἕκτορ’ ἔχει παρὰ νηυσὶ κορωνίσιν οὐδ’ ἀπέλυσεν,</l>
<l>αἴ κέν πως ἐμέ τε δείσῃ ἀπό θ’ Ἕκτορα λύσῃ.</l>
<l>αὐτὰρ ἐγὼ Πριάμῳ μεγαλήτορι Ἶριν ἐφήσω</l>
<l>λύσασθαι φίλον υἱὸν ἰόντ’ ἐπὶ νῆας Ἀχαιῶν,</l>
<l>δῶρα δ’ Ἀχιλλῆϊ φερέμεν, τά κε θυμὸν ἰήνῃ.</l>
<milestone ed="p" n="120" unit="card"/>
</p><p><l n="120"><milestone ed="P" unit="para"/>ὣς ἔφατ’, οὐδ’ ἀπίθησε θεὰ Θέτις ἀργυρόπεζα,</l>
<l>βῆ δὲ κατ’ Οὐλύμποιο καρήνων ἀί̈ξασα,</l>
<l>ἷξεν δ’ ἐς κλισίην οὗ υἱέος· ἔνθ’ ἄρα τόν γε</l>
<l>εὗρ’ ἁδινὰ στενάχοντα· φίλοι δ’ ἀμφ’ αὐτὸν ἑταῖροι</l>
<l>ἐσσυμένως ἐπένοντο καὶ ἐντύνοντο ἄριστον·</l>
<l n="125">τοῖσι δ’ ὄϊς λάσιος μέγας ἐν κλισίῃ ἱέρευτο.</l>
<l>ἣ δὲ μάλ’ ἄγχ’ αὐτοῖο καθέζετο πότνια μήτηρ,</l>
<l>χειρί τέ μιν κατέρεξεν ἔπος τ’ ἔφατ’ ἔκ τ’ ὀνόμαζε·</l>
<l>τέκνον ἐμὸν τέο μέχρις ὀδυρόμενος καὶ ἀχεύων</l>
<l>σὴν ἔδεαι κραδίην μεμνημένος οὔτέ τι σίτου</l>
<l n="130">οὔτ’ εὐνῆς; ἀγαθὸν δὲ γυναικί περ ἐν φιλότητι</l>
<l>μίσγεσθ’· οὐ γάρ μοι δηρὸν βέῃ, ἀλλά τοι ἤδη</l>
<l>ἄγχι παρέστηκεν θάνατος καὶ μοῖρα κραταιή.</l>
<l>ἀλλ’ ἐμέθεν ξύνες ὦκα, Διὸς δέ τοι ἄγγελός εἰμι·</l>
<l>σκύζεσθαι σοί φησι θεούς, ἑὲ δ’ ἔξοχα πάντων</l>
<l n="135">ἀθανάτων κεχολῶσθαι, ὅτι φρεσὶ μαινομένῃσιν</l>
<l>Ἕκτορ’ ἔχεις παρὰ νηυσὶ κορωνίσιν οὐδ’ ἀπέλυσας.</l>
<l>ἀλλ’ ἄγε δὴ λῦσον, νεκροῖο δὲ δέξαι ἄποινα.</l>
</p><p><l><milestone ed="P" unit="para"/>τὴν δ’ ἀπαμειβόμενος προσέφη πόδας ὠκὺς Ἀχιλλεύς·</l>
<l>τῇδ’ εἴη· ὃς ἄποινα φέροι καὶ νεκρὸν ἄγοιτο,</l>
<l n="140">εἰ δὴ πρόφρονι θυμῷ Ὀλύμπιος αὐτὸς ἀνώγει.</l>
</p><p><l><milestone ed="P" unit="para"/>ὣς οἵ γ’ ἐν νηῶν ἀγύρει μήτηρ τε καὶ υἱὸς</l>
<l>πολλὰ πρὸς ἀλλήλους ἔπεα πτερόεντ’ ἀγόρευον.</l>
<l>Ἶριν δ’ ὄτρυνε Κρονίδης εἰς Ἴλιον ἱρήν·</l>
<l>βάσκ’ ἴθι Ἶρι ταχεῖα λιποῦς’ ἕδος Οὐλύμποιο</l>
<l n="145">ἄγγειλον Πριάμῳ μεγαλήτορι Ἴλιον εἴσω</l>
<l>λύσασθαι φίλον υἱὸν ἰόντ’ ἐπὶ νῆας Ἀχαιῶν,</l>
<l>δῶρα δ’ Ἀχιλλῆϊ φερέμεν τά κε θυμὸν ἰήνῃ</l>
<l>οἶον, μὴ δέ τις ἄλλος ἅμα Τρώων ἴτω ἀνήρ.</l>
<l>κῆρύξ τίς οἱ ἕποιτο γεραίτερος, ὅς κ’ ἰθύνοι</l>
<l n="150">ἡμιόνους καὶ ἄμαξαν ἐύ̈τροχον, ἠδὲ καὶ αὖτις</l>
<l>νεκρὸν ἄγοι προτὶ ἄστυ, τὸν ἔκτανε δῖος Ἀχιλλεύς.</l>
<l>μὴ δέ τί οἱ θάνατος μελέτω φρεσὶ μὴ δέ τι τάρβος·</l>
<l>τοῖον γάρ οἱ πομπὸν ὀπάσσομεν ἀργεϊφόντην,</l>
<l>ὃς ἄξει εἷός κεν ἄγων Ἀχιλῆϊ πελάσσῃ.</l>
<l n="155">αὐτὰρ ἐπὴν ἀγάγῃσιν ἔσω κλισίην Ἀχιλῆος,</l>
<l>οὔτ’ αὐτὸς κτενέει ἀπό τ’ ἄλλους πάντας ἐρύξει·</l>
<l>οὔτε γάρ ἐστ’ ἄφρων οὔτ’ ἄσκοπος οὔτ’ ἀλιτήμων,</l>
<l>ἀλλὰ μάλ’ ἐνδυκέως ἱκέτεω πεφιδήσεται ἀνδρός.</l>
<milestone ed="p" n="159" unit="card"/>
</p><p><l><milestone ed="P" unit="para"/>ὣς ἔφατ’, ὦρτο δὲ Ἶρις ἀελλόπος ἀγγελέουσα.</l>
<l n="160">ἷξεν δ’ ἐς Πριάμοιο, κίχεν δ’ ἐνοπήν τε γόον τε.</l>
<l>παῖδες μὲν πατέρ’ ἀμφὶ καθήμενοι ἔνδοθεν αὐλῆς</l>
<l>δάκρυσιν εἵματ’ ἔφυρον, ὃ δ’ ἐν μέσσοισι γεραιὸς</l>
<l>ἐντυπὰς ἐν χλαίνῃ κεκαλυμμένος· ἀμφὶ δὲ πολλὴ</l>
<l>κόπρος ἔην κεφαλῇ τε καὶ αὐχένι τοῖο γέροντος</l>
<l n="165">τήν ῥα κυλινδόμενος καταμήσατο χερσὶν ἑῇσι.</l>
<l>θυγατέρες δ’ ἀνὰ δώματ’ ἰδὲ νυοὶ ὠδύροντο</l>
<l>τῶν μιμνησκόμεναι οἳ δὴ πολέες τε καὶ ἐσθλοὶ</l>
<l>χερσὶν ὑπ’ Ἀργείων κέατο ψυχὰς ὀλέσαντες.</l>
<l>στῆ δὲ παρὰ Πρίαμον Διὸς ἄγγελος, ἠδὲ προσηύδα</l>
<l n="170">τυτθὸν φθεγξαμένη· τὸν δὲ τρόμος ἔλλαβε γυῖα·</l>
<l>θάρσει Δαρδανίδη Πρίαμε φρεσί, μὴ δέ τι τάρβει·</l>
<l>οὐ μὲν γάρ τοι ἐγὼ κακὸν ὀσσομένη τόδ’ ἱκάνω</l>
<l>ἀλλ’ ἀγαθὰ φρονέουσα· Διὸς δέ τοι ἄγγελός εἰμι,</l>
<l>ὅς σευ ἄνευθεν ἐὼν μέγα κήδεται ἠδ’ ἐλεαίρει.</l>
<l n="175">λύσασθαί ς’ ἐκέλευσεν Ὀλύμπιος Ἕκτορα δῖον,</l>
<l>δῶρα δ’ Ἀχιλλῆϊ φερέμεν τά κε θυμὸν ἰήνῃ</l>
<l>οἶον, μὴ δέ τις ἄλλος ἅμα Τρώων ἴτω ἀνήρ.</l>
<l>κῆρύξ τίς τοι ἕποιτο γεραίτερος, ὅς κ’ ἰθύνοι</l>
<l>ἡμιόνους καὶ ἄμαξαν ἐύ̈τροχον, ἠδὲ καὶ αὖτις</l>
<l n="180">νεκρὸν ἄγοι προτὶ ἄστυ, τὸν ἔκτανε δῖος Ἀχιλλεύς.</l>
<l>μὴ δέ τί τοι θάνατος μελέτω φρεσὶ μηδέ τι τάρβος·</l>
<l>τοῖος γάρ τοι πομπὸς ἅμ’ ἕψεται ἀργεϊφόντης,</l>
<l>ὅς ς’ ἄξει εἷός κεν ἄγων Ἀχιλῆϊ πελάσσῃ.</l>
<l>αὐτὰρ ἐπὴν ἀγάγῃσιν ἔσω κλισίην Ἀχιλῆος,</l>
<l n="185">οὔτ’ αὐτὸς κτενέει ἀπό τ’ ἄλλους πάντας ἐρύξει·</l>
<l>οὔτε γάρ ἔστ’ ἄφρων οὔτ’ ἄσκοπος οὔτ’ ἀλιτήμων,</l>
<l>ἀλλὰ μάλ’ ἐνδυκέως ἱκέτεω πεφιδήσεται ἀνδρός.</l>
</p><p><l><milestone ed="P" unit="para"/>ἣ μὲν ἄρ’ ὣς εἰποῦς’ ἀπέβη πόδας ὠκέα Ἶρις,</l>
<l>αὐτὰρ ὅ γ’ υἷας ἄμαξαν ἐύ̈τροχον ἡμιονείην</l>
<l n="190">ὁπλίσαι ἠνώγει, πείρινθα δὲ δῆσαι ἐπ’ αὐτῆς.</l>
<l>αὐτὸς δ’ ἐς θάλαμον κατεβήσετο κηώεντα</l>
<l>κέδρινον ὑψόροφον, ὃς γλήνεα πολλὰ κεχάνδει·</l>
<l>ἐς δ’ ἄλοχον Ἑκάβην ἐκαλέσσατο φώνησέν τε·</l>
<l>δαιμονίη Διόθεν μοι Ὀλύμπιος ἄγγελος ἦλθε</l>
<l n="195">λύσασθαι φίλον υἱὸν ἰόντ’ ἐπὶ νῆας Ἀχαιῶν,</l>
<l>δῶρα δ’ Ἀχιλλῆϊ φερέμεν τά κε θυμὸν ἰήνῃ.</l>
<l>ἀλλ’ ἄγε μοι τόδε εἰπὲ τί τοι φρεσὶν εἴδεται εἶναι;</l>
<l>αἰνῶς γάρ μ’ αὐτόν γε μένος καὶ θυμὸς ἄνωγε</l>
<l>κεῖς’ ἰέναι ἐπὶ νῆας ἔσω στρατὸν εὐρὺν Ἀχαιῶν.</l>
<milestone ed="p" n="200" unit="card"/>
</p><p><l n="200"><milestone ed="P" unit="para"/>ὣς φάτο, κώκυσεν δὲ γυνὴ καὶ ἀμείβετο μύθῳ·</l>
<l>ὤ μοι πῇ δή τοι φρένες οἴχονθ’, ᾗς τὸ πάρος περ</l>
<l>ἔκλε’ ἐπ’ ἀνθρώπους ξείνους ἠδ’ οἷσιν ἀνάσσεις;</l>
<l>πῶς ἐθέλεις ἐπὶ νῆας Ἀχαιῶν ἐλθέμεν οἶος</l>
<l>ἀνδρὸς ἐς ὀφθαλμοὺς ὅς τοι πολέας τε καὶ ἐσθλοὺς</l>
<l n="205">υἱέας ἐξενάριξε· σιδήρειόν νύ τοι ἦτορ.</l>
<l>εἰ γάρ ς’ αἱρήσει καὶ ἐσόψεται ὀφθαλμοῖσιν</l>
<l>ὠμηστὴς καὶ ἄπιστος ἀνὴρ ὅ γε οὔ ς’ ἐλεήσει,</l>
<l>οὐδέ τί ς’ αἰδέσεται. νῦν δὲ κλαίωμεν ἄνευθεν</l>
<l>ἥμενοι ἐν μεγάρῳ· τῷ δ’ ὥς ποθι Μοῖρα κραταιὴ</l>
<l n="210">γιγνομένῳ ἐπένησε λίνῳ, ὅτε μιν τέκον αὐτή,</l>
<l>ἀργίποδας κύνας ἆσαι ἑῶν ἀπάνευθε τοκήων</l>
<l>ἀνδρὶ πάρα κρατερῷ, τοῦ ἐγὼ μέσον ἧπαρ ἔχοιμι</l>
<l>ἐσθέμεναι προσφῦσα· τότ’ ἄντιτα ἔργα γένοιτο</l>
<l>παιδὸς ἐμοῦ, ἐπεὶ οὔ ἑ κακιζόμενόν γε κατέκτα,</l>
<l n="215">ἀλλὰ πρὸ Τρώων καὶ Τρωϊάδων βαθυκόλπων</l>
<l>ἑσταότ’ οὔτε φόβου μεμνημένον οὔτ’ ἀλεωρῆς.</l>
</p><p><l><milestone ed="P" unit="para"/>τὴν δ’ αὖτε προσέειπε γέρων Πρίαμος θεοειδής·</l>
<l>μή μ’ ἐθέλοντ’ ἰέναι κατερύκανε, μὴ δέ μοι αὐτὴ</l>
<l>ὄρνις ἐνὶ μεγάροισι κακὸς πέλευ· οὐδέ με πείσεις.</l>
<l n="220">εἰ μὲν γάρ τίς μ’ ἄλλος ἐπιχθονίων ἐκέλευεν,</l>
<l>ἢ οἳ μάντιές εἰσι θυοσκόοι ἢ ἱερῆες,</l>
<l>ψεῦδός κεν φαῖμεν καὶ νοσφιζοίμεθα μᾶλλον·</l>
<l>νῦν δ’, αὐτὸς γὰρ ἄκουσα θεοῦ καὶ ἐσέδρακον ἄντην,</l>
<l>εἶμι καὶ οὐχ ἅλιον ἔπος ἔσσεται. εἰ δέ μοι αἶσα</l>
<l n="225">τεθνάμεναι παρὰ νηυσὶν Ἀχαιῶν χαλκοχιτώνων</l>
<l>βούλομαι· αὐτίκα γάρ με κατακτείνειεν Ἀχιλλεὺς</l>
<l>ἀγκὰς ἑλόντ’ ἐμὸν υἱόν, ἐπὴν γόου ἐξ ἔρον εἵην.</l>
<milestone ed="p" n="228" unit="card"/>
</p><p><l><milestone ed="P" unit="para"/>ἦ καὶ φωριαμῶν ἐπιθήματα κάλ’ ἀνέῳγεν·</l>
<l>ἔνθεν δώδεκα μὲν περικαλλέας ἔξελε πέπλους,</l>
<l n="230">δώδεκα δ’ ἁπλοί̈δας χλαίνας, τόσσους δὲ τάπητας,</l>
<l>τόσσα δὲ φάρεα λευκά, τόσους δ’ ἐπὶ τοῖσι χιτῶνας.</l>
<l>χρυσοῦ δὲ στήσας ἔφερεν δέκα πάντα τάλαντα,</l>
<l>ἐκ δὲ δύ’ αἴθωνας τρίποδας, πίσυρας δὲ λέβητας,</l>
<l>ἐκ δὲ δέπας περικαλλές, ὅ οἱ Θρῇκες πόρον ἄνδρες</l>
<l n="235">ἐξεσίην ἐλθόντι μέγα κτέρας· οὐδέ νυ τοῦ περ</l>
<l>φείσατ’ ἐνὶ μεγάροις ὃ γέρων, περὶ δ’ ἤθελε θυμῷ</l>
<l>λύσασθαι φίλον υἱόν. ὃ δὲ Τρῶας μὲν ἅπαντας</l>
<l>αἰθούσης ἀπέεργεν ἔπεσς’ αἰσχροῖσιν ἐνίσσων·</l>
<l>ἔρρετε λωβητῆρες ἐλεγχέες· οὔ νυ καὶ ὑμῖν</l>
<l n="240">οἴκοι ἔνεστι γόος, ὅτι μ’ ἤλθετε κηδήσοντες;</l>
<l>ἦ ὀνόσασθ’ ὅτι μοι Κρονίδης Ζεὺς ἄλγε’ ἔδωκε</l>
<l>παῖδ’ ὀλέσαι τὸν ἄριστον; ἀτὰρ γνώσεσθε καὶ ὔμμες·</l>
<l>ῥηί̈τεροι γὰρ μᾶλλον Ἀχαιοῖσιν δὴ ἔσεσθε</l>
<l>κείνου τεθνηῶτος ἐναιρέμεν. αὐτὰρ ἔγωγε</l>
<l n="245">πρὶν ἀλαπαζομένην τε πόλιν κεραϊζομένην τε</l>
<l>ὀφθαλμοῖσιν ἰδεῖν βαίην δόμον Ἄϊδος εἴσω.</l>
</p><p><l><milestone ed="P" unit="para"/>ἦ καὶ σκηπανίῳ δίεπ’ ἀνέρας· οἳ δ’ ἴσαν ἔξω</l>
<l>σπερχομένοιο γέροντος· ὃ δ’ υἱάσιν οἷσιν ὁμόκλα</l>
<l>νεικείων Ἕλενόν τε Πάριν τ’ Ἀγάθωνά τε δῖον</l>
<l n="250">Πάμμονά τ’ Ἀντίφονόν τε βοὴν ἀγαθόν τε Πολίτην</l>
<l>Δηί̈φοβόν τε καὶ Ἱππόθοον καὶ δῖον Ἀγαυόν·</l>
<l>ἐννέα τοῖς ὃ γεραιὸς ὁμοκλήσας ἐκέλευε·</l>
<l>σπεύσατέ μοι κακὰ τέκνα κατηφόνες· αἴθ’ ἅμα πάντες</l>
<l>Ἕκτορος ὠφέλετ’ ἀντὶ θοῇς ἐπὶ νηυσὶ πεφάσθαι.</l>
<l n="255">ὤ μοι ἐγὼ πανάποτμος, ἐπεὶ τέκον υἷας ἀρίστους</l>
<l>Τροίῃ ἐν εὐρείῃ, τῶν δ’ οὔ τινά φημι λελεῖφθαι,</l>
<l>Μήστορά τ’ ἀντίθεον καὶ Τρωί̈λον ἱππιοχάρμην</l>
<l>Ἕκτορά θ’, ὃς θεὸς ἔσκε μετ’ ἀνδράσιν, οὐδὲ ἐῴκει</l>
<l>ἀνδρός γε θνητοῦ πάϊς ἔμμεναι ἀλλὰ θεοῖο.</l>
<l n="260">τοὺς μὲν ἀπώλες’ Ἄρης, τὰ δ’ ἐλέγχεα πάντα λέλειπται</l>
<l>ψεῦσταί τ’ ὀρχησταί τε χοροιτυπίῃσιν ἄριστοι</l>
<l>ἀρνῶν ἠδ’ ἐρίφων ἐπιδήμιοι ἁρπακτῆρες.</l>
<l>οὐκ ἂν δή μοι ἄμαξαν ἐφοπλίσσαιτε τάχιστα,</l>
<l>ταῦτά τε πάντ’ ἐπιθεῖτε, ἵνα πρήσσωμεν ὁδοῖο;</l>
<milestone ed="p" n="265" unit="card"/>
</p><p><l n="265"><milestone ed="P" unit="para"/>ὣς ἔφαθ’, οἳ δ’ ἄρα πατρὸς ὑποδείσαντες ὁμοκλὴν</l>
<l>ἐκ μὲν ἄμαξαν ἄειραν ἐύ̈τροχον ἡμιονείην</l>
<l>καλὴν πρωτοπαγέα, πείρινθα δὲ δῆσαν ἐπ’ αὐτῆς,</l>
<l>κὰδ δ’ ἀπὸ πασσαλόφι ζυγὸν ᾕρεον ἡμιόνειον</l>
<l>πύξινον ὀμφαλόεν εὖ οἰήκεσσιν ἀρηρός·</l>
<l n="270">ἐκ δ’ ἔφερον ζυγόδεσμον ἅμα ζυγῷ ἐννεάπηχυ.</l>
<l>καὶ τὸ μὲν εὖ κατέθηκαν ἐϋξέστῳ ἐπὶ ῥυμῷ</l>
<l>πέζῃ ἔπι πρώτῃ, ἐπὶ δὲ κρίκον ἕστορι βάλλον,</l>
<l>τρὶς δ’ ἑκάτερθεν ἔδησαν ἐπ’ ὀμφαλόν, αὐτὰρ ἔπειτα</l>
<l>ἑξείης κατέδησαν, ὑπὸ γλωχῖνα δ’ ἔκαμψαν.</l>
<l n="275">ἐκ θαλάμου δὲ φέροντες ἐϋξέστης ἐπ’ ἀπήνης</l>
<l>νήεον Ἑκτορέης κεφαλῆς ἀπερείσι’ ἄποινα,</l>
<l>ζεῦξαν δ’ ἡμιόνους κρατερώνυχας ἐντεσιεργούς,</l>
<l>τούς ῥά ποτε Πριάμῳ Μυσοὶ δόσαν ἀγλαὰ δῶρα.</l>
<l>ἵππους δὲ Πριάμῳ ὕπαγον ζυγόν, οὓς ὃ γεραιὸς</l>
<l n="280">αὐτὸς ἔχων ἀτίταλλεν ἐϋξέστῃ ἐπὶ φάτνῃ.</l>
</p><p><l><milestone ed="P" unit="para"/>τὼ μὲν ζευγνύσθην ἐν δώμασιν ὑψηλοῖσι</l>
<l>κῆρυξ καὶ Πρίαμος πυκινὰ φρεσὶ μήδε’ ἔχοντες·</l>
<l>ἀγχίμολον δέ σφ’ ἦλθ’ Ἑκάβη τετιηότι θυμῷ</l>
<l>οἶνον ἔχους’ ἐν χειρὶ μελίφρονα δεξιτερῆφι</l>
<l n="285">χρυσέῳ ἐν δέπαϊ, ὄφρα λείψαντε κιοίτην·</l>
<l>στῆ δ’ ἵππων προπάροιθεν ἔπος τ’ ἔφατ’ ἔκ τ’ ὀνόμαζε·</l>
<l>τῆ σπεῖσον Διὶ πατρί, καὶ εὔχεο οἴκαδ’ ἱκέσθαι</l>
<l>ἂψ ἐκ δυσμενέων ἀνδρῶν, ἐπεὶ ἂρ σέ γε θυμὸς</l>
<l>ὀτρύνει ἐπὶ νῆας ἐμεῖο μὲν οὐκ ἐθελούσης.</l>
<l n="290">ἀλλ’ εὔχεο σύ γ’ ἔπειτα κελαινεφέϊ Κρονίωνι</l>
<l>Ἰδαίῳ, ὅς τε Τροίην κατὰ πᾶσαν ὁρᾶται,</l>
<l>αἴτει δ’ οἰωνὸν ταχὺν ἄγγελον, ὅς τέ οἱ αὐτῷ</l>
<l>φίλτατος οἰωνῶν, καί εὑ κράτος ἐστὶ μέγιστον,</l>
<l>δεξιόν, ὄφρά μιν αὐτὸς ἐν ὀφθαλμοῖσι νοήσας</l>
<l n="295">τῷ πίσυνος ἐπὶ νῆας ἴῃς Δαναῶν ταχυπώλων.</l>
<l>εἰ δέ τοι οὐ δώσει ἑὸν ἄγγελον εὐρύοπα Ζεύς,</l>
<l>οὐκ ἂν ἔγωγέ ς’ ἔπειτα ἐποτρύνουσα κελοίμην</l>
<l>νῆας ἐπ’ Ἀργείων ἰέναι μάλα περ μεμαῶτα.</l>
<milestone ed="p" n="299" unit="card"/>
</p><p><l><milestone ed="P" unit="para"/>τὴν δ’ ἀπαμειβόμενος προσέφη Πρίαμος θεοειδής·</l>
<l n="300">ὦ γύναι οὐ μέν τοι τόδ’ ἐφιεμένῃ ἀπιθήσω.</l>
<l>ἐσθλὸν γὰρ Διὶ χεῖρας ἀνασχέμεν αἴ κ’ ἐλεήσῃ.</l>
</p><p><l><milestone ed="P" unit="para"/>ἦ ῥα καὶ ἀμφίπολον ταμίην ὄτρυν’ ὃ γεραιὸς</l>
<l>χερσὶν ὕδωρ ἐπιχεῦαι ἀκήρατον· ἣ δὲ παρέστη</l>
<l>χέρνιβον ἀμφίπολος πρόχοόν θ’ ἅμα χερσὶν ἔχουσα.</l>
<l n="305">νιψάμενος δὲ κύπελλον ἐδέξατο ἧς ἀλόχοιο·</l>
<l>εὔχετ’ ἔπειτα στὰς μέσῳ ἕρκεϊ, λεῖβε δὲ οἶνον</l>
<l>οὐρανὸν εἰσανιδών, καὶ φωνήσας ἔπος ηὔδα·</l>
<l>Ζεῦ πάτερ Ἴδηθεν μεδέων κύδιστε μέγιστε</l>
<l>δός μ’ ἐς Ἀχιλλῆος φίλον ἐλθεῖν ἠδ’ ἐλεεινόν,</l>
<l n="310">πέμψον δ’ οἰωνὸν ταχὺν ἄγγελον, ὅς τε σοὶ αὐτῷ</l>
<l>φίλτατος οἰωνῶν, καί εὑ κράτος ἐστὶ μέγιστον,</l>
<l>δεξιόν, ὄφρά μιν αὐτὸς ἐν ὀφθαλμοῖσι νοήσας</l>
<l>τῷ πίσυνος ἐπὶ νῆας ἴω Δαναῶν ταχυπώλων.</l>
</p><p><l><milestone ed="P" unit="para"/>ὣς ἔφατ’ εὐχόμενος, τοῦ δ’ ἔκλυε μητίετα Ζεὺς</l>
<l n="315">αὐτίκα δ’ αἰετὸν ἧκε τελειότατον πετεηνῶν</l>
<l>μόρφνον θηρητῆρ’ ὃν καὶ περκνὸν καλέουσιν.</l>
<l>ὅσση δ’ ὑψορόφοιο θύρη θαλάμοιο τέτυκται</l>
<l>ἀνέρος ἀφνειοῖο ἐὺ̈ κληῖ̈ς’ ἀραρυῖα,</l>
<l>τόσς’ ἄρα τοῦ ἑκάτερθεν ἔσαν πτερά· εἴσατο δέ σφι</l>
<l n="320">δεξιὸς ἀί̈ξας διὰ ἄστεος· οἳ δὲ ἰδόντες</l>
<l>γήθησαν, καὶ πᾶσιν ἐνὶ φρεσὶ θυμὸς ἰάνθη.</l>
</p><p><l><milestone ed="P" unit="para"/>σπερχόμενος δ’ ὃ γεραιὸς ἑοῦ ἐπεβήσετο δίφρου,</l>
<l>ἐκ δ’ ἔλασε προθύροιο καὶ αἰθούσης ἐριδούπου.</l>
<l>πρόσθε μὲν ἡμίονοι ἕλκον τετράκυκλον ἀπήνην,</l>
<l n="325">τὰς Ἰδαῖος ἔλαυνε δαί̈φρων· αὐτὰρ ὄπισθεν</l>
<l>ἵπποι, τοὺς ὃ γέρων ἐφέπων μάστιγι κέλευε</l>
<l>καρπαλίμως κατὰ ἄστυ· φίλοι δ’ ἅμα πάντες ἕποντο</l>
<l>πόλλ’ ὀλοφυρόμενοι ὡς εἰ θάνατον δὲ κιόντα.</l>
<l>οἳ δ’ ἐπεὶ οὖν πόλιος κατέβαν, πεδίον δ’ ἀφίκοντο,</l>
<l n="330">οἳ μὲν ἄρ’ ἄψορροι προτὶ Ἴλιον ἀπονέοντο</l>
<l>παῖδες καὶ γαμβροί, τὼ δ’ οὐ λάθον εὐρύοπα Ζῆν</l>
<l>ἐς πεδίον προφανέντε· ἰδὼν δ’ ἐλέησε γέροντα,</l>
<l>αἶψα δ’ ἄρ’ Ἑρμείαν υἱὸν φίλον ἀντίον ηὔδα·</l>
<l>Ἑρμεία, σοὶ γάρ τε μάλιστά γε φίλτατόν ἐστιν</l>
<l n="335">ἀνδρὶ ἑταιρίσσαι, καί τ’ ἔκλυες ᾧ κ’ ἐθέλῃσθα,</l>
<l>βάσκ’ ἴθι καὶ Πρίαμον κοίλας ἐπὶ νῆας Ἀχαιῶν</l>
<l>ὣς ἄγαγ’, ὡς μήτ’ ἄρ τις ἴδῃ μήτ’ ἄρ τε νοήσῃ</l>
<l>τῶν ἄλλων Δαναῶν, πρὶν Πηλεί̈ωνα δ’ ἱκέσθαι.</l>
<milestone ed="p" n="339" unit="card"/>
</p><p><l><milestone ed="P" unit="para"/>ὣς ἔφατ’, οὐδ’ ἀπίθησε διάκτορος ἀργεϊφόντης.</l>
<l n="340">αὐτίκ’ ἔπειθ’ ὑπὸ ποσσὶν ἐδήσατο καλὰ πέδιλα</l>
<l>ἀμβρόσια χρύσεια, τά μιν φέρον ἠμὲν ἐφ’ ὑγρὴν</l>
<l>ἠδ’ ἐπ’ ἀπείρονα γαῖαν ἅμα πνοιῇς ἀνέμοιο·</l>
<l>εἵλετο δὲ ῥάβδον, τῇ τ’ ἀνδρῶν ὄμματα θέλγει</l>
<l>ὧν ἐθέλει, τοὺς δ’ αὖτε καὶ ὑπνώοντας ἐγείρει·</l>
<l n="345">τὴν μετὰ χερσὶν ἔχων πέτετο κρατὺς ἀργεϊφόντης.</l>
<l>αἶψα δ’ ἄρα Τροίην τε καὶ Ἑλλήσποντον ἵκανε,</l>
<l>βῆ δ’ ἰέναι κούρῳ αἰσυμνητῆρι ἐοικὼς</l>
<l>πρῶτον ὑπηνήτῃ, τοῦ περ χαριεστάτη ἥβη.</l>
</p><p><l><milestone ed="P" unit="para"/>οἳ δ’ ἐπεὶ οὖν μέγα σῆμα παρὲξ Ἴλοιο ἔλασσαν,</l>
<l n="350">στῆσαν ἄρ’ ἡμιόνους τε καὶ ἵππους ὄφρα πίοιεν</l>
<l>ἐν ποταμῷ· δὴ γὰρ καὶ ἐπὶ κνέφας ἤλυθε γαῖαν.</l>
<l>τὸν δ’ ἐξ ἀγχιμόλοιο ἰδὼν ἐφράσσατο κῆρυξ</l>
<l>Ἑρμείαν, ποτὶ δὲ Πρίαμον φάτο φώνησέν τε·</l>
<l>φράζεο Δαρδανίδη· φραδέος νόου ἔργα τέτυκται.</l>
<l n="355">ἄνδρ’ ὁρόω, τάχα δ’ ἄμμε διαρραίσεσθαι ὀί̈ω.</l>
<l>ἀλλ’ ἄγε δὴ φεύγωμεν ἐφ’ ἵππων, ἤ μιν ἔπειτα</l>
<l>γούνων ἁψάμενοι λιτανεύσομεν αἴ κ’ ἐλεήσῃ.</l>
</p><p><l><milestone ed="P" unit="para"/>ὣς φάτο, σὺν δὲ γέροντι νόος χύτο, δείδιε δ’ αἰνῶς,</l>
<l>ὀρθαὶ δὲ τρίχες ἔσταν ἐνὶ γναμπτοῖσι μέλεσσι,</l>
<l n="360">στῆ δὲ ταφών· αὐτὸς δ’ ἐριούνιος ἐγγύθεν ἐλθὼν</l>
<l>χεῖρα γέροντος ἑλὼν ἐξείρετο καὶ προσέειπε·</l>
<l>πῇ πάτερ ὧδ’ ἵππους τε καὶ ἡμιόνους ἰθύνεις</l>
<l>νύκτα δι’ ἀμβροσίην, ὅτε θ’ εὕδουσι βροτοὶ ἄλλοι;</l>
<l>οὐδὲ σύ γ’ ἔδεισας μένεα πνείοντας Ἀχαιούς,</l>
<l n="365">οἵ τοι δυσμενέες καὶ ἀνάρσιοι ἐγγὺς ἔασι;</l>
<l>τῶν εἴ τίς σε ἴδοιτο θοὴν διὰ νύκτα μέλαιναν</l>
<l>τοσσάδ’ ὀνείατ’ ἄγοντα, τίς ἂν δή τοι νόος εἴη;</l>
<l>οὔτ’ αὐτὸς νέος ἐσσί, γέρων δέ τοι οὗτος ὀπηδεῖ,</l>
<l>ἄνδρ’ ἀπαμύνασθαι, ὅτε τις πρότερος χαλεπήνῃ.</l>
<l n="370">ἀλλ’ ἐγὼ οὐδέν σε ῥέξω κακά, καὶ δέ κεν ἄλλον</l>
<l>σεῦ ἀπαλεξήσαιμι· φίλῳ δέ σε πατρὶ ἐί̈σκω.</l>
<milestone ed="p" n="372" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα γέρων Πρίαμος θεοειδής·</l>
<l>οὕτω πῃ τάδε γ’ ἐστὶ φίλον τέκος ὡς ἀγορεύεις.</l>
<l>ἀλλ’ ἔτι τις καὶ ἐμεῖο θεῶν ὑπερέσχεθε χεῖρα,</l>
<l n="375">ὅς μοι τοιόνδ’ ἧκεν ὁδοιπόρον ἀντιβολῆσαι</l>
<l>αἴσιον, οἷος δὴ σὺ δέμας καὶ εἶδος ἀγητός,</l>
<l>πέπνυσαί τε νόῳ, μακάρων δ’ ἔξεσσι τοκήων.</l>
</p><p><l><milestone ed="P" unit="para"/>τὸν δ’ αὖτε προσέειπε διάκτορος ἀργεϊφόντης·</l>
<l>ναὶ δὴ ταῦτά γε πάντα γέρον κατὰ μοῖραν ἔειπες.</l>
<l n="380">ἀλλ’ ἄγε μοι τόδε εἰπὲ καὶ ἀτρεκέως κατάλεξον,</l>
<l>ἠέ πῃ ἐκπέμπεις κειμήλια πολλὰ καὶ ἐσθλὰ</l>
<l>ἄνδρας ἐς ἀλλοδαποὺς ἵνα περ τάδε τοι σόα μίμνῃ,</l>
<l>ἦ ἤδη πάντες καταλείπετε Ἴλιον ἱρὴν</l>
<l>δειδιότες· τοῖος γὰρ ἀνὴρ ὤριστος ὄλωλε</l>
<l n="385">σὸς πάϊς· οὐ μὲν γάρ τι μάχης ἐπιδεύετ’ Ἀχαιῶν.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα γέρων Πρίαμος θεοειδής·</l>
<l>τίς δὲ σύ ἐσσι φέριστε τέων δ’ ἔξεσσι τοκήων;</l>
<l>ὥς μοι καλὰ τὸν οἶτον ἀπότμου παιδὸς ἔνισπες.</l>
</p><p><l><milestone ed="P" unit="para"/>τὸν δ’ αὖτε προσέειπε διάκτορος ἀργεϊφόντης·</l>
<l n="390">πειρᾷ ἐμεῖο γεραιὲ καὶ εἴρεαι Ἕκτορα δῖον.</l>
<l>τὸν μὲν ἐγὼ μάλα πολλὰ μάχῃ ἔνι κυδιανείρῃ</l>
<l>ὀφθαλμοῖσιν ὄπωπα, καὶ εὖτ’ ἐπὶ νηυσὶν ἐλάσσας</l>
<l>Ἀργείους κτείνεσκε δαί̈ζων ὀξέϊ χαλκῷ·</l>
<l>ἡμεῖς δ’ ἑσταότες θαυμάζομεν· οὐ γὰρ Ἀχιλλεὺς</l>
<l n="395">εἴα μάρνασθαι κεχολωμένος Ἀτρεί̈ωνι.</l>
<l>τοῦ γὰρ ἐγὼ θεράπων, μία δ’ ἤγαγε νηῦς εὐεργής·</l>
<l>Μυρμιδόνων δ’ ἔξειμι, πατὴρ δέ μοί ἐστι Πολύκτωρ.</l>
<l>ἀφνειὸς μὲν ὅ γ’ ἐστί, γέρων δὲ δὴ ὡς σύ περ ὧδε,</l>
<l>ἓξ δέ οἱ υἷες ἔασιν, ἐγὼ δέ οἱ ἕβδομός εἰμι·</l>
<l n="400">τῶν μέτα παλλόμενος κλήρῳ λάχον ἐνθάδ’ ἕπεσθαι.</l>
<l>νῦν δ’ ἦλθον πεδίον δ’ ἀπὸ νηῶν· ἠῶθεν γὰρ</l>
<l>θήσονται περὶ ἄστυ μάχην ἑλίκωπες Ἀχαιοί.</l>
<l>ἀσχαλόωσι γὰρ οἵδε καθήμενοι, οὐδὲ δύνανται</l>
<l>ἴσχειν ἐσσυμένους πολέμου βασιλῆες Ἀχαιῶν.</l>
<milestone ed="p" n="405" unit="card"/>
</p><p><l n="405"><milestone ed="P" unit="para"/>τὸν δ’ ἠμείβετ’ ἔπειτα γέρων Πρίαμος θεοειδής·</l>
<l>εἰ μὲν δὴ θεράπων Πηληϊάδεω Ἀχιλῆος</l>
<l>εἴς, ἄγε δή μοι πᾶσαν ἀληθείην κατάλεξον,</l>
<l>ἢ ἔτι πὰρ νήεσσιν ἐμὸς πάϊς, ἦέ μιν ἤδη</l>
<l>ᾗσι κυσὶν μελεϊστὶ ταμὼν προύθηκεν Ἀχιλλεύς.</l>
</p><p><l n="410"><milestone ed="P" unit="para"/>τὸν δ’ αὖτε προσέειπε διάκτορος ἀργεϊφόντης·</l>
<l>ὦ γέρον οὔ πω τόν γε κύνες φάγον οὐδ’ οἰωνοί,</l>
<l>ἀλλ’ ἔτι κεῖνος κεῖται Ἀχιλλῆος παρὰ νηὶ̈</l>
<l>αὔτως ἐν κλισίῃσι· δυωδεκάτη δέ οἱ ἠὼς</l>
<l>κειμένῳ, οὐδέ τί οἱ χρὼς σήπεται, οὐδέ μιν εὐλαὶ</l>
<l n="415">ἔσθους’, αἵ ῥά τε φῶτας ἀρηϊφάτους κατέδουσιν.</l>
<l>ἦ μέν μιν περὶ σῆμα ἑοῦ ἑτάροιο φίλοιο</l>
<l>ἕλκει ἀκηδέστως ἠὼς ὅτε δῖα φανήῃ,</l>
<l>οὐδέ μιν αἰσχύνει· θηοῖό κεν αὐτὸς ἐπελθὼν</l>
<l>οἷον ἐερσήεις κεῖται, περὶ δ’ αἷμα νένιπται,</l>
<l n="420">οὐδέ ποθι μιαρός· σὺν δ’ ἕλκεα πάντα μέμυκεν</l>
<l>ὅσς’ ἐτύπη· πολέες γὰρ ἐν αὐτῷ χαλκὸν ἔλασσαν.</l>
<l>ὥς τοι κήδονται μάκαρες θεοὶ υἷος ἑῆος</l>
<l>καὶ νέκυός περ ἐόντος, ἐπεί σφι φίλος περὶ κῆρι.</l>
</p><p><l><milestone ed="P" unit="para"/>ὣς φάτο, γήθησεν δ’ ὃ γέρων, καὶ ἀμείβετο μύθῳ·</l>
<l n="425">ὦ τέκος, ἦ ῥ’ ἀγαθὸν καὶ ἐναίσιμα δῶρα διδοῦναι</l>
<l>ἀθανάτοις, ἐπεὶ οὔ ποτ’ ἐμὸς πάϊς, εἴ ποτ’ ἔην γε,</l>
<l>λήθετ’ ἐνὶ μεγάροισι θεῶν οἳ Ὄλυμπον ἔχουσι·</l>
<l>τώ οἱ ἀπεμνήσαντο καὶ ἐν θανάτοιό περ αἴσῃ.</l>
<l>ἀλλ’ ἄγε δὴ τόδε δέξαι ἐμεῦ πάρα καλὸν ἄλεισον,</l>
<l n="430">αὐτόν τε ῥῦσαι, πέμψον δέ με σύν γε θεοῖσιν,</l>
<l>ὄφρά κεν ἐς κλισίην Πηληϊάδεω ἀφίκωμαι.</l>
</p><p><l><milestone ed="P" unit="para"/>τὸν δ’ αὖτε προσέειπε διάκτορος ἀργεϊφόντης·</l>
<l>πειρᾷ ἐμεῖο γεραιὲ νεωτέρου, οὐδέ με πείσεις,</l>
<l>ὅς με κέλῃ σέο δῶρα παρὲξ Ἀχιλῆα δέχεσθαι.</l>
<l n="435">τὸν μὲν ἐγὼ δείδοικα καὶ αἰδέομαι περὶ κῆρι</l>
<l>συλεύειν, μή μοί τι κακὸν μετόπισθε γένηται.</l>
<l>σοὶ δ’ ἂν ἐγὼ πομπὸς καί κε κλυτὸν Ἄργος ἱκοίμην,</l>
<l>ἐνδυκέως ἐν νηὶ̈ θοῇ ἢ πεζὸς ὁμαρτέων·</l>
<l>οὐκ ἄν τίς τοι πομπὸν ὀνοσσάμενος μαχέσαιτο.</l>
<milestone ed="p" n="440" unit="card"/>
</p><p><l n="440"><milestone ed="P" unit="para"/>ἦ καὶ ἀναί̈ξας ἐριούνιος ἅρμα καὶ ἵππους</l>
<l>καρπαλίμως μάστιγα καὶ ἡνία λάζετο χερσίν,</l>
<l>ἐν δ’ ἔπνευς’ ἵπποισι καὶ ἡμιόνοις μένος ἠύ̈.</l>
<l>ἀλλ’ ὅτε δὴ πύργους τε νεῶν καὶ τάφρον ἵκοντο,</l>
<l>οἳ δὲ νέον περὶ δόρπα φυλακτῆρες πονέοντο,</l>
<l n="445">τοῖσι δ’ ἐφ’ ὕπνον ἔχευε διάκτορος ἀργεϊφόντης</l>
<l>πᾶσιν, ἄφαρ δ’ ὤϊξε πύλας καὶ ἀπῶσεν ὀχῆας,</l>
<l>ἐς δ’ ἄγαγε Πρίαμόν τε καὶ ἀγλαὰ δῶρ’ ἐπ’ ἀπήνης.</l>
<l>ἀλλ’ ὅτε δὴ κλισίην Πηληϊάδεω ἀφίκοντο</l>
<l>ὑψηλήν, τὴν Μυρμιδόνες ποίησαν ἄνακτι</l>
<l n="450">δοῦρ’ ἐλάτης κέρσαντες· ἀτὰρ καθύπερθεν ἔρεψαν</l>
<l>λαχνήεντ’ ὄροφον λειμωνόθεν ἀμήσαντες·</l>
<l>ἀμφὶ δέ οἱ μεγάλην αὐλὴν ποίησαν ἄνακτι</l>
<l>σταυροῖσιν πυκινοῖσι· θύρην δ’ ἔχε μοῦνος ἐπιβλὴς</l>
<l>εἰλάτινος, τὸν τρεῖς μὲν ἐπιρρήσσεσκον Ἀχαιοί,</l>
<l n="455">τρεῖς δ’ ἀναοίγεσκον μεγάλην κληῖ̈δα θυράων</l>
<l>τῶν ἄλλων· Ἀχιλεὺς δ’ ἄρ’ ἐπιρρήσσεσκε καὶ οἶος·</l>
<l>δή ῥα τόθ’ Ἑρμείας ἐριούνιος ᾦξε γέροντι,</l>
<l>ἐς δ’ ἄγαγε κλυτὰ δῶρα ποδώκεϊ Πηλεί̈ωνι,</l>
<l>ἐξ ἵππων δ’ ἀπέβαινεν ἐπὶ χθόνα φώνησέν τε·</l>
<l n="460">ὦ γέρον ἤτοι ἐγὼ θεὸς ἄμβροτος εἰλήλουθα</l>
<l>Ἑρμείας· σοὶ γάρ με πατὴρ ἅμα πομπὸν ὄπασσεν.</l>
<l>ἀλλ’ ἤτοι μὲν ἐγὼ πάλιν εἴσομαι, οὐδ’ Ἀχιλῆος</l>
<l>ὀφθαλμοὺς εἴσειμι· νεμεσσητὸν δέ κεν εἴη</l>
<l>ἀθάνατον θεὸν ὧδε βροτοὺς ἀγαπαζέμεν ἄντην·</l>
<l n="465">τύνη δ’ εἰσελθὼν λαβὲ γούνατα Πηλεί̈ωνος,</l>
<l>καί μιν ὑπὲρ πατρὸς καὶ μητέρος ἠϋκόμοιο</l>
<l>λίσσεο καὶ τέκεος, ἵνα οἱ σὺν θυμὸν ὀρίνῃς.</l>
<milestone ed="p" n="468" unit="card"/>
</p><p><l><milestone ed="P" unit="para"/>ὣς ἄρα φωνήσας ἀπέβη πρὸς μακρὸν Ὄλυμπον</l>
<l>Ἑρμείας· Πρίαμος δ’ ἐξ ἵππων ἆλτο χαμᾶζε,</l>
<l n="470">Ἰδαῖον δὲ κατ’ αὖθι λίπεν· ὃ δὲ μίμνεν ἐρύκων</l>
<l>ἵππους ἡμιόνους τε· γέρων δ’ ἰθὺς κίεν οἴκου,</l>
<l>τῇ ῥ’ Ἀχιλεὺς ἵζεσκε Διὶ̈ φίλος· ἐν δέ μιν αὐτὸν</l>
<l>εὗρ’, ἕταροι δ’ ἀπάνευθε καθήατο· τὼ δὲ δύ’ οἴω</l>
<l>ἥρως Αὐτομέδων τε καὶ Ἄλκιμος ὄζος Ἄρηος</l>
<l n="475">ποίπνυον παρεόντε· νέον δ’ ἀπέληγεν ἐδωδῆς</l>
<l>ἔσθων καὶ πίνων· ἔτι καὶ παρέκειτο τράπεζα.</l>
<l>τοὺς δ’ ἔλαθ’ εἰσελθὼν Πρίαμος μέγας, ἄγχι δ’ ἄρα στὰς</l>
<l>χερσὶν Ἀχιλλῆος λάβε γούνατα καὶ κύσε χεῖρας</l>
<l>δεινὰς ἀνδροφόνους, αἵ οἱ πολέας κτάνον υἷας.</l>
<l n="480">ὡς δ’ ὅτ’ ἂν ἄνδρ’ ἄτη πυκινὴ λάβῃ, ὅς τ’ ἐνὶ πάτρῃ</l>
<l>φῶτα κατακτείνας ἄλλων ἐξίκετο δῆμον</l>
<l>ἀνδρὸς ἐς ἀφνειοῦ, θάμβος δ’ ἔχει εἰσορόωντας,</l>
<l>ὣς Ἀχιλεὺς θάμβησεν ἰδὼν Πρίαμον θεοειδέα·</l>
<l>θάμβησαν δὲ καὶ ἄλλοι, ἐς ἀλλήλους δὲ ἴδοντο.</l>
<l n="485">τὸν καὶ λισσόμενος Πρίαμος πρὸς μῦθον ἔειπε·</l>
<l>μνῆσαι πατρὸς σοῖο θεοῖς ἐπιείκελ’ Ἀχιλλεῦ,</l>
<l>τηλίκου ὥς περ ἐγών, ὀλοῷ ἐπὶ γήραος οὐδῷ·</l>
<l>καὶ μέν που κεῖνον περιναιέται ἀμφὶς ἐόντες</l>
<l>τείρους’, οὐδέ τίς ἐστιν ἀρὴν καὶ λοιγὸν ἀμῦναι.</l>
<l n="490">ἀλλ’ ἤτοι κεῖνός γε σέθεν ζώοντος ἀκούων</l>
<l>χαίρει τ’ ἐν θυμῷ, ἐπί τ’ ἔλπεται ἤματα πάντα</l>
<l>ὄψεσθαι φίλον υἱὸν ἀπὸ Τροίηθεν ἰόντα·</l>
<l>αὐτὰρ ἐγὼ πανάποτμος, ἐπεὶ τέκον υἷας ἀρίστους</l>
<l>Τροίῃ ἐν εὐρείῃ, τῶν δ’ οὔ τινά φημι λελεῖφθαι.</l>
<l n="495">πεντήκοντά μοι ἦσαν ὅτ’ ἤλυθον υἷες Ἀχαιῶν·</l>
<l>ἐννεακαίδεκα μέν μοι ἰῆς ἐκ νηδύος ἦσαν,</l>
<l>τοὺς δ’ ἄλλους μοι ἔτικτον ἐνὶ μεγάροισι γυναῖκες.</l>
<l>τῶν μὲν πολλῶν θοῦρος Ἄρης ὑπὸ γούνατ’ ἔλυσεν·</l>
<l>ὃς δέ μοι οἶος ἔην, εἴρυτο δὲ ἄστυ καὶ αὐτούς,</l>
<l n="500">τὸν σὺ πρῴην κτεῖνας ἀμυνόμενον περὶ πάτρης</l>
<l>Ἕκτορα· τοῦ νῦν εἵνεχ’ ἱκάνω νῆας Ἀχαιῶν</l>
<l>λυσόμενος παρὰ σεῖο, φέρω δ’ ἀπερείσι’ ἄποινα.</l>
<l>ἀλλ’ αἰδεῖο θεοὺς Ἀχιλεῦ, αὐτόν τ’ ἐλέησον</l>
<l>μνησάμενος σοῦ πατρός· ἐγὼ δ’ ἐλεεινότερός περ,</l>
<l n="505">ἔτλην δ’ οἷ’ οὔ πώ τις ἐπιχθόνιος βροτὸς ἄλλος,</l>
<l>ἀνδρὸς παιδοφόνοιο ποτὶ στόμα χεῖρ’ ὀρέγεσθαι.</l>
<milestone ed="p" n="507" unit="card"/>
</p><p><l><milestone ed="P" unit="para"/>ὣς φάτο, τῷ δ’ ἄρα πατρὸς ὑφ’ ἵμερον ὦρσε γόοιο·</l>
<l>ἁψάμενος δ’ ἄρα χειρὸς ἀπώσατο ἦκα γέροντα.</l>
<l>τὼ δὲ μνησαμένω ὃ μὲν Ἕκτορος ἀνδροφόνοιο</l>
<l n="510">κλαῖ’ ἁδινὰ προπάροιθε ποδῶν Ἀχιλῆος ἐλυσθείς,</l>
<l>αὐτὰρ Ἀχιλλεὺς κλαῖεν ἑὸν πατέρ’, ἄλλοτε δ’ αὖτε</l>
<l>Πάτροκλον· τῶν δὲ στοναχὴ κατὰ δώματ’ ὀρώρει.</l>
<l>αὐτὰρ ἐπεί ῥα γόοιο τετάρπετο δῖος Ἀχιλλεύς,</l>
<l>καί οἱ ἀπὸ πραπίδων ἦλθ’ ἵμερος ἠδ’ ἀπὸ γυίων,</l>
<l n="515">αὐτίκ’ ἀπὸ θρόνου ὦρτο, γέροντα δὲ χειρὸς ἀνίστη</l>
<l>οἰκτίρων πολιόν τε κάρη πολιόν τε γένειον,</l>
<l>καί μιν φωνήσας ἔπεα πτερόεντα προσηύδα·</l>
<l>ἆ δείλ’, ἦ δὴ πολλὰ κάκ’ ἄνσχεο σὸν κατὰ θυμόν.</l>
<l>πῶς ἔτλης ἐπὶ νῆας Ἀχαιῶν ἐλθέμεν οἶος</l>
<l n="520">ἀνδρὸς ἐς ὀφθαλμοὺς ὅς τοι πολέας τε καὶ ἐσθλοὺς</l>
<l>υἱέας ἐξενάριξα; σιδήρειόν νύ τοι ἦτορ.</l>
<l>ἀλλ’ ἄγε δὴ κατ’ ἄρ’ ἕζευ ἐπὶ θρόνου, ἄλγεα δ’ ἔμπης</l>
<l>ἐν θυμῷ κατακεῖσθαι ἐάσομεν ἀχνύμενοί περ·</l>
<l>οὐ γάρ τις πρῆξις πέλεται κρυεροῖο γόοιο·</l>
<l n="525">ὡς γὰρ ἐπεκλώσαντο θεοὶ δειλοῖσι βροτοῖσι</l>
<l>ζώειν ἀχνυμένοις· αὐτοὶ δέ τ’ ἀκηδέες εἰσί.</l>
<l>δοιοὶ γάρ τε πίθοι κατακείαται ἐν Διὸς οὔδει</l>
<l>δώρων οἷα δίδωσι κακῶν, ἕτερος δὲ ἑάων·</l>
<l>ᾧ μέν κ’ ἀμμίξας δώῃ Ζεὺς τερπικέραυνος,</l>
<l n="530">ἄλλοτε μέν τε κακῷ ὅ γε κύρεται, ἄλλοτε δ’ ἐσθλῷ·</l>
<l>ᾧ δέ κε τῶν λυγρῶν δώῃ, λωβητὸν ἔθηκε,</l>
<l>καί ἑ κακὴ βούβρωστις ἐπὶ χθόνα δῖαν ἐλαύνει,</l>
<l>φοιτᾷ δ’ οὔτε θεοῖσι τετιμένος οὔτε βροτοῖσιν.</l>
<l>ὣς μὲν καὶ Πηλῆϊ θεοὶ δόσαν ἀγλαὰ δῶρα</l>
<l n="535">ἐκ γενετῆς· πάντας γὰρ ἐπ’ ἀνθρώπους ἐκέκαστο</l>
<l>ὄλβῳ τε πλούτῳ τε, ἄνασσε δὲ Μυρμιδόνεσσι,</l>
<l>καί οἱ θνητῷ ἐόντι θεὰν ποίησαν ἄκοιτιν.</l>
<l>ἀλλ’ ἐπὶ καὶ τῷ θῆκε θεὸς κακόν, ὅττί οἱ οὔ τι</l>
<l>παίδων ἐν μεγάροισι γονὴ γένετο κρειόντων,</l>
<l n="540">ἀλλ’ ἕνα παῖδα τέκεν παναώριον· οὐδέ νυ τόν γε</l>
<l>γηράσκοντα κομίζω, ἐπεὶ μάλα τηλόθι πάτρης</l>
<l>ἧμαι ἐνὶ Τροίῃ, σέ τε κήδων ἠδὲ σὰ τέκνα.</l>
<l>καὶ σὲ γέρον τὸ πρὶν μὲν ἀκούομεν ὄλβιον εἶναι·</l>
<l>ὅσσον Λέσβος ἄνω Μάκαρος ἕδος ἐντὸς ἐέργει</l>
<l n="545">καὶ Φρυγίη καθύπερθε καὶ Ἑλλήσποντος ἀπείρων,</l>
<l>τῶν σε γέρον πλούτῳ τε καὶ υἱάσι φασὶ κεκάσθαι.</l>
<l>αὐτὰρ ἐπεί τοι πῆμα τόδ’ ἤγαγον Οὐρανίωνες</l>
<l>αἰεί τοι περὶ ἄστυ μάχαι τ’ ἀνδροκτασίαι τε.</l>
<l>ἄνσχεο, μὴ δ’ ἀλίαστον ὀδύρεο σὸν κατὰ θυμόν·</l>
<l n="550">οὐ γάρ τι πρήξεις ἀκαχήμενος υἷος ἑῆος,</l>
<l>οὐδέ μιν ἀνστήσεις, πρὶν καὶ κακὸν ἄλλο πάθῃσθα.</l>
<milestone ed="p" n="552" unit="card"/>
</p><p><l><milestone ed="P" unit="para"/>τὸν δ’ ἠμείβετ’ ἔπειτα γέρων Πρίαμος θεοειδής·</l>
<l>μή πω μ’ ἐς θρόνον ἵζε διοτρεφὲς ὄφρά κεν Ἕκτωρ</l>
<l>κεῖται ἐνὶ κλισίῃσιν ἀκηδής, ἀλλὰ τάχιστα</l>
<l n="555">λῦσον ἵν’ ὀφθαλμοῖσιν ἴδω· σὺ δὲ δέξαι ἄποινα</l>
<l>πολλά, τά τοι φέρομεν· σὺ δὲ τῶνδ’ ἀπόναιο, καὶ ἔλθοις</l>
<l>σὴν ἐς πατρίδα γαῖαν, ἐπεί με πρῶτον ἔασας</l>
<l>αὐτόν τε ζώειν καὶ ὁρᾶν φάος ἠελίοιο.</l>
</p><p><l><milestone ed="P" unit="para"/>τὸν δ’ ἄρ’ ὑπόδρα ἰδὼν προσέφη πόδας ὠκὺς Ἀχιλλεύς·</l>
<l n="560">μηκέτι νῦν μ’ ἐρέθιζε γέρον· νοέω δὲ καὶ αὐτὸς</l>
<l>Ἕκτορά τοι λῦσαι, Διόθεν δέ μοι ἄγγελος ἦλθε</l>
<l>μήτηρ, ἥ μ’ ἔτεκεν, θυγάτηρ ἁλίοιο γέροντος.</l>
<l>καὶ δέ σε γιγνώσκω Πρίαμε φρεσίν, οὐδέ με λήθεις,</l>
<l>ὅττι θεῶν τίς ς’ ἦγε θοὰς ἐπὶ νῆας Ἀχαιῶν.</l>
<l n="565">οὐ γάρ κε τλαίη βροτὸς ἐλθέμεν, οὐδὲ μάλ’ ἡβῶν,</l>
<l>ἐς στρατόν· οὐδὲ γὰρ ἂν φυλάκους λάθοι, οὐδέ κ’ ὀχῆα</l>
<l>ῥεῖα μετοχλίσσειε θυράων ἡμετεράων.</l>
<l>τὼ νῦν μή μοι μᾶλλον ἐν ἄλγεσι θυμὸν ὀρίνῃς,</l>
<l>μή σε γέρον οὐδ’ αὐτὸν ἐνὶ κλισίῃσιν ἐάσω</l>
<l n="570">καὶ ἱκέτην περ ἐόντα, Διὸς δ’ ἀλίτωμαι ἐφετμάς.</l>
</p><p><l><milestone ed="P" unit="para"/>ὣς ἔφατ’, ἔδεισεν δ’ ὃ γέρων καὶ ἐπείθετο μύθῳ.</l>
<l>Πηλεί̈δης δ’ οἴκοιο λέων ὣς ἆλτο θύραζε</l>
<l>οὐκ οἶος, ἅμα τῷ γε δύω θεράποντες ἕποντο</l>
<l>ἥρως Αὐτομέδων ἠδ’ Ἄλκιμος, οὕς ῥα μάλιστα</l>
<l n="575">τῖ’ Ἀχιλεὺς ἑτάρων μετὰ Πάτροκλόν γε θανόντα,</l>
<l>οἳ τόθ’ ὑπὸ ζυγόφιν λύον ἵππους ἡμιόνους τε,</l>
<l>ἐς δ’ ἄγαγον κήρυκα καλήτορα τοῖο γέροντος,</l>
<l>κὰδ δ’ ἐπὶ δίφρου εἷσαν· ἐϋξέστου δ’ ἀπ’ ἀπήνης</l>
<l>ᾕρεον Ἑκτορέης κεφαλῆς ἀπερείσι’ ἄποινα.</l>
<l n="580">κὰδ δ’ ἔλιπον δύο φάρε’ ἐύ̈ννητόν τε χιτῶνα,</l>
<l>ὄφρα νέκυν πυκάσας δοίη οἶκον δὲ φέρεσθαι.</l>
<l>δμῳὰς δ’ ἐκκαλέσας λοῦσαι κέλετ’ ἀμφί τ’ ἀλεῖψαι</l>
<l>νόσφιν ἀειράσας, ὡς μὴ Πρίαμος ἴδοι υἱόν,</l>
<l>μὴ ὃ μὲν ἀχνυμένῃ κραδίῃ χόλον οὐκ ἐρύσαιτο</l>
<l n="585">παῖδα ἰδών, Ἀχιλῆϊ δ’ ὀρινθείη φίλον ἦτορ,</l>
<l>καί ἑ κατακτείνειε, Διὸς δ’ ἀλίτηται ἐφετμάς.</l>
<l>τὸν δ’ ἐπεὶ οὖν δμῳαὶ λοῦσαν καὶ χρῖσαν ἐλαίῳ,</l>
<l>ἀμφὶ δέ μιν φᾶρος καλὸν βάλον ἠδὲ χιτῶνα,</l>
<l>αὐτὸς τόν γ’ Ἀχιλεὺς λεχέων ἐπέθηκεν ἀείρας,</l>
<l n="590">σὺν δ’ ἕταροι ἤειραν ἐϋξέστην ἐπ’ ἀπήνην.</l>
<l>ᾤμωξέν τ’ ἄρ’ ἔπειτα, φίλον δ’ ὀνόμηνεν ἑταῖρον·</l>
<l>μή μοι Πάτροκλε σκυδμαινέμεν, αἴ κε πύθηαι</l>
<l>εἰν Ἄϊδός περ ἐὼν ὅτι Ἕκτορα δῖον ἔλυσα</l>
<l>πατρὶ φίλῳ, ἐπεὶ οὔ μοι ἀεικέα δῶκεν ἄποινα.</l>
<l n="595">σοὶ δ’ αὖ ἐγὼ καὶ τῶνδ’ ἀποδάσσομαι ὅσς’ ἐπέοικεν.</l>
<milestone ed="p" n="596" unit="card"/>
</p><p><l><milestone ed="P" unit="para"/>ἦ ῥα, καὶ ἐς κλισίην πάλιν ἤϊε δῖος Ἀχιλλεύς,</l>
<l>ἕζετο δ’ ἐν κλισμῷ πολυδαιδάλῳ ἔνθεν ἀνέστη</l>
<l>τοίχου τοῦ ἑτέρου, ποτὶ δὲ Πρίαμον φάτο μῦθον·</l>
<l>υἱὸς μὲν δή τοι λέλυται γέρον ὡς ἐκέλευες,</l>
<l n="600">κεῖται δ’ ἐν λεχέεσς’· ἅμα δ’ ἠοῖ φαινομένηφιν</l>
<l>ὄψεαι αὐτὸς ἄγων· νῦν δὲ μνησώμεθα δόρπου.</l>
<l>καὶ γάρ τ’ ἠύ̈κομος Νιόβη ἐμνήσατο σίτου,</l>
<l>τῇ περ δώδεκα παῖδες ἐνὶ μεγάροισιν ὄλοντο</l>
<l>ἓξ μὲν θυγατέρες, ἓξ δ’ υἱέες ἡβώοντες.</l>
<l n="605">τοὺς μὲν Ἀπόλλων πέφνεν ἀπ’ ἀργυρέοιο βιοῖο</l>
<l>χωόμενος Νιόβῃ, τὰς δ’ Ἄρτεμις ἰοχέαιρα,</l>
<l>οὕνεκ’ ἄρα Λητοῖ ἰσάσκετο καλλιπαρῄῳ·</l>
<l>φῆ δοιὼ τεκέειν, ἣ δ’ αὐτὴ γείνατο πολλούς·</l>
<l>τὼ δ’ ἄρα καὶ δοιώ περ ἐόντ’ ἀπὸ πάντας ὄλεσσαν.</l>
<l n="610">οἳ μὲν ἄρ’ ἐννῆμαρ κέατ’ ἐν φόνῳ, οὐδέ τις ἦεν</l>
<l>κατθάψαι, λαοὺς δὲ λίθους ποίησε Κρονίων·</l>
<l>τοὺς δ’ ἄρα τῇ δεκάτῃ θάψαν θεοὶ Οὐρανίωνες.</l>
<l>ἣ δ’ ἄρα σίτου μνήσατ’, ἐπεὶ κάμε δάκρυ χέουσα.</l>
<l>νῦν δέ που ἐν πέτρῃσιν ἐν οὔρεσιν οἰοπόλοισιν</l>
<l n="615">ἐν Σιπύλῳ, ὅθι φασὶ θεάων ἔμμεναι εὐνὰς</l>
<l>νυμφάων, αἵ τ’ ἀμφ’ Ἀχελώϊον ἐρρώσαντο,</l>
<l>ἔνθα λίθος περ ἐοῦσα θεῶν ἐκ κήδεα πέσσει.</l>
<l>ἀλλ’ ἄγε δὴ καὶ νῶϊ μεδώμεθα δῖε γεραιὲ</l>
<l>σίτου· ἔπειτά κεν αὖτε φίλον παῖδα κλαίοισθα</l>
<l n="620">Ἴλιον εἰσαγαγών· πολυδάκρυτος δέ τοι ἔσται.</l>
</p><p><l><milestone ed="P" unit="para"/>ἦ καὶ ἀναί̈ξας ὄϊν ἄργυφον ὠκὺς Ἀχιλλεὺς</l>
<l>σφάξ’· ἕταροι δ’ ἔδερόν τε καὶ ἄμφεπον εὖ κατὰ κόσμον,</l>
<l>μίστυλλόν τ’ ἄρ’ ἐπισταμένως πεῖράν τ’ ὀβελοῖσιν,</l>
<l>ὄπτησάν τε περιφραδέως, ἐρύσαντό τε πάντα.</l>
<l n="625">Αὐτομέδων δ’ ἄρα σῖτον ἑλὼν ἐπένειμε τραπέζῃ</l>
<l>καλοῖς ἐν κανέοισιν· ἀτὰρ κρέα νεῖμεν Ἀχιλλεύς.</l>
<l>οἳ δ’ ἐπ’ ὀνείαθ’ ἑτοῖμα προκείμενα χεῖρας ἴαλλον.</l>
<l>αὐτὰρ ἐπεὶ πόσιος καὶ ἐδητύος ἐξ ἔρον ἕντο,</l>
<l>ἤτοι Δαρδανίδης Πρίαμος θαύμαζ’ Ἀχιλῆα</l>
<l n="630">ὅσσος ἔην οἷός τε· θεοῖσι γὰρ ἄντα ἐῴκει·</l>
<l>αὐτὰρ ὃ Δαρδανίδην Πρίαμον θαύμαζεν Ἀχιλλεὺς</l>
<l>εἰσορόων ὄψίν τ’ ἀγαθὴν καὶ μῦθον ἀκούων.</l>
<l>αὐτὰρ ἐπεὶ τάρπησαν ἐς ἀλλήλους ὁρόωντες,</l>
<l>τὸν πρότερος προσέειπε γέρων Πρίαμος θεοειδής·</l>
<l n="635">λέξον νῦν με τάχιστα διοτρεφές, ὄφρα καὶ ἤδη</l>
<l>ὕπνῳ ὕπο γλυκερῷ ταρπώμεθα κοιμηθέντες·</l>
<l>οὐ γάρ πω μύσαν ὄσσε ὑπὸ βλεφάροισιν ἐμοῖσιν</l>
<l>ἐξ οὗ σῇς ὑπὸ χερσὶν ἐμὸς πάϊς ὤλεσε θυμόν,</l>
<l>ἀλλ’ αἰεὶ στενάχω καὶ κήδεα μυρία πέσσω</l>
<l n="640">αὐλῆς ἐν χόρτοισι κυλινδόμενος κατὰ κόπρον.</l>
<l>νῦν δὴ καὶ σίτου πασάμην καὶ αἴθοπα οἶνον</l>
<l>λαυκανίης καθέηκα· πάρος γε μὲν οὔ τι πεπάσμην.</l>
<milestone ed="p" n="643" unit="card"/>
</p><p><l><milestone ed="P" unit="para"/>ἦ ῥ’, Ἀχιλεὺς δ’ ἑτάροισιν ἰδὲ δμῳῇσι κέλευσε</l>
<l>δέμνι’ ὑπ’ αἰθούσῃ θέμεναι καὶ ῥήγεα καλὰ</l>
<l n="645">πορφύρε’ ἐμβαλέειν, στορέσαι τ’ ἐφύπερθε τάπητας,</l>
<l>χλαίνας τ’ ἐνθέμεναι οὔλας καθύπερθεν ἕσασθαι.</l>
<l>αἳ δ’ ἴσαν ἐκ μεγάροιο δάος μετὰ χερσὶν ἔχουσαι,</l>
<l>αἶψα δ’ ἄρα στόρεσαν δοιὼ λέχε’ ἐγκονέουσαι.</l>
<l>τὸν δ’ ἐπικερτομέων προσέφη πόδας ὠκὺς Ἀχιλλεύς·</l>
<l n="650">ἐκτὸς μὲν δὴ λέξο γέρον φίλε, μή τις Ἀχαιῶν</l>
<l>ἐνθάδ’ ἐπέλθῃσιν βουληφόρος, οἵ τέ μοι αἰεὶ</l>
<l>βουλὰς βουλεύουσι παρήμενοι, ἣ θέμις ἐστί·</l>
<l>τῶν εἴ τίς σε ἴδοιτο θοὴν διὰ νύκτα μέλαιναν,</l>
<l>αὐτίκ’ ἂν ἐξείποι Ἀγαμέμνονι ποιμένι λαῶν,</l>
<l n="655">καί κεν ἀνάβλησις λύσιος νεκροῖο γένηται.</l>
<l>ἀλλ’ ἄγε μοι τόδε εἰπὲ καὶ ἀτρεκέως κατάλεξον,</l>
<l>ποσσῆμαρ μέμονας κτερεϊζέμεν Ἕκτορα δῖον,</l>
<l>ὄφρα τέως αὐτός τε μένω καὶ λαὸν ἐρύκω.</l>
</p><p><l><milestone ed="P" unit="para"/>τὸν δ’ ἠμείβετ’ ἔπειτα γέρων Πρίαμος θεοειδής·</l>
<l n="660">εἰ μὲν δή μ’ ἐθέλεις τελέσαι τάφον Ἕκτορι δίῳ,</l>
<l>ὧδέ κέ μοι ῥέζων Ἀχιλεῦ κεχαρισμένα θείης.</l>
<l>οἶσθα γὰρ ὡς κατὰ ἄστυ ἐέλμεθα, τηλόθι δ’ ὕλη</l>
<l>ἀξέμεν ἐξ ὄρεος, μάλα δὲ Τρῶες δεδίασιν.</l>
<l>ἐννῆμαρ μέν κ’ αὐτὸν ἐνὶ μεγάροις γοάοιμεν,</l>
<l n="665">τῇ δεκάτῃ δέ κε θάπτοιμεν δαινῦτό τε λαός,</l>
<l>ἑνδεκάτῃ δέ κε τύμβον ἐπ’ αὐτῷ ποιήσαιμεν,</l>
<l>τῇ δὲ δυωδεκάτῃ πολεμίξομεν εἴ περ ἀνάγκη.</l>
</p><p><l><milestone ed="P" unit="para"/>τὸν δ’ αὖτε προσέειπε ποδάρκης δῖος Ἀχιλλεύς·</l>
<l>ἔσται τοι καὶ ταῦτα γέρον Πρίαμ’ ὡς σὺ κελεύεις·</l>
<l n="670">σχήσω γὰρ πόλεμον τόσσον χρόνον ὅσσον ἄνωγας.</l>
</p><p><l><milestone ed="P" unit="para"/>ὣς ἄρα φωνήσας ἐπὶ καρπῷ χεῖρα γέροντος</l>
<l>ἔλλαβε δεξιτερήν, μή πως δείσει’ ἐνὶ θυμῷ.</l>
<l>οἳ μὲν ἄρ’ ἐν προδόμῳ δόμου αὐτόθι κοιμήσαντο</l>
<l>κῆρυξ καὶ Πρίαμος πυκινὰ φρεσὶ μήδε’ ἔχοντες,</l>
<l n="675">αὐτὰρ Ἀχιλλεὺς εὗδε μυχῷ κλισίης ἐϋπήκτου·</l>
<l>τῷ δὲ Βρισηὶ̈ς παρελέξατο καλλιπάρῃος.</l>
<milestone ed="p" n="677" unit="card"/>
</p><p><l><milestone ed="P" unit="para"/>ἄλλοι μέν ῥα θεοί τε καὶ ἀνέρες ἱπποκορυσταὶ</l>
<l>εὗδον παννύχιοι μαλακῷ δεδμημένοι ὕπνῳ·</l>
<l>ἀλλ’ οὐχ Ἑρμείαν ἐριούνιον ὕπνος ἔμαρπτεν</l>
<l n="680">ὁρμαίνοντ’ ἀνὰ θυμὸν ὅπως Πρίαμον βασιλῆα</l>
<l>νηῶν ἐκπέμψειε λαθὼν ἱεροὺς πυλαωρούς.</l>
<l>στῆ δ’ ἄρ’ ὑπὲρ κεφαλῆς καί μιν πρὸς μῦθον ἔειπεν·</l>
<l>ὦ γέρον οὔ νύ τι σοί γε μέλει κακόν, οἷον ἔθ’ εὕδεις</l>
<l>ἀνδράσιν ἐν δηί̈οισιν, ἐπεί ς’ εἴασεν Ἀχιλλεύς.</l>
<l n="685">καὶ νῦν μὲν φίλον υἱὸν ἐλύσαο, πολλὰ δ’ ἔδωκας·</l>
<l>σεῖο δέ κε ζωοῦ καὶ τρὶς τόσα δοῖεν ἄποινα</l>
<l>παῖδες τοὶ μετόπισθε λελειμμένοι, αἴ κ’ Ἀγαμέμνων</l>
<l>γνώῃ ς’ Ἀτρεί̈δης, γνώωσι δὲ πάντες Ἀχαιοί.</l>
</p><p><l><milestone ed="P" unit="para"/>ὣς ἔφατ’, ἔδεισεν δ’ ὃ γέρων, κήρυκα δ’ ἀνίστη.</l>
<l n="690">τοῖσιν δ’ Ἑρμείας ζεῦξ’ ἵππους ἡμιόνους τε,</l>
<l>ῥίμφα δ’ ἄρ’ αὐτὸς ἔλαυνε κατὰ στρατόν, οὐδέ τις ἔγνω.</l>
</p><p><l><milestone ed="P" unit="para"/>ἀλλ’ ὅτε δὴ πόρον ἷξον ἐϋρρεῖος ποταμοῖο</l>
<l>Ξάνθου δινήεντος, ὃν ἀθάνατος τέκετο Ζεύς,</l>
<l>Ἑρμείας μὲν ἔπειτ’ ἀπέβη πρὸς μακρὸν Ὄλυμπον,</l>
<l n="695">Ἠὼς δὲ κροκόπεπλος ἐκίδνατο πᾶσαν ἐπ’ αἶαν,</l>
<l>οἳ δ’ εἰς ἄστυ ἔλων οἰμωγῇ τε στοναχῇ τε</l>
<l>ἵππους, ἡμίονοι δὲ νέκυν φέρον. οὐδέ τις ἄλλος</l>
<l>ἔγνω πρόσθ’ ἀνδρῶν καλλιζώνων τε γυναικῶν,</l>
<l>ἀλλ’ ἄρα Κασσάνδρη ἰκέλη χρυσῇ Ἀφροδίτῃ</l>
<l n="700">Πέργαμον εἰσαναβᾶσα φίλον πατέρ’ εἰσενόησεν</l>
<l>ἑσταότ’ ἐν δίφρῳ, κήρυκά τε ἀστυβοώτην·</l>
<l>τὸν δ’ ἄρ’ ἐφ’ ἡμιόνων ἴδε κείμενον ἐν λεχέεσσι·</l>
<l>κώκυσέν τ’ ἄρ’ ἔπειτα γέγωνέ τε πᾶν κατὰ ἄστυ·</l>
<l>ὄψεσθε Τρῶες καὶ Τρῳάδες Ἕκτορ’ ἰόντες,</l>
<l n="705">εἴ ποτε καὶ ζώοντι μάχης ἐκνοστήσαντι</l>
<l>χαίρετ’, ἐπεὶ μέγα χάρμα πόλει τ’ ἦν παντί τε δήμῳ.</l>
<milestone ed="p" n="707" unit="card"/>
</p><p><l><milestone ed="P" unit="para"/>ὣς ἔφατ’, οὐδέ τις αὐτόθ’ ἐνὶ πτόλεϊ λίπετ’ ἀνὴρ</l>
<l>οὐδὲ γυνή· πάντας γὰρ ἀάσχετον ἵκετο πένθος·</l>
<l>ἀγχοῦ δὲ ξύμβληντο πυλάων νεκρὸν ἄγοντι.</l>
<l n="710">πρῶται τόν γ’ ἄλοχός τε φίλη καὶ πότνια μήτηρ</l>
<l>τιλλέσθην ἐπ’ ἄμαξαν ἐύ̈τροχον ἀί̈ξασαι</l>
<l>ἁπτόμεναι κεφαλῆς· κλαίων δ’ ἀμφίσταθ’ ὅμιλος.</l>
<l>καί νύ κε δὴ πρόπαν ἦμαρ ἐς ἠέλιον καταδύντα</l>
<l>Ἕκτορα δάκρυ χέοντες ὀδύροντο πρὸ πυλάων,</l>
<l n="715">εἰ μὴ ἄρ’ ἐκ δίφροιο γέρων λαοῖσι μετηύδα·</l>
<l>εἴξατέ μοι οὐρεῦσι διελθέμεν· αὐτὰρ ἔπειτα</l>
<l>ἄσεσθε κλαυθμοῖο, ἐπὴν ἀγάγωμι δόμον δέ.</l>
</p><p><l><milestone ed="P" unit="para"/>ὣς ἔφαθ’, οἳ δὲ διέστησαν καὶ εἶξαν ἀπήνῃ.</l>
<l>οἳ δ’ ἐπεὶ εἰσάγαγον κλυτὰ δώματα, τὸν μὲν ἔπειτα</l>
<l n="720">τρητοῖς ἐν λεχέεσσι θέσαν, παρὰ δ’ εἷσαν ἀοιδοὺς</l>
<l>θρήνων ἐξάρχους, οἵ τε στονόεσσαν ἀοιδὴν</l>
<l>οἳ μὲν ἄρ’ ἐθρήνεον, ἐπὶ δὲ στενάχοντο γυναῖκες.</l>
<l>τῇσιν δ’ Ἀνδρομάχη λευκώλενος ἦρχε γόοιο</l>
<l>Ἕκτορος ἀνδροφόνοιο κάρη μετὰ χερσὶν ἔχουσα·</l>
<l n="725">ἆνερ ἀπ’ αἰῶνος νέος ὤλεο, κὰδ δέ με χήρην</l>
<l>λείπεις ἐν μεγάροισι· πάϊς δ’ ἔτι νήπιος αὔτως</l>
<l>ὃν τέκομεν σύ τ’ ἐγώ τε δυσάμμοροι, οὐδέ μιν οἴω</l>
<l>ἥβην ἵξεσθαι· πρὶν γὰρ πόλις ἥδε κατ’ ἄκρης</l>
<l>πέρσεται· ἦ γὰρ ὄλωλας ἐπίσκοπος, ὅς τέ μιν αὐτὴν</l>
<l n="730">ῥύσκευ, ἔχες δ’ ἀλόχους κεδνὰς καὶ νήπια τέκνα,</l>
<l>αἳ δή τοι τάχα νηυσὶν ὀχήσονται γλαφυρῇσι,</l>
<l>καὶ μὲν ἐγὼ μετὰ τῇσι· σὺ δ’ αὖ τέκος ἢ ἐμοὶ αὐτῇ</l>
<l>ἕψεαι, ἔνθά κεν ἔργα ἀεικέα ἐργάζοιο</l>
<l>ἀθλεύων πρὸ ἄνακτος ἀμειλίχου, ἤ τις Ἀχαιῶν</l>
<l n="735">ῥίψει χειρὸς ἑλὼν ἀπὸ πύργου λυγρὸν ὄλεθρον</l>
<l>χωόμενος, ᾧ δή που ἀδελφεὸν ἔκτανεν Ἕκτωρ</l>
<l>ἢ πατέρ’ ἠὲ καὶ υἱόν, ἐπεὶ μάλα πολλοὶ Ἀχαιῶν</l>
<l>Ἕκτορος ἐν παλάμῃσιν ὀδὰξ ἕλον ἄσπετον οὖδας.</l>
<l>οὐ γὰρ μείλιχος ἔσκε πατὴρ τεὸς ἐν δαὶ̈ λυγρῇ·</l>
<l n="740">τὼ καί μιν λαοὶ μὲν ὀδύρονται κατὰ ἄστυ,</l>
<l>ἀρητὸν δὲ τοκεῦσι γόον καὶ πένθος ἔθηκας</l>
<l>Ἕκτορ· ἐμοὶ δὲ μάλιστα λελείψεται ἄλγεα λυγρά.</l>
<l>οὐ γάρ μοι θνῄσκων λεχέων ἐκ χεῖρας ὄρεξας,</l>
<l>οὐδέ τί μοι εἶπες πυκινὸν ἔπος, οὗ τέ κεν αἰεὶ</l>
<l n="745">μεμνῄμην νύκτάς τε καὶ ἤματα δάκρυ χέουσα.</l>
<milestone ed="p" n="746" unit="card"/>
</p><p><l><milestone ed="P" unit="para"/>ὣς ἔφατο κλαίους’, ἐπὶ δὲ στενάχοντο γυναῖκες.</l>
<l>τῇσιν δ’ αὖθ’ Ἑκάβη ἁδινοῦ ἐξῆρχε γόοιο·</l>
<l>Ἕκτορ ἐμῷ θυμῷ πάντων πολὺ φίλτατε παίδων,</l>
<l>ἦ μέν μοι ζωός περ ἐὼν φίλος ἦσθα θεοῖσιν·</l>
<l n="750">οἳ δ’ ἄρα σεῦ κήδοντο καὶ ἐν θανάτοιό περ αἴσῃ.</l>
<l>ἄλλους μὲν γὰρ παῖδας ἐμοὺς πόδας ὠκὺς Ἀχιλλεὺς</l>
<l>πέρνασχ’ ὅν τιν’ ἕλεσκε πέρην ἁλὸς ἀτρυγέτοιο,</l>
<l>ἐς Σάμον ἔς τ’ Ἴμβρον καὶ Λῆμνον ἀμιχθαλόεσσαν·</l>
<l>σεῦ δ’ ἐπεὶ ἐξέλετο ψυχὴν ταναήκεϊ χαλκῷ,</l>
<l n="755">πολλὰ ῥυστάζεσκεν ἑοῦ περὶ σῆμ’ ἑτάροιο</l>
<l>Πατρόκλου, τὸν ἔπεφνες· ἀνέστησεν δέ μιν οὐδ’ ὧς.</l>
<l>νῦν δέ μοι ἑρσήεις καὶ πρόσφατος ἐν μεγάροισι</l>
<l>κεῖσαι, τῷ ἴκελος ὅν τ’ ἀργυρότοξος Ἀπόλλων</l>
<l>οἷς ἀγανοῖσι βέλεσσιν ἐποιχόμενος κατέπεφνεν.</l>
</p><p><l n="760"><milestone ed="P" unit="para"/>ὣς ἔφατο κλαίουσα, γόον δ’ ἀλίαστον ὄρινε.</l>
<l>τῇσι δ’ ἔπειθ’ Ἑλένη τριτάτη ἐξῆρχε γόοιο·</l>
<l>Ἕκτορ ἐμῷ θυμῷ δαέρων πολὺ φίλτατε πάντων,</l>
<l>ἦ μέν μοι πόσις ἐστὶν Ἀλέξανδρος θεοειδής,</l>
<l>ὅς μ’ ἄγαγε Τροίηνδ’· ὡς πρὶν ὤφελλον ὀλέσθαι.</l>
<l n="765">ἤδη γὰρ νῦν μοι τόδε εἰκοστὸν ἔτος ἐστὶν</l>
<l>ἐξ οὗ κεῖθεν ἔβην καὶ ἐμῆς ἀπελήλυθα πάτρης·</l>
<l>ἀλλ’ οὔ πω σεῦ ἄκουσα κακὸν ἔπος οὐδ’ ἀσύφηλον·</l>
<l>ἀλλ’ εἴ τίς με καὶ ἄλλος ἐνὶ μεγάροισιν ἐνίπτοι</l>
<l>δαέρων ἢ γαλόων ἢ εἰνατέρων εὐπέπλων,</l>
<l n="770">ἢ ἑκυρή, ἑκυρὸς δὲ πατὴρ ὣς ἤπιος αἰεί,</l>
<l>ἀλλὰ σὺ τὸν ἐπέεσσι παραιφάμενος κατέρυκες</l>
<l>σῇ τ’ ἀγανοφροσύνῃ καὶ σοῖς ἀγανοῖς ἐπέεσσι.</l>
<l>τὼ σέ θ’ ἅμα κλαίω καὶ ἔμ’ ἄμμορον ἀχνυμένη κῆρ·</l>
<l>οὐ γάρ τίς μοι ἔτ’ ἄλλος ἐνὶ Τροίῃ εὐρείῃ</l>
<l n="775">ἤπιος οὐδὲ φίλος, πάντες δέ με πεφρίκασιν.</l>
<milestone ed="p" n="776" unit="card"/>
</p><p><l><milestone ed="P" unit="para"/>ὣς ἔφατο κλαίους’, ἐπὶ δ’ ἔστενε δῆμος ἀπείρων.</l>
<l>λαοῖσιν δ’ ὃ γέρων Πρίαμος μετὰ μῦθον ἔειπεν·</l>
<l>ἄξετε νῦν Τρῶες ξύλα ἄστυ δέ, μὴ δέ τι θυμῷ</l>
<l>δείσητ’ Ἀργείων πυκινὸν λόχον· ἦ γὰρ Ἀχιλλεὺς</l>
<l n="780">πέμπων μ’ ὧδ’ ἐπέτελλε μελαινάων ἀπὸ νηῶν</l>
<l>μὴ πρὶν πημανέειν πρὶν δωδεκάτη μόλῃ ἠώς.</l>
</p><p><l><milestone ed="P" unit="para"/>ὣς ἔφαθ’, οἳ δ’ ὑπ’ ἀμάξῃσιν βόας ἡμιόνους τε</l>
<l>ζεύγνυσαν, αἶψα δ’ ἔπειτα πρὸ ἄστεος ἠγερέθοντο.</l>
<l>ἐννῆμαρ μὲν τοί γε ἀγίνεον ἄσπετον ὕλην·</l>
<l n="785">ἀλλ’ ὅτε δὴ δεκάτη ἐφάνη φαεσίμβροτος ἠώς,</l>
<l>καὶ τότ’ ἄρ’ ἐξέφερον θρασὺν Ἕκτορα δάκρυ χέοντες,</l>
<l>ἐν δὲ πυρῇ ὑπάτῃ νεκρὸν θέσαν, ἐν δ’ ἔβαλον πῦρ.</l>
</p><p><l><milestone ed="P" unit="para"/>ἦμος δ’ ἠριγένεια φάνη ῥοδοδάκτυλος Ἠώς,</l>
<l>τῆμος ἄρ’ ἀμφὶ πυρὴν κλυτοῦ Ἕκτορος ἔγρετο λαός.</l>
<l n="790">αὐτὰρ ἐπεί ῥ’ ἤγερθεν ὁμηγερέες τ’ ἐγένοντο</l>
<l>πρῶτον μὲν κατὰ πυρκαϊὴν σβέσαν αἴθοπι οἴνῳ</l>
<l>πᾶσαν, ὁπόσσον ἐπέσχε πυρὸς μένος· αὐτὰρ ἔπειτα</l>
<l>ὀστέα λευκὰ λέγοντο κασίγνητοί θ’ ἕταροί τε</l>
<l>μυρόμενοι, θαλερὸν δὲ κατείβετο δάκρυ παρειῶν.</l>
<l n="795">καὶ τά γε χρυσείην ἐς λάρνακα θῆκαν ἑλόντες</l>
<l>πορφυρέοις πέπλοισι καλύψαντες μαλακοῖσιν.</l>
<l>αἶψα δ’ ἄρ’ ἐς κοίλην κάπετον θέσαν, αὐτὰρ ὕπερθε</l>
<l>πυκνοῖσιν λάεσσι κατεστόρεσαν μεγάλοισι·</l>
<l>ῥίμφα δὲ σῆμ’ ἔχεαν, περὶ δὲ σκοποὶ ἥατο πάντῃ,</l>
<l n="800">μὴ πρὶν ἐφορμηθεῖεν ἐϋκνήμιδες Ἀχαιοί.</l>
<l>χεύαντες δὲ τὸ σῆμα πάλιν κίον· αὐτὰρ ἔπειτα</l>
<l>εὖ συναγειρόμενοι δαίνυντ’ ἐρικυδέα δαῖτα</l>
<l>δώμασιν ἐν Πριάμοιο διοτρεφέος βασιλῆος.</l>
</p><p><l><milestone ed="P" unit="para"/>ὣς οἵ γ’ ἀμφίεπον τάφον Ἕκτορος ἱπποδάμοιο.</l>
</p></div></body></text>
</TEI.2>
