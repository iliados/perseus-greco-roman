<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>
<teiHeader type="text" status="new">

<fileDesc>

<titleStmt>
<title>Theogony (Greek). Machine readable text</title>
<author>Hesiod</author>
&responsibility;
&fund.AnnCPB;
</titleStmt>

<extent>About 71Kb</extent>

&Perseus.publish;

<notesStmt><note anchored="yes">Text keyboarded in the Philippines.  Basic SGML tagging by Scott Ettinger.</note></notesStmt>
<sourceDesc>
<biblStruct>
	<monogr>
		<author>Hesiod</author><title>The Homeric Hymns and Homerica with an English Translation by Hugh G. Evelyn-White. Theogony.</title>
	
		<imprint><publisher>Cambridge, MA.,Harvard University Press; London, William Heinemann Ltd.</publisher><date>1914</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state unit="card"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>7/91</date><respStmt><name>Bill Merrill</name><resp>(n/a)</resp></respStmt><item>Check tagging.</item>
</change>
<change>
<date>8/91</date><respStmt><name>EM</name><resp>(n/a)</resp></respStmt><item>Revise DTDs and recheck texts.</item>
</change>
<change>
<date>10/91</date><respStmt><name>David Smith</name><resp>(n/a)</resp></respStmt><item>Fix typos from failed morphology.</item>
</change>
</revisionDesc>

</teiHeader>
<text><body>
<div1 type="Book" n="Th.">
<milestone ed="p" unit="card" n="1"/>
<p><l><milestone ed="P" unit="para"/>μουσάων Ἑλικωνιάδων ἀρχώμεθ’ ἀείδειν,</l>
<l>αἵθ’ Ἑλικῶνος ἔχουσιν ὄρος μέγα τε ζάθεόν τε</l>
<l>καί τε περὶ κρήνην ἰοειδέα πόσς’ ἁπαλοῖσιν</l>
<l>ὀρχεῦνται καὶ βωμὸν ἐρισθενέος Κρονίωνος.</l>
<l n="5"> καί τε λοεσσάμεναι τέρενα χρόα Περμησσοῖο</l>
<l>ἢ Ἵππου κρήνης ἢ Ὀλμειοῦ ζαθέοιο</l>
<l>ἀκροτάτῳ Ἑλικῶνι χοροὺς ἐνεποιήσαντο</l>
<l>καλούς, ἱμερόεντας· ἐπερρώσαντο δὲ ποσσίν.</l>
<l>ἔνθεν ἀπορνύμεναι, κεκαλυμμέναι ἠέρι πολλῇ,</l>
<l n="10">ἐννύχιαι στεῖχον περικαλλέα ὄσσαν ἱεῖσαι, </l>
<l>ὑμνεῦσαι Δία τ’ αἰγίοχον καὶ πότνιαν Ἥρην</l>
<l>Ἀργεί̈ην, χρυσέοισι πεδίλοις ἐμβεβαυῖαν,</l>
<l>κούρην τ’ αἰγιόχοιο Διὸς γλαυκῶπιν Ἀθήνην</l>
<l>Φοῖβόν τ’ Ἀπόλλωνα καὶ Ἄρτεμιν ἰοχέαιραν</l>
<l n="15">ἠδὲ Ποσειδάωνα γεήοχον, ἐννοσίγαιον,</l>
<l>καὶ Θέμιν αἰδοίην ἑλικοβλέφαρόν τ’ Ἀφροδίτην</l>
<l>Ἥβην τε χρυσοστέφανον καλήν τε Διώνην</l>
<l>Λητώ τ’ Ἰαπετόν τε ἰδὲ Κρόνον ἀγκυλομήτην</l>
<l>Ἠῶ τ’ Ἠέλιόν τε μέγαν λαμπράν τε Σελήνην</l>
<l n="20"> Γαῖάν τ’ Ὠκεανόν τε μέγαν καὶ Νύκτα μέλαιναν</l>
<l>ἄλλων τ’ ἀθανάτων ἱερὸν γένος αἰὲν ἐόντων.</l>
<l>αἵ νύ ποθ’ Ἡσίοδον καλὴν ἐδίδαξαν ἀοιδήν,</l>
<l>ἄρνας ποιμαίνονθ’ Ἑλικῶνος ὕπο ζαθέοιο.</l>
<l>τόνδε δέ με πρώτιστα θεαὶ πρὸς μῦθον ἔειπον,</l>
<l n="25">Μοῦσαι Ὀλυμπιάδες, κοῦραι Διὸς αἰγιόχοιο·</l>
</p><p><l><milestone ed="P" unit="para"/>ποιμένες ἄγραυλοι, κάκ’ ἐλέγχεα, γαστέρες οἶον,</l>
<l>ἴδμεν ψεύδεα πολλὰ λέγειν ἐτύμοισιν ὁμοῖα,</l>
<l>ἴδμεν δ’, εὖτ’ ἐθέλωμεν, ἀληθέα γηρύσασθαι.</l>
<milestone ed="p" unit="card" n="29"/>
</p><p><l><milestone ed="P" unit="para"/>ὣς ἔφασαν κοῦραι μεγάλου Διὸς ἀρτιέπειαι·</l>
<l n="30"> καί μοι σκῆπτρον ἔδον δάφνης ἐριθηλέος ὄζον</l>
<l>δρέψασαι, θηητόν· ἐνέπνευσαν δέ μοι αὐδὴν</l>
<l>θέσπιν, ἵνα κλείοιμι τά τ’ ἐσσόμενα πρό τ’ ἐόντα.</l>
<l>καί μ’ ἐκέλονθ’ ὑμνεῖν μακάρων γένος αἰὲν ἐόντων,</l>
<l>σφᾶς δ’ αὐτὰς πρῶτόν τε καὶ ὕστατον αἰὲν ἀείδειν.</l>
<l n="35">ἀλλὰ τί ἦ μοι ταῦτα περὶ δρῦν ἢ περὶ πέτρην; </l>
</p><p><l><milestone ed="P" unit="para"/>τύνη, Μουσάων ἀρχώμεθα, ταὶ Διὶ πατρὶ</l>
<l>ὑμνεῦσαι τέρπουσι μέγαν νόον ἐντὸς Ὀλύμπου,</l>
<l>εἰρεῦσαι τά τ’ ἐόντα τά τ’ ἐσσόμενα πρό τ’ ἐόντα,</l>
<l>φωνῇ ὁμηρεῦσαι· τῶν δ’ ἀκάματος ῥέει αὐδὴ</l>
<l n="40"> ἐκ στομάτων ἡδεῖα· γελᾷ δέ τε δώματα πατρὸς</l>
<l>Ζηνὸς ἐριγδούποιο θεᾶν ὀπὶ λειριοέσσῃ</l>
<l>σκιδναμένῃ· ἠχεῖ δὲ κάρη νιφόεντος Ὀλύμπου</l>
<l>δώματά τ’ ἀθανάτων. αἳ δ’ ἄμβροτον ὄσσαν ἱεῖσαι</l>
<l>θεῶν γένος αἰδοῖον πρῶτον κλείουσιν ἀοιδῇ</l>
<l n="45">ἐξ ἀρχῆς, οὓς Γαῖα καὶ Οὐρανὸς εὐρὺς ἔτικτεν,</l>
<l>οἵ τ’ ἐκ τῶν ἐγένοντο θεοί, δωτῆρες ἐάων.</l>
<l>δεύτερον αὖτε Ζῆνα, θεῶν πατέρ’ ἠδὲ καὶ ἀνδρῶν,</l>
<l>ἀρχόμεναί θ’ ὑμνεῦσι καὶ ἐκλήγουσαι ἀοιδῆς,</l>
<l>ὅσσον φέρτατός ἐστι θεῶν κράτεί τε μέγιστος.</l>
<l n="50"> αὖτις δ’ ἀνθρώπων τε γένος κρατερῶν τε Γιγάντων</l>
<l>ὑμνεῦσαι τέρπουσι Διὸς νόον ἐντὸς Ὀλύμπου</l>
<l>Μοῦσαι Ὀλυμπιάδες, κοῦραι Διὸς αἰγιόχοιο.</l>
<milestone ed="p" unit="card" n="53"/>
</p><p><l><milestone ed="P" unit="para"/>τὰς ἐν Πιερίῃ Κρονίδῃ τέκε πατρὶ μιγεῖσα</l>
<l>Μνημοσύνη, γουνοῖσιν Ἐλευθῆρος μεδέουσα,</l>
<l n="55">λησμοσύνην τε κακῶν ἄμπαυμά τε μερμηράων. </l>
<l>ἐννέα γάρ οἱ νυκτὸς ἐμίσγετο μητίετα Ζεὺς</l>
<l>νόσφιν ἀπ’ ἀθανάτων ἱερὸν λέχος εἰσαναβαίνων·</l>
<l>ἀλλ’ ὅτε δή ῥ’ ἐνιαυτὸς ἔην, περὶ δ’ ἔτραπον ὧραι</l>
<l>μηνῶν φθινόντων, περὶ δ’ ἤματα πόλλ’ ἐτελέσθη,</l>
<l n="60">ἣ δ’ ἔτεκ’ ἐννέα κούρας ὁμόφρονας, ᾗσιν ἀοιδὴ</l>
<l>μέμβλεται ἐν στήθεσσιν, ἀκηδέα θυμὸν ἐχούσαις,</l>
<l>τυτθὸν ἀπ’ ἀκροτάτης κορυφῆς νιφόεντος Ὀλύμπου.</l>
<milestone ed="p" unit="card" n="63"/>
<l>ἔνθα σφιν λιπαροί τε χοροὶ καὶ δώματα καλά.</l>
<l>πὰρ δ’ αὐτῇς Χάριτές τε καὶ Ἵμερος οἰκί’ ἔχουσιν</l>
<l n="65"> ἐν θαλίῃς· ἐρατὴν δὲ διὰ στόμα ὄσσαν ἱεῖσαι</l>
<l>μέλπονται πάντων τε νόμους καὶ ἤθεα κεδνὰ</l>
<l>ἀθανάτων κλείουσιν, ἐπήρατον ὄσσαν ἱεῖσαι.</l>
<l>αἳ τότ’ ἴσαν πρὸς Ὄλυμπον ἀγαλλόμεναι ὀπὶ καλῇ,</l>
<l>ἀμβροσίῃ μολπῇ· περὶ δ’ ἴαχε γαῖα μέλαινα</l>
<l n="70">ὑμνεύσαις, ἐρατὸς δὲ ποδῶν ὕπο δοῦπος ὀρώρει</l>
<l>νισσομένων πατέρ’ εἰς ὅν· ὃ δ’ οὐρανῷ ἐμβασιλεύει,</l>
<l>αὐτὸς ἔχων βροντὴν ἠδ’ αἰθαλόεντα κεραυνόν,</l>
<l>κάρτει νικήσας πατέρα Κρόνον· εὖ δὲ ἕκαστα</l>
<l>ἀθανάτοις διέταξεν ὁμῶς καὶ ἐπέφραδε τιμάς.</l>
</p><p><l n="75"><milestone ed="P" unit="para"/>ταῦτ’ ἄρα Μοῦσαι ἄειδον, Ὀλύμπια δώματ’ ἔχουσαι,</l>
<l>ἐννέα θυγατέρες μεγάλου Διὸς ἐκγεγαυῖαι,</l>
<l>Κλειώ τ’ Εὐτέρπη τε Θάλειά τε Μελπομέενη τε</l>
<l>Τερψιχόρη τ’ Ἐρατώ τε Πολύμνιά τ’ Οὐρανίη τε</l>
<l>Καλλιόπη θ’· ἣ δὲ προφερεστάτη ἐστὶν ἁπασέων.</l>
<l n="80">ἣ γὰρ καὶ βασιλεῦσιν ἅμ’ αἰδοίοισιν ὀπηδεῖ. </l>
<l>ὅν τινα τιμήσωσι Διὸς κοῦραι μεγάλοιο</l>
<l>γεινόμενόν τε ἴδωσι διοτρεφέων βασιλήων,</l>
<l>τῷ μὲν ἐπὶ γλώσσῃ γλυκερὴν χείουσιν ἐέρσην,</l>
<l>τοῦ δ’ ἔπε’ ἐκ στόματος ῥεῖ μείλιχα· οἱ δέ τε λαοὶ</l>
<l n="85"> πάντες ἐς αὐτὸν ὁρῶσι διακρίνοντα θέμιστας</l>
<l>ἰθείῃσι δίκῃσιν· ὃ δ’ ἀσφαλέως ἀγορεύων</l>
<l>αἶψά κε καὶ μέγα νεῖκος ἐπισταμένως κατέπαυσεν·</l>
<l>τοὔνεκα γὰρ βασιλῆες ἐχέφρονες, οὕνεκα λαοῖς</l>
<l>βλαπτομένοις ἀγορῆφι μετάτροπα ἔργα τελεῦσι</l>
<l n="90">ῥηιδίως, μαλακοῖσι παραιφάμενοι ἐπέεσσιν.</l>
<l>ἐρχόμενον δ’ ἀν’ ἀγῶνα θεὸν ὣς ἱλάσκονται</l>
<l>αἰδοῖ μειλιχίῃ, μετὰ δὲ πρέπει ἀγρομένοισιν·</l>
<l>τοίη Μουσάων ἱερὴ δόσις ἀνθρώποισιν.</l>
<l>ἐκ γάρ τοι Μουσέων καὶ ἑκηβόλου Ἀπόλλωνος</l>
<l n="95">ἄνδρες ἀοιδοὶ ἔασιν ἐπὶ χθόνα καὶ κιθαρισταί, </l>
<l>ἐκ δὲ Διὸς βασιλῆες· ὃ δ’ ὄλβιος, ὅν τινα Μοῦσαι</l>
<l>φίλωνται· γλυκερή οἱ ἀπὸ στόματος ῥέει αὐδή.</l>
<l>εἰ γάρ τις καὶ πένθος ἔχων νεοκηδέι θυμῷ</l>
<l>ἄζηται κραδίην ἀκαχήμενος, αὐτὰρ ἀοιδὸς</l>
<l n="100"> Μουσάων θεράπων κλέεα προτέρων ἀνθρώπων</l>
<l>ὑμνήσῃ μάκαράς τε θεούς, οἳ Ὄλυμπον ἔχουσιν,</l>
<l>αἶψ’ ὅ γε δυσφροσυνέων ἐπιλήθεται οὐδέ τι κηδέων</l>
<l>μέμνηται· ταχέως δὲ παρέτραπε δῶρα θεάων.</l>
<milestone ed="p" unit="card" n="104"/>
</p><p><l><milestone ed="P" unit="para"/>χαίρετε, τέκνα Διός, δότε δ’ ἱμερόεσσαν ἀοιδήν.</l>
<l n="105">κλείετε δ’ ἀθανάτων ἱερὸν γένος αἰὲν ἐόντων, </l>
<l>οἳ Γῆς τ’ ἐξεγένοντο καὶ Οὐρανοῦ ἀστερόεντος,</l>
<l>Νυκτός τε δνοφερῆς, οὕς θ’ ἁλμυρὸς ἔτρεφε Πόντος.</l>
<l>εἴπατε δ’, ὡς τὰ πρῶτα θεοὶ καὶ γαῖα γένοντο</l>
<l>καὶ ποταμοὶ καὶ πόντος ἀπείριτος, οἴδματι θυίων, </l>
<l n="110"> ἄστρα τε λαμπετόωντα καὶ οὐρανὸς εὐρὺς ὕπερθεν</l>
<l>&lsqb;οἵ τ’ ἐκ τῶν ἐγένοντο θεοί, δωτῆρες ἐάων &rsqb;</l>
<l>ὥς τ’ ἄφενος δάσσαντο καὶ ὡς τιμὰς διέλοντο</l>
<l>ἠδὲ καὶ ὡς τὰ πρῶτα πολύπτυχον ἔσχον Ὄλυμπον.</l>
<l>ταῦτά μοι ἔσπετε Μοῦσαι, Ὀλύμπια δώματ’ ἔχουσαι</l>
<l n="115">ἐξ ἀρχῆς, καὶ εἴπαθ’, ὅ τι πρῶτον γένετ’ αὐτῶν.</l>
</p><p><l><milestone ed="P" unit="para"/>ἦ τοι μὲν πρώτιστα Χάος γένετ’, αὐτὰρ ἔπειτα</l>
<l>Γαῖ’ εὐρύστερνος, πάντων ἕδος ἀσφαλὲς αἰεὶ</l>
<l>&lsqb;ἀθανάτων, οἳ ἔχουσι κάρη νιφόεντος Ὀλύμπου, &rsqb;</l>
<l>Τάρταρά τ’ ἠερόεντα μυχῷ χθονὸς εὐρυοδείης,</l>
<l n="120">ἠδ’ Ἔρος, ὃς κάλλιστος ἐν ἀθανάτοισι θεοῖσι,</l>
<l>λυσιμελής, πάντων δὲ θεῶν πάντων τ’ ἀνθρώπων</l>
<l>δάμναται ἐν στήθεσσι νόον καὶ ἐπίφρονα βουλήν.</l>
<l>ἐκ Χάεος δ’ Ἔρεβός τε μέλαινά τε Νὺξ ἐγένοντο·</l>
<l>Νυκτὸς δ’ αὖτ’ Αἰθήρ τε καὶ Ἡμέρη ἐξεγένοντο,</l>
<l n="125">οὓς τέκε κυσαμένη Ἐρέβει φιλότητι μιγεῖσα. </l>
<l>Γαῖα δέ τοι πρῶτον μὲν ἐγείνατο ἶσον ἑαυτῇ </l>
<l>Οὐρανὸν ἀστερόενθ’, ἵνα μιν περὶ πάντα καλύπτοι,</l>
<l>ὄφρ’ εἴη μακάρεσσι θεοῖς ἕδος ἀσφαλὲς αἰεί.</l>
<l>γείνατο δ’ Οὔρεα μακρά, θεῶν χαρίεντας ἐναύλους,</l>
<l n="130">Νυμφέων, αἳ ναίουσιν ἀν’ οὔρεα βησσήεντα.</l>
<l>ἣ δὲ καὶ ἀτρύγετον πέλαγος τέκεν, οἴδματι θυῖον, </l>
<l>Πόντον, ἄτερ φιλότητος ἐφιμέρου· αὐτὰρ ἔπειτα</l>
<l>Οὐρανῷ εὐνηθεῖσα τέκ’ Ὠκεανὸν βαθυδίνην,</l>
<l>Κοῖόν τε Κρῖόν θ’ Ὑπερίονά τ’ Ἰαπετόν τε</l>
<l n="135"> Θείαν τε rείαν τε Θέμιν τε Μνημοσύνην τε</l>
<l>Φοίβην τε χρυσοστέφανον Τηθύν τ’ ἐρατεινήν.</l>
<l>τοὺς δὲ μέθ’ ὁπλότατος γένετο Κρόνος ἀγκυλομήτης,</l>
<l>δεινότατος παίδων· θαλερὸν δ’ ἤχθηρε τοκῆα.</l>
<milestone ed="p" unit="card" n="139"/>
</p><p><l><milestone ed="P" unit="para"/>γείνατο δ’ αὖ Κύκλωπας ὑπέρβιον ἦτορ ἔχοντας,</l>
<l n="140">Βρόντην τε Στερόπην τε καὶ Ἄργην ὀβριμόθυμον, </l>
<l>οἳ Ζηνὶ βροντήν τε δόσαν τεῦξάν τε κεραυνόν.</l>
<l>οἳ δή τοι τὰ μὲν ἄλλα θεοῖς ἐναλίγκιοι ἦσαν, </l>
<l>μοῦνος δ’ ὀφθαλμὸς μέσσῳ ἐνέκειτο μετώπῳ.</l>
<l>Κύκλωπες δ’ ὄνομ’ ἦσαν ἐπώνυμον, οὕνεκ’ ἄρα σφέων</l>
<l n="145"> κυκλοτερὴς ὀφθαλμὸς ἕεις ἐνέκειτο μετώπῳ·</l>
<l>ἰσχὺς δ’ ἠδὲ βίη καὶ μηχαναὶ ἦσαν ἐπ’ ἔργοις.</l>
</p><p><l><milestone ed="P" unit="para"/>ἄλλοι δ’ αὖ Γαίης τε καὶ Οὐρανοῦ ἐξεγένοντο</l>
<l>τρεῖς παῖδες μεγάλοι τε καὶ ὄβριμοι, οὐκ ὀνομαστοί,</l>
<l>Κόττος τε Βριάρεώς τε Γύης θ’, ὑπερήφανα τέκνα.</l>
<l n="150"> τῶν ἑκατὸν μὲν χεῖρες ἀπ’ ὤμων ἀίσσοντο,</l>
<l>ἄπλαστοι, κεφαλαὶ δὲ ἑκάστῳ πεντήκοντα</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν·</l>
<l>ἰσχὺς δ’ ἄπλητος κρατερὴ μεγάλῳ ἐπὶ εἴδει.</l>
<l>ὅσσοι γὰρ Γαίης τε καὶ Οὐρανοῦ ἐξεγένοντο,</l>
<l n="155">δεινότατοι παίδων, σφετέρῳ δ’ ἤχθοντο τοκῆι</l>
<l>ἐξ ἀρχῆς· καὶ τῶν μὲν ὅπως τις πρῶτα γένοιτο,</l>
<l>πάντας ἀποκρύπτασκε, καὶ ἐς φάος οὐκ ἀνίεσκε,</l>
<l>Γαίης ἐν κευθμῶνι, κακῷ δ’ ἐπετέρπετο ἔργῳ</l>
<l>Οὐρανός. ἣ δ’ ἐντὸς στοναχίζετο Γαῖα πελώρη</l>
<l n="160">στεινομένη· δολίην δὲ κακήν τ’ ἐφράσσατο τέχνην. </l>
<l>αἶψα δὲ ποιήσασα γένος πολιοῦ ἀδάμαντος</l>
<l>τεῦξε μέγα δρέπανον καὶ ἐπέφραδε παισὶ φίλοισιν·</l>
<l>εἶπε δὲ θαρσύνουσα, φίλον τετιημένη ἦτορ·</l>
</p><p><l><milestone ed="P" unit="para"/>παῖδες ἐμοὶ καὶ πατρὸς ἀτασθάλου, αἴ κ’ ἐθέλητε</l>
<l n="165">πείθεσθαι, πατρός κε κακὴν τισαίμεθα λώβην</l>
<l>ὑμετέρου· πρότερος γὰρ ἀεικέα μήσατο ἔργα.</l>
</p><p><l><milestone ed="P" unit="para"/>ὣς φάτο· τοὺς δ’ ἄρα πάντας ἕλεν δέος, οὐδέ τις αὐτῶν</l>
<l>φθέγξατο. θαρσήσας δὲ μέγας Κρόνος ἀγκυλομήτης</l>
<l>ἂψ αὖτις μύθοισι προσηύδα μητέρα κεδνήν·</l>
</p><p><l n="170"><milestone ed="P" unit="para"/>μῆτερ, ἐγώ κεν τοῦτό γ’ ὑποσχόμενος τελέσαιμι</l>
<l>ἔργον, ἐπεὶ πατρός γε δυσωνύμου οὐκ ἀλεγίζω</l>
<l>ἡμετέρου· πρότερος γὰρ ἀεικέα μήσατο ἔργα.</l>
<milestone ed="p" unit="card" n="173"/>
</p><p><l><milestone ed="P" unit="para"/>ὣς φάτο· γήθησεν δὲ μέγα φρεσὶ Γαῖα πελώρη· </l>
<l>εἷσε δέ μιν κρύψασα λόχῳ· ἐνέθηκε δὲ χερσὶν</l>
<l n="175">ἅρπην καρχαρόδοντα· δόλον δ’ ὑπεθήκατο πάντα. </l>
</p><p><l><milestone ed="P" unit="para"/>ἦλθε δὲ νύκτ’ ἐπάγων μέγας Οὐρανός, ἀμφὶ δὲ Γαίῃ</l>
<l>ἱμείρων φιλότητος ἐπέσχετο καί ῥ’ ἐτανύσθη</l>
<l>πάντη· ὃ δ’ ἐκ λοχέοιο πάις ὠρέξατο χειρὶ</l>
<l>σκαιῇ, δεξιτερῇ δὲ πελώριον ἔλλαβεν ἅρπην</l>
<l n="180">μακρὴν καρχαρόδοντα, φίλου δ’ ἀπὸ μήδεα πατρὸς</l>
<l>ἐσσυμένως ἤμησε, πάλιν δ’ ἔρριψε φέρεσθαι</l>
<l>ἐξοπίσω· τὰ μὲν οὔ τι ἐτώσια ἔκφυγε χειρός·</l>
<l>ὅσσαι γὰρ ῥαθάμιγγες ἀπέσσυθεν αἱματόεσσαι,</l>
<l>πάσας δέξατο Γαῖα· περιπλομένων δ’ ἐνιαυτῶν</l>
<l n="185">γείνατ’ Ἐρινῦς τε κρατερὰς μεγάλους τε Γίγαντας, </l>
<l>τεύχεσι λαμπομένους, δολίχ’ ἔγχεα χερσὶν ἔχοντας,</l>
<l>Νύμφας θ’ ἃς Μελίας καλέους’ ἐπ’ ἀπείρονα γαῖαν.</l>
<l>μήδεα δ’ ὡς τὸ πρῶτον ἀποτμήξας ἀδάμαντι</l>
<l>κάββαλ’ ἀπ’ ἠπείροιο πολυκλύστῳ ἐνὶ πόντῳ,</l>
<l n="190">ὣς φέρετ’ ἂμ πέλαγος πουλὺν χρόνον, ἀμφὶ δὲ λευκὸς</l>
<l>ἀφρὸς ἀπ’ ἀθανάτου χροὸς ὤρνυτο· τῷ δ’ ἔνι κούρη</l>
<l>ἐθρέφθη· πρῶτον δὲ Κυθήροισιν ζαθέοισιν</l>
<l>ἔπλητ’, ἔνθεν ἔπειτα περίρρυτον ἵκετο Κύπρον.</l>
<l>ἐκ δ’ ἔβη αἰδοίη καλὴ θεός, ἀμφὶ δὲ ποίη</l>
<l n="195"> ποσσὶν ὕπο ῥαδινοῖσιν ἀέξετο· τὴν δ’ Ἀφροδίτην</l>
<l>&lsqb;ἀφρογενέα τε θεὰν καὶ ἐυστέφανον Κυθέρειαν &rsqb;</l>
<l>κικλῄσκουσι θεοί τε καὶ ἀνέρες, οὕνεκ’ ἐν ἀφρῷ</l>
<l>θρέφθη· ἀτὰρ Κυθέρειαν, ὅτι προσέκυρσε Κυθήροις·</l>
<l>Κυπρογενέα δ’, ὅτι γέντο πολυκλύστῳ ἐνὶ Κύπρῳ·</l>
<l n="200">ἠδὲ φιλομμηδέα, ὅτι μηδέων ἐξεφαάνθη.</l>
<l>τῇ δ’ Ἔρος ὡμάρτησε καὶ Ἵμερος ἕσπετο καλὸς</l>
<l>γεινομένῃ τὰ πρῶτα θεῶν τ’ ἐς φῦλον ἰούσῃ.</l>
<l>ταύτην δ’ ἐξ ἀρχῆς τιμὴν ἔχει ἠδὲ λέλογχε</l>
<l>μοῖραν ἐν ἀνθρώποισι καὶ ἀθανάτοισι θεοῖσι,</l>
<l n="205"> παρθενίους τ’ ὀάρους μειδήματά τ’ ἐξαπάτας τε</l>
<l>τέρψιν τε γλυκερὴν φιλότητά τε μειλιχίην τε.</l>
<milestone ed="p" unit="card" n="207"/>
</p><p><l><milestone ed="P" unit="para"/>τοὺς δὲ πατὴρ Τιτῆνας ἐπίκλησιν καλέεσκε</l>
<l>παῖδας νεικείων μέγας Οὐρανός, οὓς τέκεν αὐτός·</l>
<l>φάσκε δὲ τιταίνοντας ἀτασθαλίῃ μέγα ῥέξαι</l>
<l n="210">ἔργον, τοῖο δ’ ἔπειτα τίσιν μετόπισθεν ἔσεσθαι.</l>
</p><p><l><milestone ed="P" unit="para"/>νὺξ δ’ ἔτεκεν στυγερόν τε Μόρον καὶ Κῆρα μέλαιναν</l>
<l>καὶ Θάνατον, τέκε δ’ Ὕπνον, ἔτικτε δὲ φῦλον Ὀνείρων·</l>
<l n="214"> δεύτερον αὖ Μῶμον καὶ Ὀιζὺν ἀλγινόεσσαν</l>
<l n="213">οὔ τινι κοιμηθεῖσα θεὰ τέκε Νὺξ ἐρεβεννή, </l>
<l n="215">Ἑσπερίδας θ’, ᾗς μῆλα πέρην κλυτοῦ Ὠκεανοῖο</l>
<l>χρύσεα καλὰ μέλουσι φέροντά τε δένδρεα καρπόν.</l>
<l>καὶ Μοίρας καὶ Κῆρας ἐγείνατο νηλεοποίνους,</l>
<l>Κλωθώ τε Λάχεσίν τε καὶ Ἄτροπον, αἵτε βροτοῖσι</l>
<l>γεινομένοισι διδοῦσιν ἔχειν ἀγαθόν τε κακόν τε,</l>
<l n="220"> αἵτ’ ἀνδρῶν τε θεῶν τε παραιβασίας ἐφέπουσιν·</l>
<l>οὐδέ ποτε λήγουσι θεαὶ δεινοῖο χόλοιο,</l>
<l>πρίν γ’ ἀπὸ τῷ δώωσι κακὴν ὄπιν, ὅς τις ἁμάρτῃ.</l>
<l>τίκτε δὲ καὶ Νέμεσιν, πῆμα θνητοῖσι βροτοῖσι,</l>
<l>Νὺξ ὀλοή· μετὰ τὴν δ’ Ἀπάτην τέκε καὶ Φιλότητα</l>
<l n="225">Γῆράς τ’ οὐλόμενον, καὶ Ἔριν τέκε καρτερόθυμον.</l>
</p><p><l><milestone ed="P" unit="para"/>αὐτὰρ Ἔρις στυγερὴ τέκε μὲν Πόνον ἀλγινόεντα</l>
<l>Λήθην τε Λιμόν τε καὶ Ἄλγεα δακρυόεντα</l>
<l>Ὑσμίνας τε Μάχας τε Φόνους τ’ Ἀνδροκτασίας τε</l>
<l>Νείκεά τε ψευδέας τε Λόγους Ἀμφιλλογίας τε</l>
<l n="230">Δυσνομίην τ’ Ἄτην τε, συνήθεας ἀλλήλῃσιν,</l>
<l>Ὅρκον θ’, ὃς δὴ πλεῖστον ἐπιχθονίους ἀνθρώπους</l>
<l>πημαίνει, ὅτε κέν τις ἑκὼν ἐπίορκον ὀμόσσῃ.</l>
</p><p><l><milestone ed="P" unit="para"/>Νηρέα δ’ ἀψευδέα καὶ ἀληθέα γείνατο Πόντος,</l>
<l>πρεσβύτατον παίδων· αὐτὰρ καλέουσι γέροντα,</l>
<l n="235">οὕνεκα νημερτής τε καὶ ἤπιος, οὐδὲ θεμιστέων</l>
<l>λήθεται, ἀλλὰ δίκαια καὶ ἤπια δήνεα οἶδεν·</l>
<l>αὖτις δ’ αὖ Θαύμαντα μέγαν καὶ ἀγήνορα Φόρκυν</l>
<l>Γαίῃ μισγόμενος καὶ Κητὼ καλλιπάρῃον</l>
<l>Εὐρυβίην τ’ ἀδάμαντος ἐνὶ φρεσὶ θυμὸν ἔχουσαν.</l>
<milestone ed="p" unit="card" n="240"/>
<l n="240"> Νηρῆος δ’ ἐγένοντο μεγήρατα τέκνα θεάων</l>
<l>πόντῳ ἐν ἀτρυγέτῳ καὶ Δωρίδος ἠυκόμοιο,</l>
<l>κούρης Ὠκεανοῖο, τελήεντος ποταμοῖο,</l>
<l>Πλωτώ τ’ Εὐκράντη τε Σαώ τ’ Ἀμφιτρίτη τε</l>
<l>Εὐδώρη τε Θέτις τε Γαλήνη τε Γλαύκη τε</l>
<l n="245"> Κυμοθόη Σπειώ τε Θόη θ’ Ἀλίη τ’ ἐρόεσσα</l>
<l>Πασιθέη τ’ Ἐρατώ τε καὶ Εὐνίκη ῥοδόπηχυς</l>
<l>καὶ Μελίτη χαρίεσσα καὶ Εὐλιμένη καὶ Ἀγαυὴ</l>
<l>Δωτώ τε Πρωτώ τε Φέρουσά τε Δυναμένη τε</l>
<l>Νησαίη τε καὶ Ἀκταίη καὶ Πρωτομέδεια</l>
<l n="250"> Δωρὶς καὶ Πανόπεια καὶ εὐειδὴς Γαλάτεια</l>
<l>Ἱπποθόη τ’ ἐρόεσσα καὶ Ἱππονόη ῥοδόπηχυς</l>
<l>Κυμοδόκη θ’, ἣ κύματ’ ἐν ἠεροειδέι πόντῳ</l>
<l>πνοιάς τε ζαέων ἀνέμων σὺν Κυματολήγῃ</l>
<l>ῥεῖα πρηύ̈νει καὶ ἐυσφύρῳ Ἀμφιτρίτῃ,</l>
<l n="255"> Κυμώ τ’ Ἠιόνη τε ἐυστέφανός θ’ Ἁλιμήδη</l>
<l>Γλαυκονόμη τε φιλομμειδὴς καὶ Ποντοπόρεια</l>
<l>Ληαγόρη τε καὶ Εὐαγόρη καὶ Λαομέδεια</l>
<l>Πουλυνόη τε καὶ Αὐτονόη καὶ Λυσιάνασσα</l>
<l>Εὐάρνη τε φυήν τ’ ἐρατὴ καὶ εἶδος ἄμωμος</l>
<l n="260"> καὶ Ψαμάθη χαρίεσσα δέμας δίη τε Μενίππη</l>
<l>Νησώ τ’ Εὐπόμπη τε Θεμιστώ τε Προνόη τε</l>
<l>Νημερτής θ’, ἣ πατρὸς ἔχει νόον ἀθανάτοιο.</l>
<l>αὗται μὲν Νηρῆος ἀμύμονος ἐξεγένοντο</l>
<l>κοῦραι πεντήκοντα, ἀμύμονα ἔργα ἰδυῖαι.</l>
<l n="265"> Θαύμας δ’ Ὠκεανοῖο βαθυρρείταο θύγατρα</l>
<l>ἠγάγετ’ Ἠλέκτρην· ἣ δ’ ὠκεῖαν τέκεν Ἶριν</l>
<l>ἠυκόμους θ’ Ἁρπυίας Ἀελλώ τ’ Ὠκυπέτην τε,</l>
<l>αἵ ῥ’ ἀνέμων πνοιῇσι καὶ οἰωνοῖς ἅμ’ ἕπονται</l>
<l>ὠκείῃς πτερύγεσσι· μεταχρόνιαι γὰρ ἴαλλον.</l>
<milestone ed="p" unit="card" n="270"/>
<l n="270"> Φόρκυϊ δ’ αὖ Κητὼ Γραίας τέκε καλλιπαρῄους</l>
<l>ἐκ γενετῆς πολιάς, τὰς δὴ Γραίας καλέουσιν</l>
<l>ἀθάνατοί τε θεοὶ χαμαὶ ἐρχόμενοί τ’ ἄνθρωποι,</l>
<l>Πεμφρηδώ τ’ ἐύπεπλον Ἐνυώ τε κροκόπεπλον,</l>
<l>Γοργούς θ’, αἳ ναίουσι πέρην κλυτοῦ Ὠκεανοῖο</l>
<l n="275">ἐσχατιῇ πρὸς Νυκτός, ἵν’ Ἑσπερίδες λιγύφωνοι,</l>
<l>Σθεννώ τ’ Εὐρυάλη τε Μέδουσά τε λυγρὰ παθοῦσα.</l>
<l>ἣ μὲν ἔην θνητή, αἳ δ’ ἀθάνατοι καὶ ἀγήρῳ,</l>
<l>αἱ δύο· τῇ δὲ μιῇ παρελέξατο Κυανοχαίτης</l>
<l>ἐν μαλακῷ λειμῶνι καὶ ἄνθεσιν εἰαρινοῖσιν.</l>
<l n="280">τῆς δ’ ὅτε δὴ Περσεὺς κεφαλὴν ἀπεδειροτόμησεν, </l>
<l>ἔκθορε Χρυσαωρ τε μέγας καὶ Πήγασος ἵππος.</l>
<l>τῷ μὲν ἐπώνυμον ἦεν, ὅτ’ Ὠκεανοῦ περὶ πηγὰς</l>
<l>γένθ’, ὃ δ’ ἄορ χρύσειον ἔχων μετὰ χερσὶ φίλῃσιν.</l>
<l>χὠ μὲν ἀποπτάμενος προλιπὼν χθόνα, μητέρα μήλων,</l>
<l n="285"> ἵκετ’ ἐς ἀθανάτους· Ζηνὸς δ’ ἐν δώμασι ναίει</l>
<l>βροντήν τε στεροπήν τε φέρων Διὶ μητιόεντι.</l>
<l>Χρυσάωρ δ’ ἔτεκεν τρικέφαλον Γηρυονῆα</l>
<l>μιχθεὶς Καλλιρόῃ κούρῃ κλυτοῦ Ὠκεανοῖο.</l>
<l>τὸν μὲν ἄρ’ ἐξενάριξε βίη Ἡρακληείη</l>
<l n="290"> βουσὶ παρ’ εἰλιπόδεσσι περιρρύτῳ εἰν Ἐρυθείῃ</l>
<l>ἤματι τῷ ὅτε περ βοῦς ἤλασεν εὐρυμετώπους</l>
<l>Τίρυνθ’ εἰς ἱερὴν διαβὰς πόρον Ὠκεανοῖο</l>
<l>Ὄρθον τε κτείνας καὶ βουκόλον Εὐρυτίωνα</l>
<l>σταθμῷ ἐν ἠερόεντι πέρην κλυτοῦ Ὠκεανοῖο.</l>
</p><p><l n="295"><milestone ed="P" unit="para"/>ἣ δ’ ἔτεκ’ ἄλλο πέλωρον ἀμήχανον, οὐδὲν ἐοικὸς</l>
<l>θνητοῖς ἀνθρώποις οὐδ’ ἀθανάτοισι θεοῖσιν,</l>
<l>σπῆι ἔνι γλαφυρῷ θείην κρατερόφρον’ Ἔχιδναν,</l>
<l>ἥμισυ μὲν νύμφην ἑλικώπιδα καλλιπάρῃον,</l>
<l>ἥμισυ δ’ αὖτε πέλωρον ὄφιν δεινόν τε μέγαν τε</l>
<l n="300">αἰόλον ὠμηστὴν ζαθέης ὑπὸ κεύθεσι γαίης. </l>
<l>ἔνθα δέ οἱ σπέος ἐστὶ κάτω κοίλῃ ὑπὸ πέτρῃ</l>
<l>τηλοῦ ἀπ’ ἀθανάτων τε θεῶν θνητῶν τ’ ἀνθρώπων·</l>
<l>ἔνθ’ ἄρα οἱ δάσσαντο θεοὶ κλυτὰ δώματα ναίειν.</l>
<milestone ed="p" unit="card" n="304"/>
<l>ἣ δ’ ἔρυτ’ εἰν Ἀρίμοισιν ὑπὸ χθονὶ λυγρὴ Ἔχιδνα,</l>
<l n="305">ἀθάνατος νύμφη καὶ ἀγήραος ἤματα πάντα. </l>
</p><p><l><milestone ed="P" unit="para"/>τῇ δὲ Τυφάονά φασι μιγήμεναι ἐν φιλότητι</l>
<l>δεινόν θ’ ὑβριστήν τ’ ἄνομόν θ’ ἑλικώπιδι κούρῃ·</l>
<l>ἣ δ’ ὑποκυσαμένη τέκετο κρατερόφρονα τέκνα.</l>
<l>Ὄρθον μὲν πρῶτον κύνα γείνατο Γηρυονῆι·</l>
<l n="310">δεύτερον αὖτις ἔτικτεν ἀμήχανον, οὔ τι φατειὸν</l>
<l>Κέρβερον ὠμηστήν, Ἀίδεω κύνα χαλκεόφωνον,</l>
<l>πεντηκοντακέφαλον, ἀναιδέα τε κρατερόν τε·</l>
<l>τὸ τρίτον Ὕδρην αὖτις ἐγείνατο λυγρὰ ἰδυῖαν</l>
<l>Λερναίην, ἣν θρέψε θεὰ λευκώλενος Ἥρη</l>
<l n="315">ἄπλητον κοτέουσα βίῃ Ἡρακληείῃ. </l>
<l>καὶ τὴν μὲν Διὸς υἱὸς ἐνήρατο νηλέι χαλκῷ</l>
<l>Ἀμφιτρυωνιάδης σὺν ἀρηιφίλῳ Ἰολάῳ</l>
<l>Ηρακλέης βουλῇσιν Ἀθηναίης ἀγελείης.</l>
<l>ἣ δὲ Χίμαιραν ἔτικτε πνέουσαν ἀμαιμάκετον πῦρ,</l>
<l n="320"> δεινήν τε μεγάλην τε ποδώκεά τε κρατερήν τε·</l>
<l>τῆς δ’ ἦν τρεῖς κεφαλαί· μία μὲν χαροποῖο λέοντος,</l>
<l>ἣ δὲ χιμαίρης, ἣ δ’ ὄφιος, κρατεροῖο δράκοντος,</l>
<l>&lsqb;πρόσθε λέων, ὄπιθεν δὲ δράκων, μέσση δὲ χίμαιρα,</l>
<l>δεινὸν ἀποπνείουσα πυρὸς μένος αἰθομένοιο. &rsqb;</l>
<l n="325">τὴν μὲν Πήγασος εἷλε καὶ ἐσθλὸς Βελλεροφόντης. </l>
<l>ἣ δ’ ἄρα Φῖκ’ ὀλοὴν τέκε Καδμείοισιν ὄλεθρον</l>
<l>Ὅρθῳ ὑποδμηθεῖσα Νεμειαῖόν τε λέοντα,</l>
<l>τόν ῥ’ Ἥρη θρέψασα Διὸς κυδρὴ παράκοιτις</l>
<l>γουνοῖσιν κατένασσε Νεμείης, πῆμ’ ἀνθρώποις.</l>
<l n="330">ἔνθ’ ἄρ’ ὃ οἰκείων ἐλεφαίρετο φῦλ’ ἀνθρώπων, </l>
<l>κοιρανέων Τρητοῖο Νεμείης ἠδ’ Ἀπέσαντος·</l>
<l>ἀλλά ἑ ἲς ἐδάμασσε βίης Ἡρακληείης.</l>
</p><p><l><milestone ed="P" unit="para"/>Κητὼ δ’ ὁπλότατον Φόρκυι φιλότητι μιγεῖσα</l>
<l>γείνατο δεινὸν ὄφιν, ὃς ἐρεμνῆς κεύθεσι γαίης</l>
<l n="335">πείρασιν ἐν μεγάλοις παγχρύσεα μῆλα φυλάσσει. </l>
<l>τοῦτο μὲν ἐκ Κητοῦς καὶ Φόρκυνος γένος ἐστίν.</l>
<milestone ed="p" unit="card" n="337"/>
</p><p><l><milestone ed="P" unit="para"/>Τηθὺς δ’ Ὠκεανῷ Ποταμοὺς τέκε δινήεντας,</l>
<l>Νεῖλόν τ’ Ἀλφειόν τε καὶ Ἠριδανὸν βαθυδίνην</l>
<l>Στρυμόνα Μαίανδρόν τε καὶ Ἴστρον καλλιρέεθρον</l>
<l n="340"> Φᾶσίν τε rῆσόν τ’ Ἀχελώιόν τ’ ἀργυροδίνην</l>
<l>Νέσσον τε rοδίον θ’ Ἁλιάκμονά θ’ Ἑπτάπορόν τε</l>
<l>Γρήνικόν τε καὶ Αἴσηπον θεῖόν τε Σιμοῦντα</l>
<l>Πηνειόν τε καὶ Ἕρμον ἐυρρείτην τε Κάικον</l>
<l>Σαγγάριόν τε μέγαν Λάδωνά τε Παρθένιόν τε</l>
<l n="345">Εὔηνόν τε καὶ Ἄρδησκον θεῖόν τε Σκάμανδρον. </l>
</p><p><l><milestone ed="P" unit="para"/>τίκτε δὲ θυγατέρων ἱερὸν γένος, αἳ κατὰ γαῖαν</l>
<l>ἄνδρας κουρίζουσι σὺν Ἀπόλλωνι ἄνακτι</l>
<l>καὶ Ποταμοῖς, ταύτην δὲ Διὸς πάρα μοῖραν ἔχουσι,</l>
<l>Πειθώ τ’ Ἀδμήτη τε Ἰάνθη τ’ Ἠλέκτρη τε</l>
<l n="350"> Δωρίς τε Πρυμνώ τε καὶ Οὐρανίη θεοειδὴς</l>
<l>Ἱππώ τε Κλυμένη τε rόδειά τε Καλλιρόη τε</l>
<l>Ζευξώ τε Κλυτίη τε Ἰδυῖά τε Πασιθόη τε</l>
<l>Πληξαύρη τε Γαλαξαύρη τ’ ἐρατή τε Διώνη</l>
<l>Μηλόβοσίς τε Φόη τε καὶ εὐειδὴς Πολυδώρη</l>
<l n="355"> Κερκηίς τε φυὴν ἐρατὴ Πλουτώ τε βοῶπις</l>
<l>Περσηίς τ’ Ἰάνειρά τ’ Ἀκάστη τε Ξάνθη τε</l>
<l>Πετραίη τ’ ἐρόεσσα Μενεσθώ τ’ Εὐρώπη τε</l>
<l>Μῆτίς τ’ Εὐρυνόμη τε Τελεστώ τε Κροκοπεπλος</l>
<l>Χρυσηίς τ’ Ἀσίη τε καὶ ἱμερόεσσα Καλυψὼ</l>
<l n="360"> Εὐδώρη τε Τύχη τε καὶ Ἀμφιρὼ Ὠκυρόη τε</l>
<l>καὶ Στύξ, ἣ δή σφεων προφερεστάτη ἐστὶν ἁπασέων.</l>
<l>αὗται δ’ Ὠκεανοῦ καὶ Τηθύος ἐξεγένοντο</l>
<l>πρεσβύταται κοῦραι· πολλαί γε μέν εἰσι καὶ ἄλλαι.</l>
<l>τρὶς γὰρ χίλιαί εἰσι τανύσφυροι Ὠκεανῖναι,</l>
<l n="365"> αἵ ῥα πολυσπερέες γαῖαν καὶ βένθεα λίμνης</l>
<l>πάντη ὁμῶς ἐφέπουσι, θεάων ἀγλαὰ τέκνα.</l>
<l>τόσσοι δ’ αὖθ’ ἕτεροι ποταμοὶ καναχηδὰ ῥέοντες,</l>
<l>υἱέες Ὠκεανοῦ, τοὺς γείνατο πότνια Τηθύς·</l>
<l>τῶν ὄνομ’ ἀργαλέον πάντων βροτὸν ἀνέρ’ ἐνισπεῖν,</l>
<l n="370">οἳ δὲ ἕκαστοι ἴσασιν, ὅσοι περιναιετάωσιν.</l>
<milestone ed="p" unit="card" n="371"/>
</p><p><l><milestone ed="P" unit="para"/>θεία δ’ Ἠέλιόν τε μέγαν λαμπράν τε Σελήνην</l>
<l>Ἠῶ θ’, ἣ πάντεσσιν ἐπιχθονίοισι φαείνει</l>
<l>ἀθανάτοις τε θεοῖσι, τοὶ οὐρανὸν εὐρὺν ἔχουσι,</l>
<l>γείναθ’ ὑποδμηθεῖς’ Ὑπερίονος ἐν φιλότητι.</l>
<l n="375"> Κρίῳ δ’ Εὐρυβίν τέκεν ἐν φιλότητι μιγεῖσα</l>
<l>Ἀστραῖόν τε μέγαν Πάλλαντά τε δῖα θεάων</l>
<l>Πέρσην θ’, ὃς καὶ πᾶσι μετέπρεπεν ἰδμοσύνῃσιν.</l>
</p><p><l><milestone ed="P" unit="para"/>Ἀστραίῳ δ’ Ἠὼς ἀνέμους τέκε καρτεροθύμους,</l>
<l>ἀργέστην Ζέφυρον Βορέην τ’ αἰψηροκέλευθον</l>
<l n="380">καὶ Νότον, ἐν φιλότητι θεὰ θεῷ εὐνηθεῖσα.</l>
<l>τοὺς δὲ μέτ’ ἀστέρα τίκτεν Ἑωσφόρον Ἠριγένεια</l>
<l>ἄστρα τε λαμπετόωντα, τά τ’ οὐρανὸς ἐστεφάνωται.</l>
</p><p><l><milestone ed="P" unit="para"/>Στὺξ δ’ ἔτεκ’ Ὠκεανοῦ θυγάτηρ Πάλλαντι μιγεῖσα</l>
<l>Ζῆλον καὶ Νίκην καλλίσφυρον ἐν μεγάροισιν·</l>
<l n="385">καὶ Κράτος ἠδὲ Βίην ἀριδείκετα γείνατο τέκνα, </l>
<l>τῶν οὐκ ἔστ’ ἀπάνευθε Διὸς δόμος, οὐδέ τις ἕδρη,</l>
<l>οὐδ’ ὁδός, ὅππη μὴ κείνοις θεὸς ἡγεμονεύῃ,</l>
<l>ἀλλ’ αἰεὶ πὰρ Ζηνὶ βαρυκτύπῳ ἑδριόωνται.</l>
<l>ὣς γὰρ ἐβούλευσεν Στὺξ ἄφθιτος Ὠκεανίνη</l>
<l n="390">ἤματι τῷ, ὅτε πάντας Ὀλύμπιος ἀστεροπητὴς</l>
<l>ἀθανάτους ἐκάλεσσε θεοὺς ἐς μακρὸν Ὄλυμπον,</l>
<l>εἶπε δ’, ὃς ἂν μετὰ εἷο θεῶν Τιτῆσι μάχοιτο,</l>
<l>μή τιν’ ἀπορραίσειν γεράων, τιμὴν δὲ ἕκαστον</l>
<l>ἑξέμεν, ἣν τὸ πάρος γε μετ’ ἀθανάτοισι θεοῖσιν</l>
<l n="395">τὸν δ’ ἔφαθ’, ὅστις ἄτιμος ὑπὸ Κρόνου ἠδ’ ἀγέραστος,</l>
<l>τιμῆς καὶ γεράων ἐπιβησέμεν, ἧ θέμις ἐστίν.</l>
<l>ἦλθε δ’ ἄρα πρώτη Στὺξ ἄφθιτος Οὔλυμπόνδε</l>
<l>σὺν σφοῖσιν παίδεσσι φίλου διὰ μήδεα πατρός.</l>
<l>τὴν δὲ Ζεὺς τίμησε, περισσὰ δὲ δῶρα δέδωκεν.</l>
<l n="400">αὐτὴν μὲν γὰρ ἔθηκε θεῶν μέγαν ἔμμεναι ὅρκον, </l>
<l>παῖδας δ’ ἤματα πάντα ἑοῦ μεταναιέτας εἶναι.</l>
<l>ὣς δ’ αὔτως πάντεσσι διαμπερές, ὥς περ ὑπέστη,</l>
<l>ἐξετέλεσς’· αὐτὸς δὲ μέγα κρατεῖ ἠδὲ ἀνάσσει.</l>
<milestone ed="p" unit="card" n="404"/>
</p><p><l><milestone ed="P" unit="para"/>φοίβη δ’ αὖ Κοίου πολυήρατον ἦλθεν ἐς εὐνήν·</l>
<l n="405"> κυσαμένη δὴ ἔπειτα θεὰ θεοῦ ἐν φιλότητι</l>
<l>Δητὼ κυανόπεπλον ἐγείνατο, μείλιχον αἰεί,</l>
<l>ἤπιον ἀνθρώποισι καὶ ἀθανάτοισι θεοῖσιν,</l>
<l>μείλιχον ἐξ ἀρχῆς, ἀγανώτατον ἐντὸς Ὀλύμπου.</l>
<l>γείνατο δ’ Ἀστερίην ἐυώνυμον, ἥν ποτε Πέρσης</l>
<l n="410">ἠγάγετ’ ἐς μέγα δῶμα φίλην κεκλῆσθαι ἄκοιτιν. </l>
<l>ἢ δ’ ὑποκυσαμένη Ἑκάτην τέκε, τὴν περὶ πάντων</l>
<l>Ζεὺς Κρονίδης τίμησε· πόρεν δέ οἱ ἀγλαὰ δῶρα,</l>
<l>μοῖραν ἔχειν γαίης τε καὶ ἀτρυγέτοιο θαλάσσης.</l>
<l>ἣ δὲ καὶ ἀστερόεντος ἀπ’ οὐρανοῦ ἔμμορε τιμῆς</l>
<l n="415">ἀθανάτοις τε θεοῖσι τετιμένη ἐστὶ μάλιστα. </l>
<l>καὶ γὰρ νῦν, ὅτε πού τις ἐπιχθονίων ἀνθρώπων</l>
<l>ἔρδων ἱερὰ καλὰ κατὰ νόμον ἱλάσκηται,</l>
<l>κικλῄσκει Ἑκάτην. πολλή τέ οἱ ἕσπετο τιμὴ</l>
<l>ῥεῖα μάλ’, ᾧ πρόφρων γε θεὰ ὑποδέξεται εὐχάς,</l>
<l n="420">καί τέ οἱ ὄλβον ὀπάζει, ἐπεὶ δύναμίς γε πάρεστιν.</l>
<l>ὅσσοι γὰρ Γαίης τε καὶ Οὐρανοῦ ἐξεγένοντο</l>
<l>καὶ τιμὴν ἔλαχον, τούτων ἔχει αἶσαν ἁπάντων.</l>
<l>οὐδέ τί μιν Κρονίδης ἐβιήσατο οὐδέ τ’ ἀπηύρα,</l>
<l>ὅσς’ ἔλαχεν Τιτῆσι μετὰ προτέροισι θεοῖσιν,</l>
<l n="425">ἀλλ’ ἔχει, ὡς τὸ πρῶτον ἀπ’ ἀρχῆς ἔπλετο δασμός,</l>
<l n="427"> καὶ γέρας ἐν γαίῃ τε καὶ οὐρανῷ ἠδὲ θαλάσσῃ· </l>
<l n="426">οὐδ’, ὅτι μουνογενής, ἧσσον θεὰ ἔμμορε τιμῆς,</l>
<l n="428">ἀλλ’ ἔτι καὶ πολὺ μᾶλλον, ἐπεὶ Ζεὺς τίεται αὐτήν.</l>
<l>ᾧ δ’ ἐθέλει, μεγάλως παραγίγνεται ἠδ’ ὀνίνησιν·</l>
<l n="434">ἔν τε δίκῃ βασιλεῦσι παρ’ αἰδοίοισι καθίζει, </l>
<l n="430">ἔν τ’ ἀγορῇ λαοῖσι μεταπρέπει, ὅν κ’ ἐθέλῃσιν·</l>
<l>ἠδ’ ὁπότ’ ἐς πόλεμον φθεισήνορα θωρήσσωνται</l>
<l>ἀνέρες, ἔνθα θεὰ παραγίγνεται, οἷς κ’ ἐθέλῃσι</l>
<l n="433">νίκην προφρονέως ὀπάσαι καὶ κῦδος ὀρέξαι. </l>
<l n="435">ἐσθλὴ δ’ αὖθ’ ὁπότ’ ἄνδρες ἀεθλεύωσιν ἀγῶνι, </l>
<l>ἔνθα θεὰ καὶ τοῖς παραγίγνεται ἠδ’ ὀνίνησιν·</l>
<l>νικήσας δὲ βίῃ καὶ κάρτεϊ καλὸν ἄεθλον</l>
<l>ῥεῖα φέρει χαίρων τε, τοκεῦσι δὲ κῦδος ὀπάζει.</l>
<l>ἐσθλὴ δ’ ἱππήεσσι παρεστάμεν, οἷς κ’ ἐθέλῃσιν.</l>
<l n="440">καὶ τοῖς, οἳ γλαυκὴν δυσπέμφελον ἐργάζονται,</l>
<l>εὔχονται δ’ Ἑκάτῃ καὶ ἐρικτύπῳ Ἐννοσιγαίῳ,</l>
<l>ῥηιδίως ἄγρην κυδρὴ θεὸς ὤπασε πολλήν,</l>
<l>ῥεῖα δ’ ἀφείλετο φαινομένην, ἐθέλουσά γε θυμῷ.</l>
<l>ἐσθλὴ δ’ ἐν σταθμοῖσι σὺν Ἑρμῇ ληίδ’ ἀέξειν·</l>
<l n="445"> βουκολίας δ’ ἀγέλας τε καὶ αἰπόλια πλατέ’ αἰγῶν</l>
<l>ποίμνας τ’ εἰροπόκων ὀίων, θυμῷ γ’ ἐθέλουσα,</l>
<l>ἐξ ὀλίγων βριάει κἀκ πολλῶν μείονα θῆκεν.</l>
<l>οὕτω τοι καὶ μουνογενὴς ἐκ μητρὸς ἐοῦσα</l>
<l>πᾶσι μετ’ ἀθανάτοισι τετίμηται γεράεσσιν.</l>
<l n="450">θῆκε δέ μιν Κρονίδης κουροτρόφον, οἳ μετ’ ἐκείνην</l>
<l>ὀφθαλμοῖσιν ἴδοντο φάος πολυδερκέος Ἠοῦς.</l>
<l>οὕτως ἐξ ἀρχῆς κουροτρόφος, αἳ δέ τε τιμαί.</l>
<milestone ed="p" unit="card" n="453"/>
</p><p><l><milestone ed="P" unit="para"/>rείη δὲ δμηθεῖσα Κρόνῳ τέκε φαίδιμα τέκνα,</l>
<l>Ἱστίην Δήμητρα καὶ Ἥρην χρυσοπέδιλον</l>
<l n="455">ἴφθιμόν τ’ Ἀίδην, ὃς ὑπὸ χθονὶ δώματα ναίει</l>
<l>νηλεὲς ἦτορ ἔχων, καὶ ἐρίκτυπον Ἐννοσίγαιον</l>
<l>Ζῆνά τε μητιόεντα, θεῶν πατέρ’ ἠδὲ καὶ ἀνδρῶν,</l>
<l>τοῦ καὶ ὑπὸ βροντῆς πελεμίζεται εὐρεῖα χθών.</l>
<l>καὶ τοὺς μὲν κατέπινε μέγας Κρόνος, ὥς τις ἕκαστος</l>
<l n="460">νηδύος ἐξ ἱερῆς μητρὸς πρὸς γούναθ’ ἵκοιτο, </l>
<l>τὰ φρονέων, ἵνα μή τις ἀγαυῶν Οὐρανιώνων</l>
<l>ἄλλος ἐν ἀθανάτοισιν ἔχοι βασιληίδα τιμήν.</l>
<l>πεύθετο γὰρ Γαίης τε καὶ Οὐρανοῦ ἀστερόεντος,</l>
<l>οὕνεκά οἱ πέπρωτο ἑῷ ὑπὸ παιδὶ δαμῆναι</l>
<l n="465">καὶ κρατερῷ περ ἐόντι, Διὸς μεγάλου διὰ βουλάς·</l>
<l>τῷ ὅ γ’ ἄρ’ οὐκ ἀλαὸς σκοπιὴν ἔχεν, ἀλλὰ δοκεύων</l>
<l>παῖδας ἑοὺς κατέπινε· rέην δ’ ἔχε πένθος ἄλαστον.</l>
<l>ἀλλ’ ὅτε δὴ Δί’ ἔμελλε θεῶν πατέρ’ ἠδὲ καὶ ἀνδρῶν</l>
<l>τέξεσθαι, τότ’ ἔπειτα φίλους λιτάνευε τοκῆας</l>
<l n="470">τοὺς αὐτῆς, Γαῖάν τε καὶ Οὐρανὸν ἀστερόεντα,</l>
<l>μῆτιν συμφράσσασθαι, ὅπως λελάθοιτο τεκοῦσα</l>
<l>παῖδα φίλον, τίσαιτο δ’ ἐρινῦς πατρὸς ἑοῖο</l>
<l>παίδων θ’, οὓς κατέπινε μέγας Κρόνος ἀγκυλομήτης.</l>
<l>οἳ δὲ θυγατρὶ φίλῃ μάλα μὲν κλύον ἠδ’ ἐπίθοντο,</l>
<l n="475">καί οἱ πεφραδέτην, ὅσα περ πέπρωτο γενέσθαι</l>
<l>ἀμφὶ Κρόνῳ βασιλῆι καὶ υἱέι καρτεροθύμῳ.</l>
<l>πέμψαν δ’ ἐς Λύκτον, Κρήτης ἐς πίονα δῆμον,</l>
<l>ὁππότ’ ἄρ’ ὁπλότατον παίδων τέξεσθαι ἔμελλε,</l>
<l>Ζῆνα μέγαν· τὸν μέν οἱ ἐδέξατο Γαῖα πελώρη</l>
<l n="480">Κρήτῃ ἐν εὐρείῃ τραφέμεν ἀτιταλλέμεναί τε. </l>
<l>ἔνθα μιν ἷκτο φέρουσα θοὴν διὰ νύκτα μέλαιναν</l>
<l>πρώτην ἐς Λύκτον· κρύψεν δέ ἑ χερσὶ λαβοῦσα</l>
<l>ἄντρῳ ἐν ἠλιβάτῳ, ζαθέης ὑπὸ κεύθεσι γαίης,</l>
<l>Αἰγαίῳ ἐν ὄρει πεπυκασμένῳ ὑλήεντι.</l>
<l n="485"> τῷ δὲ σπαργανίσασα μέγαν λίθον ἐγγυάλιξεν</l>
<l>Οὐρανίδῃ μέγ’ ἄνακτι, θεῶν προτέρῳ βασιλῆι.</l>
<l>τὸν τόθ’ ἑλὼν χείρεσσιν ἑὴν ἐσκάτθετο νηδὺν</l>
<l>σχέτλιος· οὐδ’ ἐνόησε μετὰ φρεσίν, ὥς οἱ ὀπίσσω</l>
<l>ἀντὶ λίθου ἑὸς υἱὸς ἀνίκητος καὶ ἀκηδὴς</l>
<l n="490">λείπεθ’, ὅ μιν τάχ’ ἔμελλε βίῃ καὶ χερσὶ δαμάσσας</l>
<l>τιμῆς ἐξελάειν, ὃ δ’ ἐν ἀθανάτοισι ἀνάξειν.</l>
<milestone ed="p" unit="card" n="492"/>
</p><p><l><milestone ed="P" unit="para"/>καρπαλίμως δ’ ἄρ’ ἔπειτα μένος καὶ φαίδιμα γυῖα</l>
<l>ηὔξετο τοῖο ἄνακτος· ἐπιπλομένων δ’ ἐνιαυτῶν</l>
<l>Γαίης ἐννεσίῃσι πολυφραδέεσσι δολωθεὶς</l>
<l n="495"> ὃν γόνον ἄψ ἀνέηκε μέγας Κρόνος ἀγκυλομήτης</l>
<l>&lsqb;νικηθεὶς τέχνῃσι βίηφί τε παιδὸς ἑοῖο. &rsqb;</l>
<l>πρῶτον δ’ ἐξέμεσεν λίθον, ὃν πύματον κατέπινεν· </l>
<l>τὸν μὲν Ζεὺς στήριξε κατὰ χθονὸς εὐρυοδείης</l>
<l>Πυθοῖ ἐν ἠγαθέῃ γυάλοις ὕπο Παρνησοῖο</l>
<l n="500">σῆμ’ ἔμεν ἐξοπίσω, θαῦμα θνητοῖσι βροτοῖσιν.</l>
<l>λῦσε δὲ πατροκασιγνήτους ὀλοῶν ὑπὸ δεσμῶν</l>
<l>Οὐρανίδας, οὓς δῆσε πατὴρ ἀεσιφροσύνῃσιν·</l>
<l>οἳ οἱ ἀπεμνήσαντο χάριν ἐυεργεσιάων,</l>
<l>δῶκαν δὲ βροντὴν ἠδ’ αἰθαλόεντα κεραυνὸν</l>
<l n="505"> καὶ στεροπήν· τὸ πρὶν δὲ πελώρη Γαῖα κεκεύθει·</l>
<l>τοῖς πίσυνος θνητοῖσι καὶ ἀθανάτοισιν ἀνάσσει.</l>
<milestone ed="p" unit="card" n="507"/>
</p><p><l><milestone ed="P" unit="para"/>κούρην δ’ Ἰαπετὸς καλλίσφυρον Ὠκεανίνην</l>
<l>ἠγάγετο Κλυμένην καὶ ὁμὸν λέχος εἰσανέβαινεν.</l>
<l>ἣ δέ οἱ Ἄτλαντα κρατερόφρονα γείνατο παῖδα·</l>
<l n="510"> τίκτε δ’ ὑπερκύδαντα Μενοίτιον ἠδὲ Προμηθέα</l>
<l>ποικίλον αἰολόμητιν, ἁμαρτίνοόν τ’ Ἐπιμηθέα</l>
<l>ὃς κακὸν ἐξ ἀρχῆς γένετ’ ἀνδράσιν ἀλφηστῇσιν·</l>
<l>πρῶτος γάρ ῥα Διὸς πλαστὴν ὑπέδεκτο γυναῖκα</l>
<l>παρθένον. ὑβριστὴν δὲ Μενοίτιον εὐρύοπα Ζεὺς</l>
<l n="515"> εἰς Ἔρεβος κατέπεμψε βαλὼν ψολόεντι κεραυνῷ</l>
<l>εἵνεκ’ ἀτασθαλίης τε καὶ ἠνορέης ὑπερόπλου.</l>
<l>Ἄτλας δ’ οὐρανὸν εὐρὺν ἔχει κρατερῆς ὑπ’ ἀνάγκης</l>
<l>πείρασιν ἐν γαίης, πρόπαρ Εσπερίδων λιγυφώνων,</l>
<l>ἑστηὼς κεφαλῇ τε καὶ ἀκαμάτῃσι χέρεσσιν·</l>
<l n="520">ταύτην γάρ οἱ μοῖραν ἐδάσσατο μητίετα Ζεύς. </l>
<l>δῆσε δ’ ἀλυκτοπέδῃσι Προμηθέα ποικιλόβουλον</l>
<l>δεσμοῖς ἀργαλέοισι μέσον διὰ κίον’ ἐλάσσας·</l>
<l>καί οἱ ἐπ’ αἰετὸν ὦρσε τανύπτερον· αὐτὰρ ὅ γ’ ἧπαρ</l>
<l>ἤσθιεν ἀθάνατον, τὸ δ’ ἀέξετο ἶσον ἁπάντη</l>
<l n="525">νυκτός ὅσον πρόπαν ἦμαρ ἔδοι τανυσίπτερος ὄρνις.</l>
<l>τὸν μὲν ἄρ’ Ἀλκμήνης καλλισφύρου ἄλκιμος υἱὸς</l>
<l>Ἡρακλέης ἔκτεινε, κακὴν δ’ ἀπὸ νοῦσον ἄλαλκεν</l>
<l>Ἰαπετιονίδῃ καὶ ἐλύσατο δυσφροσυνάων</l>
<l>οὐκ ἀέκητι Ζηνὸς Ὀλυμπίου ὑψιμέδοντος,</l>
<l n="530"> ὄφρ’ Ἡρακλῆος Θηβαγενέος κλέος εἴη</l>
<l>πλεῖον ἔτ’ ἢ τὸ πάροιθεν ἐπὶ χθόνα πουλυβότειραν.</l>
<l>ταῦτ’ ἄρα ἁζόμενος τίμα ἀριδείκετον υἱόν·</l>
<l>καί περ χωόμενος παύθη χόλου, ὃν πρὶν ἔχεσκεν,</l>
<l>οὕνεκ’ ἐρίζετο βουλὰς ὑπερμενέι Κρονίωνι.</l>
<l n="535"> καὶ γὰρ ὅτ’ ἐκρίνοντο θεοὶ θνητοί τ’ ἄνθρωποι</l>
<l>Μηκώνῃ, τότ’ ἔπειτα μέγαν βοῦν πρόφρονι θυμῷ</l>
<l>δασσάμενος προέθηκε, Διὸς νόον ἐξαπαφίσκων.</l>
<l>τοῖς μὲν γὰρ σάρκας τε καὶ ἔγκατα πίονα δημῷ</l>
<l>ἐν ῥινῷ κατέθηκε καλύψας γαστρὶ βοείῃ,</l>
<l n="540"> τῷ δ’ αὖτ’ ὀστέα λευκὰ βοὸς δολίῃ ἐπὶ τέχνῃ</l>
<l>εὐθετίσας κατέθηκε καλύψας ἀργέτι δημῷ.</l>
<l>δὴ τότε μιν προσέειπε πατὴρ ἀνδρῶν τε θεῶν τε·</l>
</p><p><l><milestone ed="P" unit="para"/>Ἰαπετιονίδη, πάντων ἀριδείκετ’ ἀνάκτων,</l>
<l>ὦ πέπον, ὡς ἑτεροζήλως διεδάσσαο μοίρας.</l>
<milestone ed="p" unit="card" n="545"/>
</p><p><l n="545"><milestone ed="P" unit="para"/>ὣς φάτο κερτομέων Ζεὺς ἄφθιτα μήδεα εἰδώς. </l>
<l>τὸν δ’ αὖτε προσέειπε Προμηθεὺς ἀγκυλομήτης</l>
<l>ἦκ’ ἐπιμειδήσας, δολίης δ’ οὐ λήθετο τέχνης·</l>
</p><p><l><milestone ed="P" unit="para"/>ζεῦ κύδιστε μέγιστε θεῶν αἰειγενετάων,</l>
<l>τῶν δ’ ἕλε’, ὁπποτέρην σε ἐνὶ φρεσὶ θυμὸς ἀνώγει.</l>
<l n="550"> Φῆ ῥα δολοφρονέων· Ζεὺς δ’ ἄφθιτα μήδεα εἰδὼς</l>
<l>γνῶ ῥ’ οὐδ’ ἠγνοίησε δόλον· κακὰ δ’ ὄσσετο θυμῷ</l>
<l>θνητοῖς ἀνθρώποισι, τὰ καὶ τελέεσθαι ἔμελλεν.</l>
<l>χερσὶ δ’ ὅ γ’ ἀμφοτέρῃσιν ἀνείλετο λευκὸν ἄλειφαρ.</l>
<l>χώσατο δὲ φρένας ἀμφί, χόλος δέ μιν ἵκετο θυμόν,</l>
<l n="555">ὡς ἴδεν ὀστέα λευκὰ βοὸς δολίῃ ἐπὶ τέχνῃ. </l>
<l>ἐκ τοῦ δ’ ἀθανάτοισιν ἐπὶ χθονὶ φῦλ’ ἀνθρώπων</l>
<l>καίους’ ὀστέα λευκὰ θυηέντων ἐπὶ βωμῶν.</l>
<l>τὸν δὲ μέγ’ ὀχθήσας προσέφη νεφεληγερέτα Ζεύς·</l>
</p><p><l><milestone ed="P" unit="para"/>Ἰαπετιονίδη, πάντων πέρι μήδεα εἰδώς,</l>
<l n="560">ὦ πέπον, οὐκ ἄρα πω δολίης ἐπιλήθεο τέχνης.</l>
</p><p><l><milestone ed="P" unit="para"/>ὣς φάτο χωόμενος Ζεὺς ἄφθιτα μήδεα εἰδώς·</l>
<l>ἐκ τούτου δὴ ἔπειτα δόλου μεμνημένος αἰεὶ</l>
<l>οὐκ ἐδίδου Μελίῃσι πυρὸς μένος ἀκαμάτοιο</l>
<l>θνητοῖς ἀνθρώποις, οἳ ἐπὶ χθονὶ ναιετάουσιν.</l>
<l n="565"> ἀλλά μιν ἐξαπάτησεν ἐὺς πάις Ἰαπετοῖο</l>
<l>κλέψας ἀκαμάτοιο πυρὸς τηλέσκοπον. αὐγὴν</l>
<l>ἐν κοί̈λῳ νάρθηκι· δάκεν δέ ἑ νειόθι θυμόν,</l>
<l>Ζῆν’ ὑψιβρεμέτην, ἐχόλωσε δέ μιν φίλον ἦτορ,</l>
<l>ὡς ἴδ’ ἐν ἀνθρώποισι πυρὸς τηλέσκοπον αὐγήν.</l>
<l n="570"> αὐτίκα δ’ ἀντὶ πυρὸς τεῦξεν κακὸν ἀνθρώποισιν·</l>
<l>γαίης γὰρ σύμπλασσε περικλυτὸς Ἀμφιγυήεις</l>
<l>παρθένῳ αἰδοίῃ ἴκελον Κρονίδεω διὰ βουλάς.</l>
<l>ζῶσε δὲ καὶ κόσμησε θεὰ γλαυκῶπις Ἀθήνη</l>
<l>ἀργυφέη ἐσθῆτι· κατὰ κρῆθεν δὲ καλύπτρην</l>
<l n="575">δαιδαλέην χείρεσσι κατέσχεθε, θαῦμα ἰδέσθαι·</l>
<l>&lsqb;ἀμφὶ δέ οἱ στεφάνους, νεοθηλέος ἄνθεα ποίης,</l>
<l>ἱμερτοὺς περίθηκε καρήατι Παλλὰς Ἀθήνη. &rsqb;</l>
<l>ἀμφὶ δέ οἱ στεφάνην χρυσέην κεφαλῆφιν ἔθηκε,</l>
<l>τὴν αὐτὸς ποίησε περικλυτὸς Ἀμφιγυήεις</l>
<l n="580">ἀσκήσας παλάμῃσι, χαριζόμενος Διὶ πατρί.</l>
<l>τῇ δ’ ἐνὶ δαίδαλα πολλὰ τετεύχατο, θαῦμα ἰδέσθαι,</l>
<l>κνώδαλ’, ὅς’ ἤπειρος πολλὰ τρέφει ἠδὲ θάλασσα,</l>
<l>τῶν ὅ γε πόλλ’ ἐνέθηκε,&mdash;χάρις δ’ ἀπελάμπετο πολλή,&mdash;</l>
<l>θαυμάσια, ζῴοισιν ἐοικότα φωνήεσσιν.</l>
<milestone ed="p" unit="card" n="585"/>
</p><p><l n="585"><milestone ed="P" unit="para"/>αὐτὰρ ἐπεὶ δὴ τεῦξε καλὸν κακὸν ἀντ’ ἀγαθοῖο. </l>
<l>ἐξάγαγ’, ἔνθα περ ἄλλοι ἔσαν θεοὶ ἠδ’ ἄνθρωποι,</l>
<l>κόσμῳ ἀγαλλομένην γλαυκώπιδος ὀβριμοπάτρης.</l>
<l>θαῦμα δ’ ἔχ’ ἀθανάτους τε θεοὺς θνητούς τ’ ἀνθρώπους,</l>
<l>ὡς εἶδον δόλον αἰπύν, ἀμήχανον ἀνθρώποισιν.</l>
</p><p><l n="590"><milestone ed="P" unit="para"/>ἐκ τῆς γὰρ γένος ἐστὶ γυναικῶν θηλυτεράων, </l>
<l>&lsqb;τῆς γὰρ ὀλώιόν ἐστι γένος καὶ φῦλα γυναικῶν,&rsqb;</l>
<l>πῆμα μέγ’ αἳ θνητοῖσι μετ’ ἀνδράσι ναιετάουσιν</l>
<l>οὐλομένης πενίης οὐ σύμφοροι, ἀλλὰ κόροιο.</l>
<l>ὡς δ’ ὁπότ’ ἐν σμήνεσσι κατηρεφέεσσι μέλισσαι</l>
<l n="595">κηφῆνας βόσκωσι, κακῶν ξυνήονας ἔργων&mdash;</l>
<l>αἳ μέν τε πρόπαν ἦμαρ ἐς ἠέλιον καταδύντα</l>
<l>ἠμάτιαι σπεύδουσι τιθεῖσί τε κηρία λευκά,</l>
<l>οἳ δ’ ἔντοσθε μένοντες ἐπηρεφέας κατὰ σίμβλους</l>
<l>ἀλλότριον κάματον σφετέρην ἐς γαστέρ’ ἀμῶνται&mdash;</l>
<l n="600">ὣς δ’ αὔτως ἄνδρεσσι κακὸν θνητοῖσι γυναῖκας</l>
<l>Ζεὺς ὑψιβρεμέτης θῆκεν, ξυνήονας ἔργων</l>
<l>ἀργαλέων· ἕτερον δὲ πόρεν κακὸν ἀντ’ ἀγαθοῖο·</l>
<l>ὅς κε γάμον φεύγων καὶ μέρμερα ἔργα γυναικῶν</l>
<l>μὴ γῆμαι ἐθέλῃ, ὀλοὸν δ’ ἐπὶ γῆρας ἵκοιτο</l>
<l n="605"> χήτεϊ γηροκόμοιο· ὅ γ’ οὐ βιότου ἐπιδευὴς</l>
<l>ζώει, ἀποφθιμένου δὲ διὰ κτῆσιν δατέονται</l>
<l>χηρωσταί· ᾧ δ’ αὖτε γάμου μετὰ μοῖρα γένηται,</l>
<l>κεδνὴν δ’ ἔσχεν ἄκοιτιν ἀρηρυῖαν πραπίδεσσι,</l>
<l>τῷ δέ τ’ ἀπ’ αἰῶνος κακὸν ἐσθλῷ ἀντιφερίζει</l>
<l n="610">ἐμμενές· ὃς δέ κε τέτμῃ ἀταρτηροῖο γενέθλης, </l>
<l>ζώει ἐνὶ στήθεσσιν ἔχων ἀλίαστον ἀνίην</l>
<l>θυμῷ καὶ κραδίῃ, καὶ ἀνήκεστον κακόν ἐστιν.</l>
</p><p><l><milestone ed="P" unit="para"/>ὣς οὐκ ἔστι Διὸς κλέψαι νόον οὐδὲ παρελθεῖν.</l>
<l>οὐδὲ γὰρ Ἰαπετιονίδης ἀκάκητα Προμηθεὺς</l>
<l n="615"> τοῖό γ’ ὑπεξήλυξε βαρὺν χόλον, ἀλλ’ ὑπ’ ἀνάγκης</l>
<l>καὶ πολύιδριν ἐόντα μέγας κατὰ δεσμὸς ἐρύκει.</l>
<milestone ed="p" unit="card" n="617"/>
</p><p><l><milestone ed="P" unit="para"/>Βριάρεῳ δ’ ὡς πρῶτα πατὴρ ὠδύσσατο θυμῷ</l>
<l>Κόττῳ τ’ ἠδὲ Γύῃ, δῆσεν κρατερῷ ἐνὶ δεσμῷ</l>
<l>ἠνορέην ὑπέροπλον ἀγώμενος ἠδὲ καὶ εἶδος</l>
<l n="620">καὶ μέγεθος· κατένασσε δ’ ὑπὸ χθονὸς εὐρυοδείης. </l>
<l>ἔνθ’ οἵ γ’ ἄλγε’ ἔχοντες ὑπὸ χθονὶ ναιετάοντες</l>
<l>εἵατ’ ἐπ’ ἐσχατιῇ, μεγάλης ἐν πείρασι γαίης,</l>
<l>δηθὰ μάλ’ ἀχνύμενοι, κραδίῃ μέγα πένθος ἔχοντες.</l>
<l>ἀλλά σφεας Κρονίδης τε καὶ ἀθάνατοι θεοὶ ἄλλοι,</l>
<l n="625">οὓς τέκεν ἠύκομος rείη Κρόνου ἐν φιλότητι, </l>
<l>Γαίης φραδμοσύνῃσιν ἀνήγαγον ἐς φάος αὖτις·</l>
<l>αὐτὴ γάρ σφιν ἅπαντα διηνεκέως κατέλεξε</l>
<l>σὺν κείνοις νίκην τε καὶ ἀγλαὸν εὖχος ἀρέσθαι.</l>
<l>δηρὸν γὰρ μάρναντο πόνον θυμαλγέ’ ἔχοντες</l>
<l n="630">Τιτῆνές τε θεοὶ καὶ ὅσοι Κρόνου ἐξεγένοντο, </l>
<l>ἀντίον ἀλλήλοισι διὰ κρατερὰς ὑσμίνας,</l>
<l>οἳ μὲν ἀφ’ ὑψηλῆς Ὄθρυος Τιτῆνες ἀγαυοί,</l>
<l>οἳ δ’ ἄρ’ ἀπ’ Οὐλύμποιο θεοί, δωτῆρες ἐάων,</l>
<l>οὓς τέκεν ἠύκομος rείη Κρόνῳ εὐνηθεῖσα.</l>
<l n="635"> οἵ ῥα τότ’ ἀλλήλοισι χόλον θυμαλγέ’ ἔχοντες</l>
<l>συνεχέως ἐμάχοντο δέκα πλείους ἐνιαυτούς·</l>
<l>οὐδέ τις ἦν ἔριδος χαλεπῆς λύσις οὐδὲ τελευτὴ</l>
<l>οὐδετέροις, ἶσον δὲ τέλος τέτατο πτολέμοιο.</l>
<l>ἀλλ’ ὅτε δὴ κείνοισι παρέσχεθεν ἄρμενα πάντα,</l>
<l n="640">νέκταρ τ’ ἀμβροσίην τε, τά περ θεοὶ αὐτοὶ ἔδουσι,</l>
<l>πάντων ἐν στήθεσσιν ἀέξετο θυμὸς ἀγήνωρ.</l>
<l>ὡς νέκταρ τ’ ἐπάσαντο καὶ ἀμβροσίην ἐρατεινήν,</l>
<l>δὴ τότε τοῖς μετέειπε πατὴρ ἀνδρῶν τε θεῶν τε·</l>
</p><p><l><milestone ed="P" unit="para"/>κέκλυτε μευ, Γαίης τε καὶ Οὐρανοῦ ἀγλαὰ τέκνα,</l>
<l n="645">ὄφρ’ εἴπω, τά με θυμὸς ἐνὶ στήθεσσι κελεύει.</l>
<l>ἤδη γὰρ μάλα δηρὸν ἐναντίοι ἀλλήλοισι</l>
<l>νίκης καὶ κράτεος πέρι μαρνάμεθ’ ἤματα πάντα</l>
<l>Τιτῆνές τε θεοὶ καὶ ὅσοι Κρόνου ἐκγενόμεσθα.</l>
<l>ὑμεῖς δὲ μεγάλην τε βίην καὶ χεῖρας ἀάπτους</l>
<l n="650"> φαίνετε Τιτήνεσσιν ἐναντίοι ἐν δαὶ̈ λυγρῇ</l>
<l>μνησάμενοι φιλότητος ἐνηέος, ὅσσα παθόντες</l>
<l>ἐς φάος ἂψ ἀφίκεσθε δυσηλεγέος ὑπὸ δεσμοῦ</l>
<l>ἡμετέρας διὰ βουλὰς ὑπὸ ζόφου ἠερόεντος.</l>
<milestone ed="p" unit="card" n="654"/>
</p><p><l><milestone ed="P" unit="para"/>ὣς φάτο· τὸν δ’ ἐξαῦτις ἀμείβετο Κόττος ἀμύμων·</l>
</p><p><l n="655"><milestone ed="P" unit="para"/>Δαιμόνι’, οὐκ ἀδάητα πιφαύσκεαι· ἀλλὰ καὶ αὐτοὶ</l>
<l>ἴδμεν, ὅ τοι περὶ μὲν πραπίδες, περὶ δ’ ἐστὶ νόημα,</l>
<l>ἀλκτὴρ δ’ ἀθανάτοισιν ἀρῆς γένεο κρυεροῖο.</l>
<l>σῇσι δ’ ἐπιφροσύνῃσιν ὑπὸ ζόφου ἠερόεντος</l>
<l>ἄψορρον δ’&dagger; ἐξαῦτις ἀμειλίκτων ὑπὸ δεσμῶν</l>
<l n="660">ἠλύθομεν, Κρόνου υἱὲ ἄναξ, ἀνάελπτα παθόντες.</l>
<l>τῷ καὶ νῦν ἀτενεῖ τε νόῳ καὶ ἐπίφρονι βουλῇ</l>
<l>ῥυσόμεθα κράτος ὑμὸν ἐν αἰνῇ δηϊοτῆτι</l>
<l>μαρνάμενοι Τιτῆσιν ἀνὰ κρατερὰς ὑσμίνας.</l>
</p><p><l><milestone ed="P" unit="para"/>ὣς φάτ’· ἐπῄνεσσαν δὲ θεοί, δωτῆρες ἐάων,</l>
<l n="665"> μῦθον ἀκούσαντες· πολέμου δ’ ἐλιλαίετο θυμὸς</l>
<l>μᾶλλον ἔτ’ ἢ τὸ πάροιθε· μάχην δ’ ἀμέγαρτον ἔγειραν</l>
<l>πάντες, θήλειαι τε καὶ ἄρσενες, ἤματι κείνῳ,</l>
<l>Τιτῆνές τε θεοὶ καὶ ὅσοι Κρόνου ἐξεγένοντο,</l>
<l>οὕς τε Ζεὺς Ἐρέβευσφιν ὑπὸ χθονὸς ἧκε φόωσδε</l>
<l n="670">δεινοί τε κρατεροί τε, βίην ὑπέροπλον ἔχοντες.</l>
<l>τῶν ἑκατὸν μὲν χεῖρες ἀπ’ ὤμων ἀίσσοντο</l>
<l>πᾶσιν ὁμῶς, κεφαλαὶ δὲ ἑκάστῳ πεντήκοντα</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν.</l>
<l>οἳ τότε Τιτήνεσσι κατέσταθεν ἐν δαὶ̈ λυγρῇ</l>
<l n="675">πέτρας ἠλιβάτους στιβαρῇς ἐν χερσὶν ἔχοντες. </l>
<l>Τιτῆνες δ’ ἑτέρωθεν ἐκαρτύναντο φάλαγγας</l>
<l>προφρονέως, χειρῶν τε βίης θ’ ἅμα ἔργον ἔφαινον</l>
<l>ἀμφότεροι· δεινὸν δὲ περίαχε πόντος ἀπείρων,</l>
<l>γῆ δὲ μέγ’ ἐσμαράγησεν, ἐπέστενε δ’ οὐρανὸς εὐρὺς</l>
<l n="680">σειόμενος, πεδόθεν δὲ τινάσσετο μακρὸς Ὄλυμπος</l>
<l>ῥιπῇ ὕπ’ ἀθανάτων, ἔνοσις δ’ ἵκανε βαρεῖα</l>
<l>Τάρταρον ἠερόεντα, ποδῶν τ’ αἰπεῖα ἰωὴ</l>
<l>ἀσπέτου ἰωχμοῖο βολάων τε κρατεράων·</l>
<l>ὣς ἄρ’ ἐπ’ ἀλλήλοις ἵεσαν βέλεα στονόεντα.</l>
<l n="685"> φωνὴ δ’ ἀμφοτέρων ἵκετ’ οὐρανὸν ἀστερόεντα</l>
<l>κεκλομένων· οἳ δὲ ξύνισαν μεγάλῳ ἀλαλητῷ.</l>
<milestone ed="p" unit="card" n="687"/>
</p><p><l><milestone ed="P" unit="para"/>οὐδ’ ἄρ’ ἔτι Ζεὺς ἴσχεν ἑὸν μένος, ἀλλά νυ τοῦ γε</l>
<l>εἶθαρ μὲν μένεος πλῆντο φρένες, ἐκ δέ τε πᾶσαν</l>
<l>φαῖνε βίην· ἄμυδις δ’ ἄρ’ ἀπ’ οὐρανοῦ ἠδ’ ἀπ’ Ὀλύμπου</l>
<l n="690"> ἀστράπτων ἔστειχε συνωχαδόν· οἱ δὲ κεραυνοὶ</l>
<l>ἴκταρ ἅμα βροντῇ τε καὶ ἀστεροπῇ ποτέοντο</l>
<l>χειρὸς ἄπο στιβαρῆς, ἱερὴν φλόγα εἰλυφόωντες</l>
<l>ταρφέες· ἀμφὶ δὲ γαῖα φερέσβιος ἐσμαράγιζε</l>
<l>καιομένη, λάκε δ’ ἀμφὶ πυρὶ μεγάλ’ ἄσπετος ὕλη.</l>
<l n="695"> ἔζεε δὲ χθὼν πᾶσα καὶ Ὠκεανοῖο ῥέεθρα</l>
<l>πόντος τ’ ἀτρύγετος· τοὺς δ’ ἄμφεπε θερμὸς ἀυτμὴ</l>
<l>Τιτῆνας χθονίους, φλὸξ δ’ αἰθέρα δῖαν ἵκανεν</l>
<l>ἄσπετος, ὄσσε δ’ ἄμερδε καὶ ἰφθίμων περ ἐόντων</l>
<l>αὐγὴ μαρμαίρουσα κεραυνοῦ τε στεροπῆς τε.</l>
<l n="700"> καῦμα δὲ θεσπέσιον κάτεχεν Χάος· εἴσατο δ’ ἄντα</l>
<l>ὀφθαλμοῖσιν ἰδεῖν ἠδ’ οὔασι ὄσσαν ἀκοῦσαι</l>
<l>αὔτως, ὡς εἰ Γαῖα καὶ Οὐρανὸς εὐρὺς ὕπερθε</l>
<l>πίλνατο· τοῖος γάρ κε μέγας ὑπὸ δοῦπος ὀρώρει</l>
<l>τῆς μὲν ἐρειπομένης, τοῦ δ’ ὑψόθεν ἐξεριπόντος·</l>
<l n="705">τόσσος δοῦπος ἔγεντο θεῶν ἔριδι ξυνιόντων. </l>
<l>σὺν δ’ ἄνεμοι ἔνοσίν τε κονίην τ’ ἐσφαράγιζον</l>
<l>βροντήν τε στεροπήν τε καὶ αἰθαλόεντα κεραυνόν,</l>
<l>κῆλα Διὸς μεγάλοιο, φέρον δ’ ἰαχήν τ’ ἐνοπήν τε</l>
<l>ἐς μέσον ἀμφοτέρων· ὄτοβος δ’ ἄπλητος ὀρώρει</l>
<l n="710">σμερδαλέης ἔριδος, κάρτος δ’ ἀνεφαίνετο ἔργων.</l>
<l>ἐκλίνθη δὲ μάχη· πρὶν δ’ ἀλλήλοις ἐπέχοντες</l>
<l>ἐμμενέως ἐμάχοντο διὰ κρατερὰς ὑσμίνας.</l>
</p><p><l><milestone ed="P" unit="para"/>οἳ δ’ ἄρ’ ἐνὶ πρώτοισι μάχην δριμεῖαν ἔγειραν</l>
<l>Κόττος τε Βριάρεώς τε Γύης τ’ ἄατος πολέμοιο,</l>
<l n="715"> οἵ ῥα τριηκοσίας πέτρας στιβαρῶν ἀπὸ χειρῶν</l>
<l>πέμπον ἐπασσυτέρας, κατὰ δ’ ἐσκίασαν βελέεσσι</l>
<l>Τιτῆνας, καὶ τοὺς μὲν ὑπὸ χθονὸς εὐρυοδείης</l>
<l>πέμψαν καὶ δεσμοῖσιν ἐν ἀργαλέοισιν ἔδησαν</l>
<l>χερσὶν νικήσαντες ὑπερθύμους περ ἐόντας,</l>
<l n="720">τόσσον ἔνερθ’ ὑπὸ γῆς, ὅσον οὐρανός ἐστ’ ἀπὸ γαίης·</l>
<l>τόσσον γάρ τ’ ἀπὸ γῆς ἐς Τάρταρον ἠερόεντα.</l>
<l>ἐννέα γὰρ νύκτας τε καὶ ἤματα χάλκεος ἄκμων</l>
<l>οὐρανόθεν κατιὼν δεκάτῃ κ’ ἐς γαῖαν ἵκοιτο·</l>
<l>ἐννέα δ’ αὖ νύκτας τε καὶ ἤματα χάλκεος ἄκμων</l>
<l n="725">ἐκ γαίης κατιὼν δεκάτῃ κ’ ἐς Τάρταρον ἵκοι. </l>
<l>τὸν πέρι χάλκεον ἕρκος ἐλήλαται· ἀμφὶ δέ μιν νὺξ</l>
<l>τριστοιχεὶ κέχυται περὶ δειρήν· αὐτὰρ ὕπερθεν</l>
<l>γῆς ῥίζαι πεφύασι καὶ ἀτρυγέτοιο θαλάσσης.</l>
<milestone ed="p" unit="card" n="729"/>
<l>ἔνθα θεοὶ Τιτῆνες ὑπὸ ζόφῳ ἠερόεντι</l>
<l n="730"> κεκρύφαται βουλῇσι Διὸς νεφεληγερέταο</l>
<l>χώρῳ ἐν εὐρώεντι, πελώρης ἔσχατα γαίης.</l>
<l>τοῖς οὐκ ἐξιτόν ἐστι. θύρας δ’ ἐπέθηκε Ποσειδέων</l>
<l>χαλκείας, τεῖχος δὲ περοίχεται ἀμφοτέρωθεν.</l>
<l>ἔνθα Γύης Κόττος τε καὶ Ὀβριάρεως μεγάθυμος</l>
<l n="735">ναίουσιν, φύλακες πιστοὶ Διὸς αἰγιόχοιο.</l>
</p><p><l><milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
<l>πόντου τ’ ἀτρυγέτοιο καὶ οὐρανοῦ ἀστερόεντος</l>
<l>ἑξείης πάντων πηγαὶ καὶ πείρατ’ ἔασιν</l>
<l>ἀργαλέ’ εὐρώεντα, τά τε στυγέουσι θεοί περ,</l>
<l n="740">χάσμα μέγ’, οὐδέ κε πάντα τελεσφόρον εἰς ἐνιαυτὸν</l>
<l>οὖδας ἵκοιτ’, εἰ πρῶτα πυλέων ἔντοσθε γένοιτο,</l>
<l>ἀλλά κεν ἔνθα καὶ ἔνθα φέροι πρὸ θύελλα θυέλλῃ</l>
<l>ἀργαλέη· δεινὸν δὲ καὶ ἀθανάτοισι θεοῖσι</l>
<l>τοῦτο τέρας. Νυκτὸς δ’ ἐρεβεννῆς οἰκία δεινὰ</l>
<l n="745">ἕστηκεν νεφέλῃς κεκαλυμμένα κυανέῃσιν. </l>
<l>τῶν πρόσθ’ Ἰαπετοῖο πάις ἔχει οὐρανὸν εὐρὺν</l>
<l>ἑστηὼς κεφαλῇ τε καὶ ἀκαμάτῃσι χέρεσσιν</l>
<l>ἀστεμφέως, ὅθι Νύξ τε καὶ Ἡμέρη ἆσσον ἰοῦσαι</l>
<l>ἀλλήλας προσέειπον, ἀμειβόμεναι μέγαν οὐδὸν</l>
<l n="750">χάλκεον· ἣ μὲν ἔσω καταβήσεται, ἣ δὲ θύραζε</l>
<l>ἔρχεται, οὐδέ ποτ’ ἀμφοτέρας δόμος ἐντὸς ἐέργει,</l>
<l>ἀλλ’ αἰεὶ ἑτέρη γε δόμων ἔκτοσθεν ἐοῦσα</l>
<l>γαῖαν ἐπιστρέφεται, ἣ δ’ αὖ δόμου ἐντὸς ἐοῦσα</l>
<l>μίμνει τὴν αὐτῆς ὥρην ὁδοῦ, ἔστ’ ἂν ἵκηται,</l>
<l n="755">ἣ μὲν ἐπιχθονίοισι φάος πολυδερκὲς ἔχουσα, </l>
<l>ἣ δ’ Ὕπνον μετὰ χερσί, κασίγνητον Θανάτοιο.</l>
<l>Νὺξ ὀλοή, νεφέλῃ κεκαλυμμένη ἠεροειδεῖ.</l>
</p><p><l><milestone ed="P" unit="para"/>ἔνθα δὲ Νυκτὸς παῖδες ἐρεμνῆς οἰκί’ ἔχουσιν,</l>
<l>Ὕπνος καὶ Θάνατος, δεινοὶ θεοί· οὐδέ ποτ’ αὐτοὺς</l>
<l n="760"> Ἠέλιος φαέθων ἐπιδέρκεται ἀκτίνεσσιν</l>
<l>οὐρανὸν εἲς ἀνιὼν οὐδ’ οὐρανόθεν καταβαίνων.</l>
<l>τῶν δ’ ἕτερος γαῖάν τε καὶ εὐρέα νῶτα θαλάσσης</l>
<l>ἥσυχος ἀνστρέφεται καὶ μείλιχος ἀνθρώποισι,</l>
<l>τοῦ δὲ σιδηρέη μὲν κραδίη, χάλκεον δέ οἱ ἦτορ</l>
<l n="765"> νηλεὲς ἐν στήθεσσιν· ἔχει δ’ ὃν πρῶτα λάβῃσιν</l>
<l>ἀνθρώπων· ἐχθρὸς δὲ καὶ ἀθανάτοισι θεοῖσιν.</l>
<milestone ed="p" unit="card" n="767"/>
</p><p><l><milestone ed="P" unit="para"/>ἔνθα θεοῦ χθονίου πρόσθεν δόμοι ἠχήεντες</l>
<l>ἰφθίμου τ’ Ἀίδεω καὶ ἐπαινῆς Περσεφονείης</l>
<l>ἑστᾶσιν, δεινὸς δὲ κύων προπάροιθε φυλάσσει</l>
<l n="770">νηλειής, τέχνην δὲ κακὴν ἔχει· ἐς μὲν ἰόντας</l>
<l>σαίνει ὁμῶς οὐρῇ τε καὶ οὔασιν ἀμφοτέροισιν,</l>
<l>ἐξελθεῖν δ’ οὐκ αὖτις ἐᾷ πάλιν, ἀλλὰ δοκεύων</l>
<l>ἐσθίει, ὅν κε λάβῃσι πυλέων ἔκτοσθεν ἰόντα.</l>
<l>&lsqb;ἰφθίμου τ’ Ἀίδεω καὶ ἐπαινῆς Περσεφονείης. &rsqb;</l>
</p><p><l n="775"><milestone ed="P" unit="para"/>ἔνθα δὲ ναιετάει στυγερὴ θεὸς ἀθανάτοισι, </l>
<l>δεινὴ Στύξ, θυγάτηρ ἀψορρόου Ὠκεανοῖο</l>
<l>πρεσβυτάτη· νόσφιν δὲ θεῶν κλυτὰ δώματα ναίει</l>
<l>μακρῇσιν πέτρῃσι κατηρεφέ’· ἀμφὶ δὲ πάντη</l>
<l>κίοσιν ἀργυρέοισι πρὸς οὐρανὸν ἐστήρικται.</l>
<l n="780"> παῦρα δὲ Θαύμαντος θυγάτηρ πόδας ὠκέα Ἶρις</l>
<l>ἀγγελίην πωλεῖται ἐπ’ εὐρέα νῶτα θαλάσσης.</l>
<l>ὁππότ’ ἔρις καὶ νεῖκος ἐν ἀθανάτοισιν ὄρηται</l>
<l>καί ῥ’ ὅστις ψεύδηται Ὀλύμπια δώματ’ ἐχόντων,</l>
<l>Ζεὺς δέ τε Ἶριν ἔπεμψε θεῶν μέγαν ὅρκον ἐνεῖκαι</l>
<l n="785"> τηλόθεν ἐν χρυσέῃ προχόῳ πολυώνυμον ὕδωρ</l>
<l>ψυχρόν, ὅτ’ ἐκ πέτρης καταλείβεται ἠλιβάτοιο</l>
<l>ὑψηλῆς· πολλὸν δὲ ὑπὸ χθονὸς εὐρυοδείης</l>
<l>ἐξ ἱεροῦ ποταμοῖο ῥέει διὰ νύκτα μέλαιναν</l>
<l>Ὠκεανοῖο κέρας· δεκάτη δ’ ἐπὶ μοῖρα δέδασται·</l>
<l n="790"> ἐννέα μὲν περὶ γῆν τε καὶ εὐρέα νῶτα θαλάσσης</l>
<l>δίνῃς ἀργυρέῃς εἱλιγμένος εἰς ἅλα πίπτει,</l>
<l>ἣ δὲ μί’ ἐκ πέτρης προρέει μέγα πῆμα θεοῖσιν.</l>
<l>ὅς κεν τὴν ἐπίορκον ἀπολλείψας ἐπομόσσῃ</l>
<l>ἀθανάτων, οἳ ἔχουσι κάρη νιφόεντος Ὀλύμπου,</l>
<l n="795"> κεῖται νήυτμος τετελεσμένον εἰς ἐνιαυτόν·</l>
<l>οὐδέ ποτ’ ἀμβροσίης καὶ νέκταρος ἔρχεται ἆσσον</l>
<l>βρώσιος, ἀλλά τε κεῖται ἀνάπνευστος καὶ ἄναυδος</l>
<l>στρωτοῖς ἐν λεχέεσσι, κακὸν δέ ἑ κῶμα καλύπτει.</l>
<l>αὐτὰρ ἐπεὶ νοῦσον τελέσῃ μέγαν εἰς ἐνιαυτόν,</l>
<l n="800">ἄλλος γ’ ἐξ ἄλλου δέχεται χαλεπώτερος ἄεθλος. </l>
<l>εἰνάετες δὲ θεῶν ἀπαμείρεται αἰὲν ἐόντων,</l>
<l>οὐδέ ποτ’ ἐς βουλὴν ἐπιμίσγεται οὐδ’ ἐπὶ δαῖτας</l>
<l>ἐννέα πάντα ἔτεα· δεκάτῳ δ’ ἐπιμίσγεται αὖτις</l>
<l>εἴρας ἐς ἀθανάτων, οἳ Ὀλύμπια δώματ’ ἔχουσιν.</l>
<l n="805"> τοῖον ἄρ’ ὅρκον ἔθεντο θεοὶ Στυγὸς ἄφθιτον ὕδωρ</l>
<l>ὠγύγιον, τὸ δ’ ἵησι καταστυφέλου διὰ χώρου.</l>
<milestone ed="p" unit="card" n="807"/>
</p><p><l><milestone ed="P" unit="para"/>ἔνθα δὲ γῆς δνοφερῆς καὶ Ταρτάρου ἠερόεντος</l>
<l>πόντου τ’ ἀτρυγέτοιο καὶ οὐρανοῦ ἀστερόεντος</l>
<l>ἑξείης πάντων πηγαὶ καὶ πείρατ’ ἔασιν</l>
<l n="810">ἀργαλέ’ εὐρώεντα, τά τε στυγέουσι θεοί περ.</l>
<l>ἔνθα δὲ μαρμάρεαί τε πύλαι καὶ χάλκεος οὐδὸς</l>
<l>ἀστεμφής, ῥίζῃσι διηνεκέεσσιν ἀρηρώς,</l>
<l>αὐτοφυής· πρόσθεν δὲ θεῶν ἔκτοσθεν ἁπάντων</l>
<l>Τιτῆνες ναίουσι, πέρην Χάεος ζοφεροῖο.</l>
<l n="815"> αὐτὰρ ἐρισμαράγοιο Διὸς κλειτοὶ ἐπίκουροι</l>
<l>δώματα ναιετάουσιν ἐπ’ Ὠκεανοῖο θεμέθλοις,</l>
<l>Κόττος τ’ ἠδὲ Γύης· Βριάρεών γε μὲν ἠὺν ἐόντα</l>
<l>γαμβρὸν ἑὸν ποίησε βαρύκτυπος Ἐννοσίγαιος,</l>
<l>δῶκε δὲ Κυμοπόλειαν ὀπυίειν, θυγατέρα ἥν.</l>
<milestone ed="p" unit="card" n="820"/>
</p><p><l n="820"><milestone ed="P" unit="para"/>αὐτὰρ ἐπεὶ Τιτῆνας ἀπ’ οὐρανοῦ ἐξέλασεν Ζεύς, </l>
<l>ὁπλότατον τέκε παῖδα Τυφωέα Γαῖα πελώρη</l>
<l>Ταρτάρου ἐν φιλότητι διὰ χρυσέην Ἀφροδίτην·</l>
<l>οὗ χεῖρες μὲν ἔασιν ἐπ’ ἰσχύι, ἔργματ’ ἔχουσαι,</l>
<l>καὶ πόδες ἀκάματοι κρατεροῦ θεοῦ· ἐκ δέ οἱ ὤμων</l>
<l n="825">ἣν ἑκατὸν κεφαλαὶ ὄφιος, δεινοῖο δράκοντος,</l>
<l>γλώσσῃσιν δνοφερῇσι λελιχμότες, ἐκ δέ οἱ ὄσσων</l>
<l>θεσπεσίῃς κεφαλῇσιν ὑπ’ ὀφρύσι πῦρ ἀμάρυσσεν·</l>
<l>πασέων δ’ ἐκ κεφαλέων πῦρ καίετο δερκομένοιο·</l>
<l>φωναὶ δ’ ἐν πάσῃσιν ἔσαν δεινῇς κεφαλῇσι</l>
<l n="830"> παντοίην ὄπ’ ἰεῖσαι ἀθέσφατον· ἄλλοτε μὲν γὰρ</l>
<l>φθέγγονθ’ ὥστε θεοῖσι συνιέμεν, ἄλλοτε δ’ αὖτε</l>
<l>ταύρου ἐριβρύχεω, μένος ἀσχέτου, ὄσσαν ἀγαύρου,</l>
<l>ἄλλοτε δ’ αὖτε λέοντος ἀναιδέα θυμὸν ἔχοντος,</l>
<l>ἄλλοτε δ’ αὖ σκυλάκεσσιν ἐοικότα, θαύματ’ ἀκοῦσαι,</l>
<l n="835">ἄλλοτε δ’ αὖ ῥοίζεσχ’, ὑπὸ δ’ ἤχεεν οὔρεα μακρά.</l>
<l>καί νύ κεν ἔπλετο ἔργον ἀμήχανον ἤματι κείνῳ</l>
<l>καί κεν ὅ γε θνητοῖσι καὶ ἀθανάτοισιν ἄναξεν,</l>
<l>εἰ μὴ ἄρ’ ὀξὺ νόησε πατὴρ ἀνδρῶν τε θεῶν τε.</l>
<l>σκληρὸν δ’ ἐβρόντησε καὶ ὄβριμον, ἀμφὶ δὲ γαῖα</l>
<l n="840"> σμερδαλέον κονάβησε καὶ οὐρανὸς εὐρὺς ὕπερθε</l>
<l>πόντος τ’ Ὠκεανοῦ τε ῥοαὶ καὶ Τάρταρα γαίης.</l>
<l>ποσσὶ δ’ ὕπ’ ἀθανάτοισι μέγας πελεμίζετ’ Ὄλυμπος</l>
<l>ὀρνυμένοιο ἄνακτος· ἐπεστενάχιζε δὲ γαῖα.</l>
<l>καῦμα δ’ ὑπ’ ἀμφοτέρων κάτεχεν ἰοειδέα πόντον</l>
<l n="845">βροντῆς τε στεροπῆς τε, πυρός τ’ ἀπὸ τοῖο πελώρου,</l>
<l>πρηστήρων ἀνέμων τε κεραυνοῦ τε φλεγέθοντος.</l>
<l>ἔζεε δὲ χθὼν πᾶσα καὶ οὐρανὸς ἠδὲ θάλασσα·</l>
<l>θυῖε δ’ ἄρ’ ἀμφ’ ἀκτὰς περί τ’ ἀμφί τε κύματα μακρὰ</l>
<l>ῥιπῇ ὕπ’ ἀθανάτων, ἔνοσις δ’ ἄσβεστος ὀρώρει·</l>
<l n="850">τρέε δ’ Ἀίδης, ἐνέροισι καταφθιμένοισιν ἀνάσσων,</l>
<l>Τιτῆνές θ’ ὑποταρτάριοι, Κρόνον ἀμφὶς ἐόντες,</l>
<l>ἀσβέστου κελάδοιο καὶ αἰνῆς δηιοτῆτος.</l>
<milestone ed="p" unit="card" n="853"/>
<l>Ζεὺς δ’ ἐπεὶ οὖν κόρθυνεν ἑὸν μένος, εἵλετο δ’ ὅπλα,</l>
<l>βροντήν τε στεροπήν τε καὶ αἰθαλόεντα κεραυνόν,</l>
<l n="855"> πλῆξεν ἀπ’ Οὐλύμποιο ἐπάλμενος· ἀμφὶ δὲ πάσας</l>
<l>ἔπρεσε θεσπεσίας κεφαλὰς δεινοῖο πελώρου.</l>
<l>αὐτὰρ ἐπεὶ δή μιν δάμασεν πληγῇσιν ἱμάσσας,</l>
<l>ἤριπε γυιωθείς, στενάχιζε δὲ γαῖα πελώρη.</l>
<l>φλὸξ δὲ κεραυνωθέντος ἀπέσσυτο τοῖο ἄνακτος</l>
<l n="860">οὔρεος ἐν βήσσῃσιν ἀιδνῇς παιπαλοέσσῃς, </l>
<l>πληγέντος. πολλὴ δὲ πελώρη καίετο γαῖα</l>
<l>ἀτμῇ θεσπεσίῃ καὶ ἐτήκετο κασσίτερος ὣς</l>
<l>τέχνῃ ὕπ’ αἰζηῶν ἐν ἐυτρήτοις χοάνοισι</l>
<l>θαλφθείς, ἠὲ σίδηρος, ὅ περ κρατερώτατός ἐστιν.</l>
<l n="865"> οὔρεος ἐν βήσσῃσι δαμαζόμενος πυρὶ κηλέῳ</l>
<l>τήκεται ἐν χθονὶ δίῃ ὑφ’ Ἡφαιστου παλάμῃσιν.</l>
<l>ὣς ἄρα τήκετο γαῖα σέλαι πυρὸς αἰθομένοιο.</l>
<l>ῥῖψε δέ μιν θυμῷ ἀκαχὼν ἐς Τάρταρον εὐρύν.</l>
</p><p><l><milestone ed="P" unit="para"/>ἐκ δὲ Τυφωέος ἔστ’ ἀνέμων μένος ὑγρὸν ἀέντων,</l>
<l n="870"> νόσφι Νότου Βορέω τε καὶ ἀργέστεω Ζεφύροιο·</l>
<l>οἵ γε μὲν ἐκ θεόφιν γενεή, θνητοῖς μέγ’ ὄνειαρ·</l>
<l>οἱ δ’ ἄλλοι μαψαῦραι ἐπιπνείουσι θάλασσαν·</l>
<l>αἳ δή τοι πίπτουσαι ἐς ἠεροειδέα πόντον,</l>
<l>πῆμα μέγα θνητοῖσι, κακῇ θυίουσιν ἀέλλῃ·</l>
<l n="875"> ἄλλοτε δ’ ἄλλαι ἄεισι διασκιδνᾶσί τε νῆας</l>
<l>ναύτας τε φθείρουσι· κακοῦ δ’ οὐ γίγνεται ἀλκὴ</l>
<l>ἀνδράσιν, οἳ κείνῃσι συνάντωνται κατὰ πόντον·</l>
<l>αἳ δ’ αὖ καὶ κατὰ γαῖαν ἀπείριτον ἀνθεμόεσσαν</l>
<l>ἔργ’ ἐρατὰ φθείρουσι χαμαιγενέων ἀνθρώπων</l>
<l n="880">πιμπλεῖσαι κόνιός τε καὶ ἀργαλέου κολοσυρτοῦ. </l>
</p><p><l><milestone ed="P" unit="para"/>αὐτὰρ ἐπεί ῥα πόνον μάκαρες θεοὶ ἐξετέλεσσαν,</l>
<l>Τιτήνεσσι δὲ τιμάων κρίναντο βίηφι,</l>
<l>δή ῥα τότ’ ὤτρυνον βασιλευέμεν ἠδὲ ἀνάσσειν</l>
<l>Γαίης φραδμοσύνῃσιν Ὀλύμπιον εὐρύοπα Ζῆν</l>
<l n="885">ἀθανάτων· ὃ δὲ τοῖσιν ἑὰς διεδάσσατο τιμάς. </l>
<milestone ed="p" unit="card" n="886"/>
</p><p><l><milestone ed="P" unit="para"/>Ζεὺς δὲ θεῶν βασιλεὺς πρώτην ἄλοχον θέτο Μῆτιν</l>
<l>πλεῖστα τε ἰδυῖαν ἰδὲ θνητῶν ἀνθρώπων.</l>
<l>ἀλλ’ ὅτε δὴ ἄρ’ ἔμελλε θεὰν γλαυκῶπιν Ἀθήνην</l>
<l>τέξεσθαι, τότ’ ἔπειτα δόλῳ φρένας ἐξαπατήσας</l>
<l n="890"> αἱμυλίοισι λόγοισιν ἑὴν ἐσκάτθετο νηδὺν</l>
<l>Γαίης φραδμοσύνῃσι καὶ Οὐρανοῦ ἀστερόεντος.</l>
<l>τὼς γάρ οἱ φρασάτην, ἵνα μὴ βασιληίδα τιμὴν</l>
<l>ἄλλος ἔχοι Διὸς ἀντὶ θεῶν αἰειγενετάων.</l>
<l>ἐκ γὰρ τῆς εἵμαρτο περίφρονα τέκνα γενέσθαι·</l>
<l n="895"> πρώτην μὲν κούρην γλαυκώπιδα Τριτογένειαν</l>
<l>ἶσον ἔχουσαν πατρὶ μένος καὶ ἐπίφρονα βουλήν.</l>
<l>αὐτὰρ ἔπειτ’ ἄρα παῖδα θεῶν βασιλῆα καὶ ἀνδρῶν</l>
<l>ἤμελλεν τέξεσθαι, ὑπέρβιον ἦτορ ἔχοντα·</l>
<l>ἀλλ’ ἄρα μιν Ζεὺς πρόσθεν ἑὴν ἐσκάτθετο νηδύν,</l>
<l n="900">ὡς δή οἱ φράσσαιτο θεὰ ἀγαθόν τε κακόν τε. </l>
<milestone ed="p" unit="card" n="901"/>
</p><p><l><milestone ed="P" unit="para"/>δεύτερον ἠγάγετο λιπαρὴν Θέμιν, ἣ τέκεν Ὥρας,</l>
<l>Εὐνουμίην τε Δίκην τε καὶ Εἰρήνην τεθαλυῖαν,</l>
<l>αἳ ἔργ’ ὠρεύουσι καταθνητοῖσι βροτοῖσι,</l>
<l>Μοίρας θ’, ᾗ πλείστην τιμὴν πόρε μητίετα Ζεύς,</l>
<l n="905">Κλωθώ τε Λάχεσίν τε καὶ Ἄτροπον, αἵτε διδοῦσι</l>
<l>θνητοῖς ἀνθρώποισιν ἔχειν ἀγαθόν τε κακόν τε.</l>
</p><p><l><milestone ed="P" unit="para"/>τρεῖς δέ οἱ Εὐρυνομη Χάριτας τέκε καλλιπαρῄους,</l>
<l>Ὠκεανοῦ κούρη, πολυήρατον εἶδος ἔχουσα,</l>
<l>Ἀγλαί̈ην τε καὶ Εὐφροσύνην Θαλίην τ’ ἐρατεινήν·</l>
<l n="910"> τῶν καὶ ἀπὸ βλεφάρων ἔρος εἴβετο δερκομενάων</l>
<l>λυσιμελής· καλὸν δέ θ’ ὑπ’ ὀφρύσι δερκιόωνται.</l>
</p><p><l><milestone ed="P" unit="para"/>αὐτὰρ ὁ Δήμητρος πολυφόρβης ἐς λέχος ἦλθεν,</l>
<l>ἣ τέκε Περσεφόνην λευκώλενον, ἣν Ἀιδωνεὺς</l>
<l>ἥρπασε ἧς παρὰ μητρός· ἔδωκε δὲ μητίετα Ζεύς.</l>
</p><p><l n="915"><milestone ed="P" unit="para"/>μνημοσύνης δ’ ἐξαῦτις ἐράσσατο καλλικόμοιο, </l>
<l>ἐξ ἧς οἱ Μοῦσαι χρυσάμπυκες ἐξεγένοντο</l>
<l>ἐννέα, τῇσιν ἅδον θαλίαι καὶ τέρψις ἀοιδῆς.</l>
</p><p><l><milestone ed="P" unit="para"/>Λητὼ δ’ Ἀπόλλωνα καὶ Ἄρτεμιν ἰοχέαιραν,</l>
<l>ἱμερόεντα γόνον περὶ πάντων Οὐρανιώνων,</l>
<l n="920">γείνατ’ ἄρ’ αἰγιόχοιο Διὸς φιλότητι μιγεῖσα. </l>
</p><p><l><milestone ed="P" unit="para"/>λοισθοτάτην δ’ Ἥρην θαλερὴν ποιήσατ’ ἄκοιτιν·</l>
<l>ἣ δ’ Ἥβην καὶ Ἄρηα καὶ Εἰλείθυιαν ἔτικτε</l>
<l>μιχθεῖς’ ἐν φιλότητι θεῶν βασιλῆι καὶ ἀνδρῶν.</l>
</p><p><l><milestone ed="P" unit="para"/>αὐτὸς δ’ ἐκ κεφαλῆς γλαυκώπιδα Τριτογένειαν</l>
<l n="925"> δεινὴν ἐγρεκύδοιμον ἀγέστρατον Ἀτρυτώνην</l>
<l>πότνιαν, ᾗ κέλαδοί τε ἅδον πόλεμοί τε μάχαι τε,</l>
<l>Ἥρη δ’ Ἥφαιστον κλυτὸν οὐ φιλότητι μιγεῖσα</l>
<l>γείνατο, καὶ ζαμένησε καὶ ἤρισε ᾧ παρακοίτῃ,</l>
<l n="929">ἐκ πάντων τέχνῃσι κεκασμένον Οὐρανιώνων.</l>
</p><p><l n="929a"><milestone ed="P" unit="para"/>&amp;lt;Ἥρη δὲ ζαμένησε καὶ ἤρισε ᾧ παρακοίτῃ. </l>
<l n="929b">ἐκ ταύτης δ’ ἔριδος ἣ μὲν τέκε φαίδιμον υἱὸν</l>
<l n="929c">Ἥφαιστον, φιλότητος ἄτερ Διὸς αἰγιόχοιο,</l>
<l n="929d">ἐκ πάντων παλάμῃσι κεκασμένον Οὐρανιώνων·</l>
<l n="929e">αὐτὰρ ὅ γ’ Ὠκεανοῦ καὶ Τηθύος ἠυκόμοιο</l>
<l n="929f">κούρῃ νόσφ’ Ἥρης παρελέξατο καλλιπαρήῳ,</l>
<gap/>
<l n="929g">ἐξαπαφὼν Μῆτιν καίπερ πολυδήνε’ ἐοῦσαν.</l>
<l n="929h">συμμάρψας δ’ ὅ γε χερσὶν ἑὴν ἐγκάτθετο νηδὺν</l>
<l n="929i">δείσας, μὴ τέξῃ κρατερώτερον ἄλλο κεραυνοῦ.</l>
<l n="929j">τοὔνεκά μιν Κρονίδης ὑψίζυγος αἰθέρι ναίων</l>
<l n="929k">κάππιεν ἐξαπίνης· ἣ δ’ αὐτίκα Παλλάδ’ Ἀθήνην</l>
<l n="929l">κύσατο· τὴν μὲν ἔτικτε πατὴρ ἀνδρῶν τε θεῶν τε</l>
<l n="929m">πὰρ κορυφὴν Τρίτωνος ἐπ’ ὄχθῃσιν ποταμοῖο.</l>
<l n="929n">Μῆτις δ’ αὖτε Ζηνὸς ὑπὸ σπλάγχνοις λελαθυῖα</l>
<l n="929o">ἧστο, Ἀθηναίης μήτηρ, τέκταινα δικαίων</l>
<l n="929p">πλεῖστα θεῶν τε ἰδυῖα καταθνητῶν τ’ ἀνθρώπων,</l>
<l n="929q">ἔνθα θεὰ παρέδεκτο ὅθεν παλάμαις περὶ πάντων</l>
<l n="929r">ἀθανάτων ἐκέκασθ’ οἳ Ὀλύμπια δώματ’ ἔχουσιν,</l>
<l n="929s">&lsqb;αἰγίδα ποιήσασα φοβέστρατον ἔντος Ἀθήνης·&rsqb;</l>
<l n="929t">σὺν τῇ ἐγείνατό μιν πολεμήια τεύχε’ ἔχουσαν.&amp;gt;</l>
</p><p><l n="930"><milestone ed="P" unit="para"/> Ἐκ δ’ Ἀμφιτρίτης καὶ ἐρικτύπου Ἐννοσιγαίου</l>
<l>Τρίτων εὐρυβίης γένετο μέγας, ὅστε θαλάσσης</l>
<l>πυθμέν’ ἔχων παρὰ μητρὶ φίλῃ καὶ πατρὶ ἄνακτι</l>
<l>ναίει χρύσεα δῶ, δεινὸς θεός. αὐτὰρ Ἄρηι</l>
<l>ῥινοτόρῳ Κυθέρεια Φόβον καὶ Δεῖμον ἔτικτε</l>
<l n="935">δεινούς, οἵτ’ ἀνδρῶν πυκινὰς κλονέουσι φάλαγγας</l>
<l>ἐν πολέμῳ κρυόεντι σὺν Ἄρηι πτολιπόρθῳ,</l>
<l>Ἁρμονίην θ’, ἣν Κάδμος ὑπέρθυμος θέτ’ ἄκοιτιν.</l>
<milestone ed="p" unit="card" n="938"/>
</p><p><l><milestone ed="P" unit="para"/>Ζηνὶ δ’ ἄρ’ Ἀτλαντὶς Μαίη τέκε κύδιμον Ἑρμῆν,</l>
<l>κήρυκ’ ἀθανάτων, ἱερὸν λέχος εἰσαναβᾶσα.</l>
</p><p><l n="940"><milestone ed="P" unit="para"/>Καδμείη δ’ ἄρα οἱ Σεμέλη τέκε φαίδιμον υἱὸν</l>
<l>μιχθεῖς’ ἐν φιλότητι, Διώνυσον πολυγηθέα,</l>
<l>ἀθάνατον θνητή· νῦν δ’ ἀμφότεροι θεοί εἰσιν.</l>
</p><p><l><milestone ed="P" unit="para"/>Ἀλκμήνη δ’ ἄρ’ ἔτικτε βίην Ἡρακληείην</l>
<l>μιχθεῖς’ ἐν φιλότητι Διὸς νεφεληγερέταο.</l>
</p><p><l n="945"><milestone ed="P" unit="para"/>ἀγλαί̈ην δ’ Ἥφαιστος, ἀγακλυτὸς ἀμφιγυήεις,</l>
<l>ὁπλοτάτην Χαρίτων θαλερὴν ποιήσατ’ ἄκοιτιν.</l>
</p><p><l><milestone ed="P" unit="para"/>χρυσοκόμης δὲ Διώνυσος ξανθὴν Ἀριάδνην,</l>
<l>κούρην Μίνωος, θαλερὴν ποιήσατ’ ἄκοιτιν.</l>
<l>τὴν δέ οἱ ἀθάνατον καὶ ἀγήρω θῆκε Κρονίων.</l>
</p><p><l n="950"><milestone ed="P" unit="para"/>ἥβην δ’ Ἀλκμήνης καλλισφύρου ἄλκιμος υἱός, </l>
<l>ἲς Ἡρακλῆος, τελέσας στονόεντας ἀέθλους,</l>
<l>παῖδα Διὸς μεγάλοιο καὶ Ἥρης χρυσοπεδίλου,</l>
<l>αἰδοίην θέτ’ ἄκοιτιν ἐν Οὐλύμπῳ νιφόεντι,</l>
<l>ὄλβιος, ὃς μέγα ἔργον ἐν ἀθανάτοισιν ἀνύσσας</l>
<l n="955">ναίει ἀπήμαντος καὶ ἀγήραος ἤματα πάντα. </l>
</p><p><l><milestone ed="P" unit="para"/>ἠελίῳ δ’ ἀκάμαντι τέκεν κλυτὸς Ὠκεανίνη</l>
<l>Περσηὶς Κίρκην τε καὶ Αἰήτην βασιλῆα.</l>
<l>Αἰήτης δ’ υἱὸς φαεσιμβρότου Ἠελίοιο</l>
<l>κούρην Ὠκεανοῖο τελήεντος ποταμοῖο</l>
<l n="960">γῆμε θεῶν βουλῇσιν Ἰδυῖαν καλλιπάρῃον. </l>
<l>ἣ δέ οἱ Μήδειαν ἐύσφυρον ἐν φιλότητι</l>
<l>γείναθ’ ὑποδμηθεῖσα διὰ χρυσέην Ἀφροδίτην.</l>
<milestone ed="p" unit="card" n="963"/>
</p><p><l><milestone ed="P" unit="para"/>ὑμεῖς μὲν νῦν χαίρετ’, Ὀλύμπια δώματ’ ἔχοντες,</l>
<l>νῆσοί τ’ ἤπειροί τε καὶ ἁλμυρὸς ἔνδοθι πόντος.</l>
<l n="965">νῦν δὲ θεάων φῦλον ἀείσατε, ἡδυέπειαι</l>
<l>Μοῦσαι Ὀλυμπιάδες, κοῦραι Διὸς αἰγιόχοιο,</l>
<l>ὅσσαι δὴ θνητοῖσι παρ’ ἀνδράσιν εὐνηθεῖσαι</l>
<l>ἀθάναται γείναντο θεοῖς ἐπιείκελα τέκνα.</l>
</p><p><l><milestone ed="P" unit="para"/>Δημήτηρ μὲν Πλοῦτον ἐγείνατο, δῖα θεάων,</l>
<l n="970"> Ἰασίων’ ἥρωι μιγεῖς’ ἐρατῇ φιλότητι</l>
<l>νειῷ ἔνι τριπόλῳ, Κρήτης ἐν πίονι δήμῳ,</l>
<l>ἐσθλόν, ὃς εἶς’ ἐπὶ γῆν τε καὶ εὐρέα νῶτα θαλάσσης</l>
<l>πάντη· τῷ δὲ τυχόντι καὶ οὗ κ’ ἐς χεῖρας ἵκηται,</l>
<l>τὸν δ’ ἀφνειὸν ἔθηκε, πολὺν δέ οἱ ὤπασεν ὄλβον.</l>
</p><p><l n="975"><milestone ed="P" unit="para"/>Κάδμῳ δ’ Ἁρμονίη, θυγάτηρ χρυσέης Ἀφροδιτης,</l>
<l>Ἰνὼ καὶ Σεμέλην καὶ Ἀγαυὴν καλλιπάρῃον</l>
<l>Αὐτονόην θ’, ἣν γῆμεν Ἀρισταῖος βαθυχαίτης,</l>
<l>γείνατο καὶ Πολύδωρον ἐυστεφάνῳ ἐνὶ Θήβῃ.</l>
</p><p><l><milestone ed="P" unit="para"/>κούρη δ’ Ὠκεανοῦ, Χρυσάορι καρτεροθύμῳ</l>
<l n="980">μιχθεῖς’ ἐν φιλότητι πολυχρύσου Ἀφροδίτης, </l>
<l>Καλλιρόη τέκε παῖδα βροτῶν κάρτιστον ἁπάντων,</l>
<l>Γηρυονέα, τὸν κτεῖνε βίη Ἡρακληείη</l>
<l>βοῶν ἕνεκ’ εἰλιπόδων ἀμφιρρύτῳ εἰν Ἐρυθείῃ.</l>
</p><p><l><milestone ed="P" unit="para"/>Τιθωνῷ δ’ Ἠὼς τέκε Μέμνονα χαλκοκορυστήν,</l>
<l n="985">Αἰθιόπων βασιλῆα, καὶ Ἠμαθίωνα ἄνακτα.</l>
<l>αὐτὰρ ὑπαὶ Κεφάλῳ φιτύσατο φαίδιμον υἱόν,</l>
<l>ἴφθιμον Φαέθοντα, θεοῖς ἐπιείκελον ἄνδρα.</l>
<l>τόν ῥα νέον τέρεν ἄνθος ἔχοντ’ ἐρικυδέος ἥβης</l>
<l>παῖδ’ ἀταλὰ φρονέοντα φιλομμειδὴς Ἀφροδίτη</l>
<l n="990">ὦρτ’ ἀναρεψαμένη, καί μιν ζαθέοις ἐνὶ νηοῖς</l>
<l>νηοπόλον νύχιον ποιήσατο, δαίμονα δῖον.</l>
</p><p><l><milestone ed="P" unit="para"/>κούρην δ’ Αἰήταο διοτρεφέος βασιλῆος</l>
<l>Αἰσονίδης βουλῇσι θεῶν αἰειγενετάων</l>
<l>ἦγε παρ’ Αἰήτεω, τελέσας στονόεντας ἀέθλους,</l>
<l n="995">τοὺς πολλοὺς ἐπέτελλε μέγας βασιλεὺς ὑπερήνωρ, </l>
<l>ὑβριστὴς Πελίης καὶ ἀτάσθαλος, ὀβριμοεργός.</l>
<l>τοὺς τελέσας Ἰαωλκὸν ἀφίκετο, πολλὰ μογήσας,</l>
<l>ὠκείης ἐπὶ νηὸς ἄγων ἑλικώπιδα κούρην</l>
<l>Αἰσονίδης, καί μιν θαλερὴν ποιήσατ’ ἄκοιτιν.</l>
<l n="1000">καί ῥ’ ἥ γε δμηθεῖς’ ὑπ’ Ἰήσονι, ποιμένι λαῶν,</l>
<l>Μήδειον τέκε παῖδα, τὸν οὔρεσιν ἔτρεφε Χείρων</l>
<l>Φιλυρίδης· μεγάλου δὲ Διὸς νόος ἐξετελεῖτο.</l>
<milestone ed="p" unit="card" n="1003"/>
</p><p><l><milestone ed="P" unit="para"/>αὐτὰρ Νηρῆος κοῦραι,· ἁλίοιο γέροντος,</l>
<l>ἦ τοι μὲν Φῶκον Ψαμάθη τέκε δῖα θεάων</l>
<l n="1005">Αἰακοῦ ἐν φιλότητι διὰ χρυσέην Ἀφροδίτην, </l>
<l>Πηλέι δὲ δμηθεῖσα θεὰ Θέτις ἀργυρόπεζα</l>
<l>γείνατ’ Ἀχιλλῆα ῥηξήνορα θυμολέοντα.</l>
</p><p><l><milestone ed="P" unit="para"/>Αἰνείαν δ’ ἄρ’ ἔτικτεν ἐυστέφανος Κυθέρεια</l>
<l>Ἀγχίσῃ ἥρωι μιγεῖς’ ἐρατῇ φιλότητι</l>
<l n="1010">Ἴδης ἐν κορυφῇσι πολυπτύχου ὑληέσσης. </l>
</p><p><l><milestone ed="P" unit="para"/>Κίρκη δ’, Ἠελίου θυγάτηρ Ὑπεριονίδαο,</l>
<l>γείνατ’ Ὀδυσσῆος ταλασίφρονος ἐν φιλότητι</l>
<l>Ἄγριον ἠδὲ Λατῖνον ἀμύμονά τε κρατερόν τε·</l>
<l>&lsqb;Τηλέγονον δ’ ἄρ’ ἔτικτε διὰ χρυσέην Ἀφροδίτην. &rsqb;</l>
<l n="1015"> οἳ δή τοι μάλα τῆλε μυχῷ νήσων ἱεράων</l>
<l>πᾶσιν Τυρσηνοῖσιν ἀγακλειτοῖσιν ἄνασσον.</l>
</p><p><l><milestone ed="P" unit="para"/>Ναυσίθοον δ’ Ὀδυσῆι Καλυψὼ δῖα θεάων</l>
<l>γείνατο Ναυσίνοόν τε μιγεῖς’ ἐρατῇ φιλότητι.</l>
</p><p><l><milestone ed="P" unit="para"/>αὗται μὲν θνητοῖσι παρ’ ἀνδράσιν εὐνηθεῖσαι</l>
<l n="1020">ἀθάναται γείναντο θεοῖς ἐπιείκελα τέκνα. </l>
</p><p><l><milestone ed="P" unit="para"/>νῦν δὲ γυναικῶν φῦλον ἀείσατε, ἡδυέπειαι</l>
<l>Μοῦσαι Ὀλυμπιάδες, κοῦραι Διὸς αἰγιόχοιο.</l>
</p></div1></body></text>
</TEI.2>
