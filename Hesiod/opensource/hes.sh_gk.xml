<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>

<teiHeader status="new" type="text">

<fileDesc>

<titleStmt>
<title>Shield of Heracles (Greek). Machine readable text</title>
<author>Hesiod</author>
&responsibility;
&fund.AnnCPB;
</titleStmt>

<extent>About 33Kb</extent>

&Perseus.publish;
<notesStmt><note anchored="yes">Text keyboarded in the Philippines.  Basic SGML tagging by Bill Merrill.</note></notesStmt>

<sourceDesc>
<biblStruct>
	<monogr>
		<author>Hesiod</author><title>The Homeric Hymns and Homerica with an English Translation by Hugh G. Evelyn-White. Shield of Heracles</title>
	
		<imprint><publisher>Cambridge, MA.,Harvard University Press; London, William Heinemann Ltd.</publisher><date>1914</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state unit="card"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>8/91</date><respStmt><name>EM</name><resp>(n/a)</resp></respStmt><item>Revise DTDs and recheck texts.</item>
</change>
<change>
<date>10/91</date><respStmt><name>David Smith</name><resp>(n/a)</resp></respStmt><item>Fix typos from failed morphology.</item>
</change>
</revisionDesc>

</teiHeader>
<text><body>
<div1 n="Sh." type="Book">
<milestone ed="P" n="1" unit="card"/>
<p><l><milestone ed="P" unit="para"/>ἢ οἵη προλιποῦσα δόμους καὶ πατρίδα γαῖαν</l>
<l>ἤλυθεν ἐς Θήβας μετ’ ἀρήιον Ἀμφιτρύωνα</l>
<l>Ἀλκμήνη, θυγάτηρ λαοσσόου Ἠλεκτρύωνος·</l>
<l>ἥ ῥα γυναικῶν φῦλον ἐκαίνυτο θηλυτεράων</l>
<l n="5">εἴδεί̈ τε μεγέθει τε· νόον γε μὲν οὔ τις ἔριζε</l>
<l>τάων, ἃς θνηταὶ θνητοῖς τέκον εὐνηθεῖσαι.</l>
<l>τῆς καὶ ἀπὸ κρῆθεν βλεφάρων τ’ ἄπο κυανεάων</l>
<l>τοῖον ἄηθ’ οἶόν τε πολυχρύσου Ἀφροδίτης.</l>
<l>ἣ δὲ καὶ ὣς κατὰ θυμὸν ἑὸν τίεσκεν ἀκοίτην,</l>
<l n="10">ὡς οὔ πώ τις ἔτισε γυναικῶν θηλυτεράων·</l>
<l>ἦ μέν οἱ πατέρ’ ἐσθλὸν ἀπέκτανε ἶφι δαμάσσας,</l>
<l>χωσάμενος περὶ βουσί· λιπὼν δ’ ὅ γε πατρίδα γαῖαν</l>
<l>ἐς Θήβας ἱκέτευσε φερεσσακέας Καδμείους.</l>
<l>ἔνθ’ ὅ γε δώματ’ ἔναιε σὺν αἰδοίῃ παρακοίτι</l>
<l n="15">νόσφιν ἄτερ φιλότητος ἐφιμέρου,  οὐδέ οἱ ἦεν</l>
<l>πρὶν λεχέων ἐπιβῆναι ἐυσφύρου Ἠλεκτρυώνης,</l>
<l>πρίν γε φόνον τίσαιτο κασιγνήτων μεγαθύμων</l>
<l>ἧς ἀλόχου, μαλερῷ δὲ καταφλέξαι πυρὶ κώμας</l>
<l>ἀνδρῶν ἡρώων Ταφίων ἰδὲ Τηλεβοάων.</l>
<l n="20">τὼς  γάρ οἱ διέκειτο,  θεοὶ δ’ ἐπὶ μάρτυροι ἦσαν·</l>
<l>τῶν ὅ γ’ ὀπίζετο μῆνιν, ἐπείγετο δ’ ὅττι τάχιστα</l>
<l>ἐκτελέσαι μέγα ἔργον, ὅ οἱ Διόθεν θέμις ἦεν.</l>
<l>τῷ δ’ ἅμα ἱέμενοι πολέμοιό τε φυλόπιδός τε</l>
<l>Βοιωτοὶ πλήξιπποι, ὑπὲρ σακέων πνείοντες,</l>
<l n="25">Λοκροί τ’ ἀγχέμαχοι καὶ Φωκῆες μεγάθυμοι</l>
<l>ἕσποντ’· ἦρχε δὲ τοῖσιν ἐὺς πάις Ἀλκαίοιο</l>
<l>κυδιόων λαοῖσι. πατὴρ δ’ ἀνδρῶν τε θεῶν τε</l>
<l>ἄλλην μῆτιν ὕφαινε μετὰ φρεσίν, ὥς ῥα θεοῖσιν</l>
<l>ἀνδράσι τ’ ἀλφηστῇσιν ἀρῆς ἀλκτῆρα φυτεύσαι.</l>
<l n="30">ὦρτο δ’ ἀπ’ Οὐλύμποιο δόλον φρεσὶ βυσσοδομεύων,</l>
<l>ἱμείρων φιλότητος ἐυζώνοιο γυναικός,</l>
<l>ἐννύχιος· τάχα δ’ ἷξε Τυφαόνιον· τόθεν αὖτις</l>
<l>Φίκιον ἀκρότατον προσεβήσατο μητίετα Ζεύς.</l>
<l>ἔνθα καθεζόμενος φρεσὶ μήδετο θέσκελα ἔργα·</l>
<l n="35">αὐτῇ μὲν γὰρ νυκτὶ τανυσφύρου Ἠλεκτρυώνης</l>
<l>εὐνῇ καὶ φιλότητι μίγη, τέλεσεν δ’ ἄρ’ ἐέλδωρ·</l>
<l>αὐτῇ δ’ Ἀμφιτρύων λαοσσόος, ἀγλαὸς ἥρως,</l>
<l>ἐκτελέσας μέγα ἔργον ἀφίκετο ὅνδε δόμονδε.</l>
<milestone ed="p" n="39" unit="card"/>
<l>οὐδ’ ὅ γ’ ἐπὶ δμῶας καὶ ποιμένας ἀγροιώτας</l>
<l n="40">ὦρτ’ ἰέναι,  πρίν γ’ ἧς ἀλόχου ἐπιβήμεναι εὐνῆς·</l>
<l>τοῖος γὰρ κραδίην πόθος αἴνυτο ποιμένα λαῶν.</l>
<l>ὡς δ’ ὅτ’ ἀνὴρ ἀσπαστὸν ὑπεκπροφύγῃ κακότητα</l>
<l>νούσου ὕπ’ ἀργαλέης ἢ καὶ κρατεροῦ ὑπὸ δεσμοῦ,</l>
<l>ὥς ῥα τότ’ Ἀμφιτρύων χαλεπὸν πόνον ἐκτολυπεύσας</l>
<l n="45">ἀσπασίως τε φίλως τε ἑὸν δόμον εἰσαφίκανεν.</l>
<l>παννύχιος δ’ ἄρ’ ἔλεκτο σὺν αἰδοίῃ παρακοίτι</l>
<l>τερπόμενος δώροισι πολυχρύσου Ἀφροδίτης.</l>
<l>ἣ δὲ θεῷ δμηθεῖσα καὶ ἀνέρι πολλὸν ἀρίστῳ</l>
<l>Θήβῃ ἐν ἑπταπύλῳ διδυμάονε γείνατο παῖδε,</l>
<l n="50">οὐ καθ’ ὁμὰ φρονέοντε· κασιγνήτω γε μὲν ἤστην·</l>
<l>τὸν μὲν χειρότερον, τὸν δ’ αὖ μέγ’ ἀμείνονα φῶτα,</l>
<l>δεινόν τε κρατερόν τε, βίην Ἡρακληείην·</l>
<l>τὸν μὲν ὑποδμηθεῖσα κελαινεφέι Κρονίωνι,</l>
<l>τὸν δ’ ἄρα Ἰφικλῆα δορυσσόῳ  Ἀμφιτρύωνι,</l>
<l n="55">κεκριμένην γενεήν· τὸν μὲν βροτῷ ἀνδρὶ μιγεῖσα,</l>
<l>τὸν δὲ Διὶ Κρονίωνι, θεῶν σημάντορι πάντων.</l>
</p><p><l><milestone ed="P" unit="para"/>ὃς καὶ Κύκνον ἔπεφνεν, Ἀρητιάδην μεγάθυμον.</l>
<l>εὗρε γὰρ ἐν τεμένει ἑκατηβόλου Ἀπόλλωνος</l>
<l>αὐτὸν καὶ πατέρα ὅν Ἄρην, ἄατον πολέμοιο,</l>
<l n="60">τεύχεσι λαμπομένους σέλας ὣς πυρὸς αἰθομένοιο,</l>
<l>ἑσταότ’ ἐν δίφρῳ· χθόνα δ’ ἔκτυπον ὠκέες ἵπποι</l>
<l>νύσσοντες χηλῇσι, κόνις δέ σφ’ ἀμφιδεδήει</l>
<l>κοπτομένη πλεκτοῖσιν ὑφ’ ἅρμασι καὶ ποσὶν ἵππων.</l>
<l>ἅρματα δ’ εὐποίητα καὶ ἄντυγες ἀμφαράβιζον</l>
<l n="65">ἵππων ἱεμένων· κεχάρητο δὲ Κύκνος ἀμύμων,</l>
<l>ἐλπόμενος Διὸς υἱὸν ἀρήιον ἡνίοχόν τε</l>
<l>χαλκῷ δηιώσειν καὶ ἀπὸ κλυτὰ τεύχεα δύσειν.</l>
<l>ἀλλά οἱ εὐχωλέων οὐκ ἔκλυε Φοῖβος Ἀπόλλων·</l>
<l>αὐτὸς γάρ οἱ ἐπῶρσε βίην Ἡρακληείην.</l>
<l n="70">πᾶν δ’ ἄλσος καὶ βωμὸς Ἀπόλλωνος Παγασαίου</l>
<l>λάμπεν ὑπὸ δεινοῖο θεοῦ τευχέων τε καὶ αὐτοῦ·</l>
<l>πῦρ δ’ ὣς ὀφθαλμῶν ἀπελάμπετο. τίς κεν ἐκείνου</l>
<l>ἔτλη θνητὸς ἐὼν κατεναντίον ὁρμηθῆναι</l>
<l>πλήν γ’ Ἡρακλῆος καὶ κυδαλίμου Ἰολάου;</l>
<l n="75">κείνων γὰρ μεγάλη τε βίη καὶ χεῖρες ἄαπτοι</l>
<l>ἐξ ὤμων ἐπέφυκον ἐπὶ στιβαροῖσι μέλεσσιν.</l>
<l>ὅς ῥα τόθ’ ἡνίοχον προσέφη κρατερὸν Ἰόλαον·</l>
<milestone ed="p" n="78" unit="card"/>
</p><p><l><milestone ed="P" unit="para"/>ἥρως ὦ Ἰόλαε, βροτῶν πολὺ φίλτατε πάντων,</l>
<l>ἦ τε μέγ’ ἀθανάτους μάκαρας, τοὶ Ὄλυμπον ἔχουσιν,</l>
<l n="80">ἤλιτεν Ἀμφιτρύων,  ὅτ’ ἐυστέφανον ποτὶ Θήβην</l>
<l>ἦλθε λιπὼν Τίρυνθα,  ἐυκτίμενον πτολίεθρον,</l>
<l>κτείνας Ἠλεκτρύωνα βοῶν ἕνεκ’ εὐρυμετώπων·</l>
<l>ἵκετο δ’ ἐς Κρείοντα καὶ Ἠνιόχην τανύπεπλον,</l>
<l>οἵ ῥά μιν ἠσπάζοντο καὶ ἄρμενα πάντα παρεῖχον,</l>
<l n="85">ἣ δίκη ἔσθ’ ἱκέτῃσι,  τίον δέ ἑ  κηρόθι μᾶλλον.</l>
<l>ζῶε δ’ ἀγαλλόμενος σὺν ἐυσφύρῳ Ἠλεκτρυώνῃ,</l>
<l>ᾗ ἀλόχῳ· τάχα δ’ ἄμμες ἐπιπλομένων ἐνιαυτῶν</l>
<l>γεινόμεθ’ οὔτε φυὴν ἐναλίγκιοι οὔτε νόημα,</l>
<l>σός τε πατὴρ καὶ ἐγώ· τοῦ μὲν φρένας ἐξέλετο Ζεύς,</l>
<l n="90">ὃς προλιπὼν σφέτερον τε δόμον σφετέρους τε τοκῆας</l>
<l>ᾤχετο, τιμήσων ἀλιτήμενον Εὐρυσθῆα,</l>
<l>σχέτλιος· ἦ που πολλὰ μετεστεναχίζετ’ ὀπίσσω</l>
<l>ἣν ἄτην ὀχέων·  ἣ δ’ οὐ παλινάγρετός ἐστιν.</l>
<l>αὐτὰρ ἐμοὶ δαίμων χαλεποὺς ἐπετέλλετ’ ἀέθλους.</l>
</p><p><l n="95"><milestone ed="P" unit="para"/>ὦ φίλος,  ἀλλὰ σὺ θᾶσσον ἔχ’ ἡνία φοινικόεντα</l>
<l>ἵππων ὠκυπόδων· μέγα δὲ φρεσὶ θάρσος ἀέξων</l>
<l>ἰθὺς ἔχειν θοὸν ἅρμα καὶ ὠκυπόδων σθένος ἵππων,</l>
<l>μηδὲν ὑποδδείσας κτύπον Ἄρεος ἀνδροφόνοιο,</l>
<l>ὃς νῦν κεκληγὼς περιμαίνεται ἱερὸν ἄλσος</l>
<l n="100">Φοίβου Ἀπόλλωνος,  ἑκατηβελέταο ἄνακτος·</l>
<l>ἦ μὴν καὶ κρατερός περ ἐὼν ἄαται πολέμοιο.</l>
</p><p><l><milestone ed="P" unit="para"/>τὸν δ’ αὖτε προσέειπεν ἀμώμητος Ἰόλαος·</l>
<l>ἠθεῖ’, ἦ μάλα δή τι πατὴρ ἀνδρῶν τε θεῶν τε</l>
<l>τιμᾷ σὴν κεφαλὴν καὶ ταύρεος Ἐννοσίγαιος,</l>
<l n="105">ὃς Θήβης κρήδεμνον ἔχει ῥύεταί τε πόληα·</l>
<l>οἶον δὴ καὶ τόνδε βροτὸν κρατερόν τε μέγαν τε</l>
<l>σὰς ἐς χεῖρας ἄγουσιν, ἵνα κλέος ἐσθλὸν ἄρηαι.</l>
<l>ἀλλ’ ἄγε δύσεο τεύχε’ ἀρήια, ὄφρα τάχιστα</l>
<l>δίφρους ἐμπελάσαντες Ἄρηός θ’ ἡμέτερόν τε</l>
<l n="110">μαρνώμεσθ’,  ἐπεὶ οὔ τοι ἀτάρβητον Διὸς υἱὸν</l>
<l>οὐδ’ Ἰφικλεί̈δην δειδίξεται, ἀλλά μιν οἴω</l>
<l>φεύξεσθαι δύο παῖδας ἀμύμονος Ἀλκεί̈δαο,</l>
<l>οἳ δή σφι σχεδόν εἰσι, λιλαιόμενοι πολέμοιο</l>
<l>φυλόπιδα στῆσαι, τά σφιν πολὺ φίλτερα θοίνης.</l>
<milestone ed="p" n="115" unit="card"/>
<l n="115">Ὣς φάτο· μείδησεν δὲ βίη Ἡρακληείη</l>
<l>θυμῷ γηθήσας· μάλα γάρ νύ οἱ ἄρμενα εἶπεν·</l>
<l>καί μιν ἀμειβόμενος ἔπεα πτερόεντα προσηύδα·</l>
</p><p><l><milestone ed="P" unit="para"/>ἥρως ὦ Ἰόλαε, διοτρεφές, οὐκέτι τηλοῦ</l>
<l>ὑσμίνη τρηχεῖα· σὺ δ’ ὡς πάρος ἦσθα δαί̈φρων,</l>
<l n="120">ὣς καὶ νῦν μέγαν ἵππον Ἀρίονα κυανοχαίτην</l>
<l>πάντη ἀναστρωφᾶν καὶ ἀρηγέμεν, ὥς κε δύνηαι.</l>
</p><p><l><milestone ed="P" unit="para"/>ὣς εἰπὼν κνημῖδας ὀρειχάλκοιο φαεινοῦ,</l>
<l>Ἡφαίστου κλυτὰ δῶρα, περὶ κνήμῃσιν ἔθηκεν·</l>
<l>δεύτερον αὖ θώρηκα περὶ στήθεσσιν ἔδυνε</l>
<l n="125">καλὸν χρύσειον πολυδαίδαλον,  ὅν οἱ ἔδωκε</l>
<l>Παλλὰς Ἀθηναίη, κούρη Διός, ὁππότ’ ἔμελλε</l>
<l>τὸ πρῶτον στονόεντας ἐφορμήσεσθαι ἀέθλους.</l>
<l>θήκατο δ’ ἀμφ’ ὤμοισιν ἀρῆς ἀλκτῆρα σίδηρον</l>
<l>δεινὸς ἀνήρ· κοί̈λην δὲ περὶ στήθεσσι φαρέτρην</l>
<l n="130">καββάλετ’ ἐξόπιθεν· πολλοὶ δ’ ἔντοσθεν ὀιστοὶ</l>
<l>ῥιγηλοί, θανάτοιο λαθιφθόγγοιο δοτῆρες.</l>
<l>πρόσθεν μὲν θάνατόν τ’ εἶχον καὶ δάκρυσι μῦρον,</l>
<l>μέσσοι δὲ ξεστοί, περιμήκεες, αὐτὰρ ὄπισθε</l>
<l>μόρφνοιο φλεγύαο καλυπτόμενοι πτερύγεσσιν.</l>
<l n="135">εἵλετο δ’  ὄβριμον ἔγχος,  ἀκαχμένον αἴθοπι χαλκῷ,</l>
<l>κρατὶ δ’ ἔπ’ ἰφθίμῳ κυνέην ἐύτυκτον ἔθηκε,</l>
<l>δαιδαλέην ἀδάμαντος, ἐπὶ κροτάφοις ἀραρυῖαν,</l>
<l>ἥτ’ εἴρυτο κάρη Ἡρακλῆος θείοιο.</l>
</p><p><l><milestone ed="P" unit="para"/>χερσί γε μὴν σάκος εἷλε παναίολον, οὐδέ τις αὐτὸ</l>
<l n="140">οὔτ’ ἔρρηξε βαλὼν οὔτ’ ἔθλασε, θαῦμα ἰδέσθαι.</l>
<l>πᾶν μὲν γὰρ κύκλῳ τιτάνῳ λευκῷ τ’ ἐλέφαντι</l>
<l>ἠλέκτρῳ θ’ ὑπολαμπὲς ἔην χρυσῷ τε φαεινῷ</l>
<l>λαμπόμενον, κυάνου δὲ διὰ πτύχες ἠλήλαντο.</l>
<l>ἐν μέσσῳ δ’ ἀδάμαντος  ἔην Φόβος οὔ τι φατειός,</l>
<l n="145">ἔμπαλιν ὄσσοισιν πυρὶ λαμπομένοισι δεδορκώς·</l>
<l>τοῦ καὶ ὀδόντων μὲν πλῆτο στόμα λευκὰ θεόντων,</l>
<l>δεινῶν ἀπλήτων, ἐπὶ δὲ βλοσυροῖο μετώπου</l>
<l>δεινὴ Ἔρις πεπότητο κορύσσουσα κλόνον ἀνδρῶν,</l>
<l>σχετλίη, ἥ ῥα νόον τε καὶ ἐκ φρένας εἵλετο φωτῶν.</l>
<l n="150">οἵτινες ἀντιβίην πόλεμον Διὸς υἷι φέροιεν.</l>
<l>τῶν καὶ ψυχαὶ μὲν χθόνα δύμεναι Ἄιδος εἴσω</l>
<l>κάκκιον,  ὀστέα δέ σφι περὶ ῥινοῖο σαπείσης</l>
<l>Σειρίου ἀζαλέοιο μελαίνῃ πύθεται αἴῃ.</l>
<milestone ed="p" n="154" unit="card"/>
</p><p><l><milestone ed="P" unit="para"/>ἐν δὲ Προί̈ωξίς τε Παλίωξίς τε τέτυκτο,</l>
<l n="155">ἐν δ’ Ὅμαδός τε Φόβος τ’ Ἀνδροκτασίη τε δεδήει,</l>
<l>ἐν δ’ Ἔρις, ἐν δὲ Κυδοιμὸς ἐθύνεον, ἐν δ’ ὀλοὴ Κὴρ</l>
<l>ἄλλον ζωὸν ἔχουσα νεούτατον, ἄλλον ἄουτον,</l>
<l>ἄλλον τεθνηῶτα κατὰ μόθον ἕλκε ποδοῖιν.</l>
<l>εἷμα δ’ ἔχ’ ἄμφ’ ὤμοισι δαφοινεὸν αἵματι φωτῶν,</l>
<l n="160">δεινὸν δερκομένη καναχῇσί τε βεβρυχυῖα.</l>
</p><p><l><milestone ed="P" unit="para"/>ἐν δ’ ὀφίων κεφαλαὶ δεινῶν ἔσαν, οὔ τι φατειῶν,</l>
<l>δώδεκα, ταὶ φοβέεσκον ἐπὶ χθονὶ φῦλ’ ἀνθρώπων,</l>
<l>οἵ τινες ἀντιβίην πόλεμον Διὸς υἷι φέροιεν·</l>
<l>τῶν καὶ ὀδόντων μὲν καναχὴ πέλεν, εὖτε μάχοιτο</l>
<l n="165">Ἀμφιτρυωνιάδης,  τὰ δ’ ἐδαίετο θαυματὰ ἔργα.</l>
<l>στίγματα δ’ ὣς ἐπέφαντο ἰδεῖν δεινοῖσι δράκουσιν·</l>
<l>κυάνεοι κατὰ νῶτα, μελάνθησαν δὲ γένεια.</l>
</p><p><l><milestone ed="P" unit="para"/>ἐν δὲ συῶν ἀγέλαι χλούνων· ἔσαν ἠδὲ λεόντων</l>
<l>ἐς σφέας δερκομένων, κοτεόντων θ’ ἱεμένων τε.</l>
<l n="170">τῶν καὶ ὁμιληδὸν στίχες ἤισαν· οὐδέ νυ τώ γε</l>
<l>οὐδέτεροι τρεέτην· φρῖσσόν γε μὲν αὐχένας ἄμφω.</l>
<l>ἤδη γάρ σφιν ἔκειτο μέγας λῖς, ἀμφὶ δὲ κάπροι</l>
<l>δοιοί, ἀπουράμενοι ψυχάς, κατὰ δέ σφι κελαινὸν</l>
<l>αἷμ’ ἀπελείβετ’ ἔραζ’· οἳ δ’ αὐχένας ἐξεριπόντες</l>
<l n="175">κείατο τεθνηῶτες ὑπὸ βλοσυροῖσι λέουσιν.</l>
<l>τοὶ δ’ ἔτι μᾶλλον ἐγειρέσθην κοτέοντε μάχεσθαι,</l>
<l>ἀμφότεροι, χλοῦναί τε σύες χαροποί τε λέοντες.</l>
<milestone ed="p" n="178" unit="card"/>
</p><p><l><milestone ed="P" unit="para"/>ἐν δ’ ἦν ὑσμίνη Λαπιθάων αἰχμητάων</l>
<l>Καινέα τ’ ἀμφὶ ἄνακτα Δρύαντά τε Πειρίθοόν τε</l>
<l n="180">Ὁπλέα τ’ Ἐξάδιόν τε Φάληρόν τε Πρόλοχόν τε</l>
<l>Μόψον τ’ Ἀμπυκίδην, Τιταρήσιον, ὄζον Ἄρηος,</l>
<l>Θησέα τ’ Αἰγεί̈δην, ἐπιείκελον ἀθανάτοισιν·</l>
<l>ἀργύρεοι, χρύσεια περὶ χροὶ̈ τεύχε’ ἔχοντες.</l>
<l>Κένταυροι δ’ ἑτέρωθεν ἐναντίοι ἠγερέθοντο</l>
<l n="185">ἀμφὶ μέγαν Πετραῖον ἰδ’ Ἄσβολον οἰωνιστὴν</l>
<l>Ἄρκτον τ’ Οὔρειόν τε μελαγχαίτην τε Μίμαντα</l>
<l>καὶ δύο Πευκεί̈δας, Περιμήδεά τε Δρύαλόν τε,</l>
<l>ἀργύρεοι, χρυσέας ἐλάτας ἐν χερσὶν ἔχοντες.</l>
<l>καί τε συναί̈γδην ὡς εἰ ζωοί περ ἐόντες</l>
<l n="190">ἔγχεσιν ἠδ’ ἐλάτῃς αὐτοσχεδὸν ὠριγνῶντο.</l>
</p><p><l><milestone ed="P" unit="para"/>ἐν δ’ Ἄρεος βλοσυροῖο ποδώκεες ἕστασαν ἵπποι</l>
<l>χρύσεοι, ἐν δὲ καὶ αὐτὸς ἐναρσφόρος οὔλιος Ἄρης</l>
<l>αἰχμὴν ἐν χείρεσσιν ἔχων, πρυλέεσσι κελεύων,</l>
<l>αἵματι φοινικόεις, ὡς εἰ ζωοὺς ἐναρίζων</l>
<l n="195">δίφρου ἐπεμβεβαώς· παρὰ δὲ Δεῖμός τε Φόβος τε</l>
<l>ἕστασαν ἱέμενοι πόλεμον καταδύμεναι ἀνδρῶν.</l>
</p><p><l><milestone ed="P" unit="para"/>ἐν δὲ Διὸς θυγάτηρ ἀγελείη Τριτογένεια,</l>
<l>τῇ ἰκέλη ὡς εἴ τε μάχην ἐθέλουσα κορύσσειν,</l>
<l>ἔγχος ἔχους’ ἐν χερσὶν ἰδὲ χρυσέην τρυφάλειαν</l>
<l n="200">αἰγίδα τ’ ἀμφ’ ὤμοις· ἐπὶ δ’ ᾤχετο φύλοπιν αἰνήν.</l>
</p><p><l><milestone ed="P" unit="para"/>ἐν δ’ ἦν ἀθανάτων ἱερὸς χορός· ἐν δ’ ἄρα μέσσῳ</l>
<l>ἱμερόεν κιθάριζε Διὸς καὶ Λητοῦς υἱὸς</l>
<l>χρυσείῃ φόρμιγγι· &lsqb;θεῶν δ’ ἕδος ἁγνὸς Ὄλυμπος·</l>
<l>ἐν δ’ ἀγορή, περὶ δ’ ὄλβος ἀπείριτος ἐστεφάνωτο</l>
<l n="205">ἀθανάτων ἐν ἀγῶνι·&rsqb; θεαὶ δ’ ἐξῆρχον ἀοιδῆς</l>
<l>Μοῦσαι Πιερίδες, λιγὺ μελπομένῃς ἐικυῖαι.</l>
</p><p><l><milestone ed="P" unit="para"/>ἐν δὲ λιμὴν ἐύορμος ἀμαιμακέτοιο θαλάσσης</l>
<l>κυκλοτερὴς ἐτέτυκτο πανέφθου κασσιτέροιο</l>
<l>κλυζομένῳ ἴκελος· &lsqb;πολλοί γε μὲν ἂμ μέσον αὐτοῦ</l>
<l n="210">δελφῖνες τῇ καὶ τῇ ἐθύνεον ἰχθυάοντες</l>
<l>νηχομένοις ἴκελοι· &rsqb; δοιὼ δ’ ἀναφυσιόωντες</l>
<l>ἀργύρεοι δελφῖνες ἐθοινῶντ’  ἔλλοπας ἰχθῦς.</l>
<l>τῶν δ’ ὕπο χάλκειοι τρέον ἰχθύες· αὐτὰρ ἐπ’ ἀκταῖς</l>
<l>ἧστο ἀνὴρ ἁλιεὺς δεδοκημένος· εἶχε δὲ χερσὶν</l>
<l n="215">ἰχθύσιν ἀμφίβληστρον ἀπορρίψοντι ἐοικώς.</l>
<milestone ed="p" n="216" unit="card"/>
</p><p><l><milestone ed="P" unit="para"/>ἐν δ’ ἦν ἠυκόμου Δανάης τέκος, ἱππότα Περσεύς,</l>
<l>οὔτ’ ἄρ’ ἐπιψαύων σάκεος ποσὶν οὔθ’ ἑκὰς αὐτοῦ,</l>
<l>θαῦμα μέγα φράσσασθ’, ἐπεὶ οὐδαμῇ ἐστήρικτο.</l>
<l>τὼς γάρ μιν παλάμαις τεῦξεν κλυτὸς Ἀμφιγυήεις</l>
<l n="220">χρύσεον· ἀμφὶ δὲ ποσσὶν ἔχεν πτερόεντα πέδιλα.</l>
<l>ὤμοισιν δέ μιν ἀμφὶ μελάνδετον ἆορ ἔκειτο</l>
<l>χαλκέου ἐκ τελαμῶνος· ὃ δ’ ὥς τε νόημ’ ἐποτᾶτο·</l>
<l>πᾶν δὲ μετάφρενον εἶχε κάρη δεινοῖο πελώρου,</l>
<l>Γοργοῦς· ἀμφὶ δέ μιν κίβισις θέε, θαῦμα ἰδέσθαι,</l>
<l n="225">ἀργυρέη· θύσανοι δὲ κατῃωρεῦντο φαεινοὶ</l>
<l>χρύσειοι· δεινὴ δὲ περὶ κροτάφοισιν ἄνακτος</l>
<l>κεῖτ’ Ἄιδος κυνέη νυκτὸς ζόφον αἰνὸν ἔχουσα.</l>
<l>αὐτὸς δὲ σπεύδοντι καὶ ἐρρίγοντι ἐοικὼς</l>
<l>Περσεὺς Δαναί̈δης ἐτιταίνετο. ταὶ δὲ μετ’ αὐτὸν</l>
<l n="230">Γοργόνες ἄπλητοί τε καὶ οὐ φαταὶ ἐρρώοντο</l>
<l>ἱέμεναι μαπέειν. ἐπὶ δὲ χλωροῦ ἀδάμαντος</l>
<l>βαινουσέων ἰάχεσκε σάκος μεγάλῳ ὀρυμαγδῷ</l>
<l>ὀξέα καὶ λιγέως· ἐπὶ δὲ ζώνῃσι δράκοντε</l>
<l>δοιὼ ἀπῃωρεῦντ’ ἐπικυρτώοντε κάρηνα.</l>
<l n="235">λίχμαζον δ’ ἄρα τώ γε· μένει δ’ ἐχάρασσον ὀδόντας</l>
<l>ἄγρια δερκομένω.  ἐπὶ δὲ δεινοῖσι καρήνοις</l>
<l>Γοργείοις ἐδονεῖτο μέγας Φόβος. οἳ δ’ ὑπὲρ αὐτέων</l>
<l>ἄνδρες ἐμαρνάσθην πολεμήια τεύχε’ ἔχοντες,</l>
<l>τοὶ μὲν ὑπὲρ σφετέρης πόλιος σφετέρων τε τοκήων</l>
<l n="240">λοιγὸν ἀμύνοντες,  τοὶ δὲ πραθέειν μεμαῶτες.</l>
<l>πολλοὶ μὲν κέατο, πλέονες δ’ ἔτι δῆριν ἔχοντες</l>
<l>μάρνανθ’· αἱ δὲ γυναῖκες ἐυδμήτων ἐπὶ πύργων</l>
<l>χαλκέων ὀξὺ βόων, κατὰ δ’ ἐδρύπτοντο παρειάς,</l>
<l>ζωῇσιν ἴκελαι, ἔργα κλυτοῦ Ἡφαίστοιο.</l>
<milestone ed="p" n="245" unit="card"/>
<l n="245">ἄνδρες δ’, οἳ πρεσβῆες ἔσαν γῆράς τε μέμαρπεν,</l>
<l>ἀθρόοι ἔκτοσθεν πυλέων ἔσαν, ἂν δὲ θεοῖσι</l>
<l>χεῖρας ἔχον μακάρεσσι, περὶ σφετέροισι τέκεσσι</l>
<l>δειδιότες· τοὶ δ’ αὖτε μάχην ἔχον. αἳ δὲ μετ’ αὐτοὺς</l>
<l>Κῆρες κυάνεαι, λευκοὺς ἀραβεῦσαι ὀδόντας,</l>
<l n="250">δεινωπαὶ βλοσυραί τε δαφοιναί τ’ ἄπληταί τε</l>
<l>δῆριν ἔχον περὶ πιπτόντων· πᾶσαι δ’ ἄρ’ ἵεντο</l>
<l>αἷμα μέλαν πιέειν· ὃν δὲ πρῶτον μεμάποιεν</l>
<l>κείμενον ἢ πίπτοντα νεούτατον, ἀμφὶ μὲν αὐτῷ</l>
<l>βάλλ’ ὄνυχας μεγάλους, ψυχὴ δ’ Ἄιδόσδε κατῇεν</l>
<l n="255">Τάρταρον ἐς κρυόενθ’. αἳ δὲ φρένας εὖτ’ ἀρέσαντο</l>
<l>αἵματος ἀνδρομέου, τὸν μὲν ῥίπτασκον ὀπίσσω,</l>
<l>ἂψ δ’ ὅμαδον καὶ μῶλον ἐθύνεον αὖτις ἰοῦσαι.</l>
<l>Κλωθὼ καὶ Λάχεσίς σφιν ἐφέστασαν· ἣ μὲν ὑφήσσων</l>
<l>Ἀτροπος οὔ τι πέλεν μεγάλη θεός, ἀλλ’ ἄρα ἥ γε</l>
<l n="260">τῶν γε μὲν ἀλλάων προφερής τ’ ἦν πρεσβυτάτη τε.</l>
<l>πᾶσαι δ’ ἀμφ’ ἑνὶ φωτὶ μάχην δριμεῖαν ἔθεντο.</l>
<l>δεινὰ δ’ ἐς ἀλλήλας δράκον ὄμμασι θυμήνασαι,</l>
<l>ἐν δ’ ὄνυχας χεῖράς τε θρασείας ἰσώσαντο.</l>
<l>πὰρ δ’ Ἀχλὺς εἱστήκει ἐπισμυγερή τε καὶ αἰνή,</l>
<l n="265">χλωρὴ ἀυσταλέη λιμῷ καταπεπτηυῖα,</l>
<l>γουνοπαχής, μακροὶ δ’ ὄνυχες χείρεσσιν ὑπῆσαν.</l>
<l>τῆς ἐκ μὲν ῥινῶν μύξαι ῥέον, ἐκ δὲ παρειῶν</l>
<l>αἷμ’ ἀπελείβετ’ ἔραζ’· ἣ δ’ ἄπλητον σεσαρυῖα</l>
<l>εἱστήκει, πολλὴ δὲ κόνις κατενήνοθεν ὤμους,</l>
<l n="270">δάκρυσι μυδαλέη.  παρὰ δ’ εὔπυργος πόλις ἀνδρῶν·</l>
<l>χρύσειαι δέ μιν εἶχον ὑπερθυρίοις ἀραρυῖαι</l>
<l>ἑπτὰ πύλαι· τοὶ δ’ ἄνδρες ἐν ἀγλαί̈ῃς τε χοροῖς τε</l>
<l>τέρψιν ἔχον· τοὶ μὲν γὰρ ἐυσσώτρου ἐπ’ ἀπήνης</l>
<l>ἤγοντ’ ἀνδρὶ γυναῖκα, πολὺς δ’ ὑμέναιος ὀρώρει·</l>
<l n="275">τῆλε δ’ ἀπ’ αἰθομένων δαί̈δων σέλας εἰλύφαζε</l>
<l>χερσὶν ἔνι δμῳῶν· ταὶ δ’ ἀγλαί̈ῃ τεθαλυῖαι</l>
<l>πρόσθ’ ἔκιον· τῇσιν δὲ χοροὶ παίζοντες ἕποντο.</l>
<l>τοὶ μὲν ὑπὸ λιγυρῶν συρίγγων ἵεσαν αὐδὴν</l>
<l>ἐξ ἁπαλῶν στομάτων, περὶ δέ σφισιν ἄγνυτο ἠχώ.</l>
<milestone ed="p" n="280" unit="card"/>
<l n="280">αἳ δ’ ὑπὸ φορμίγγων ἄναγον χορὸν ἱμερόεντα.</l>
<l>ἔνθεν δ’ αὖθ’ ἑτέρωθε νέοι κώμαζον ὑπ’ αὐλοῦ,</l>
<l>τοί γε μὲν αὖ παίζοντες ὑπ’ ὀρχηθμῷ καὶ ἀοιδῇ</l>
<l>τοί γε μὲν αὖ γελόωντες ὑπ’ αὐλητῆρι ἕκαστος</l>
<l>πρόσθ’ ἔκιον· πᾶσαν δὲ πόλιν θαλίαι τε χοροί τε</l>
<l n="285">ἀγλαί̈αι τ’ εἶχον.  τοὶ δ’ αὖ προπάροιθε πόληος</l>
<l>νῶθ’ ἵππων ἐπιβάντες ἐθύνεον. οἱ δ’ ἀροτῆρες</l>
<l>ἤρεικον χθόνα δῖαν, ἐπιστολάδην δὲ χιτῶνας</l>
<l>ἐστάλατ’. αὐτὰρ ἔην βαθὺ λήιον· οἵ γε μὲν ἤμων</l>
<l>αἰχμῇς ὀξείῃσι κορωνιόωντα πέτηλα,</l>
<l n="290">βριθόμενα σταχύων,  ὡς εἰ Δημήτερος ἀκτήν·</l>
<l>οἳ δ’ ἄρ’ ἐν ἐλλεδανοῖσι δέον καὶ ἔπιτνον ἀλωήν,</l>
<l>οἳ δ’ ἐτρύγων οἴνας δρεπάνας ἐν χερσὶν ἔχοντες,</l>
<l>οἳ δ’ αὖτ’ ἐς ταλάρους ἐφόρευν ὑπὸ τρυγητήρων</l>
<l>λευκοὺς καὶ μέλανας βότρυας μεγάλων ἀπὸ ὄρχων,</l>
<l n="295">βριθομένων φύλλοισι καὶ ἀργυρέῃς ἑλίκεσσιν.</l>
<l>οἳ δ’ αὖτ’ ἐς ταλάρους ἐφόρευν. παρὰ δέ σφισιν ὄρχος</l>
<l n="297">χρύσεος ἦν,  κλυτὰ ἔργα περίφρονος Ἡφαίστοιο,</l>
<l n="299">σειόμενος φύλλοισι καὶ ἀργυρέῃσι κάμαξι,</l>
<l n="300">βριθόμενος σταφυλῇσι· μελάνθησάν γε μὲν αἵδε.</l>
<l>οἵ γε μὲν ἐτράπεον, τοὶ δ’ ἤρυον· οἳ δ’ ἐμάχοντο</l>
<l>πύξ τε καὶ ἑλκηδόν· τοὶ δ’ ὠκύποδας λαγὸς ᾕρευν</l>
<l>ἄνδρες θηρευταί, καὶ καρχαρόδοντε κύνε πρό,</l>
<l n="305">ἱέμενοι μαπέειν, οἳ δ’ ἱέμενοι ὑπαλύξαι.</l>
</p><p><l><milestone ed="P" unit="para"/>πὰρ δ’ αὐτοῖς ἱππῆες ἔχον πόνον, ἀμφὶ δ’ ἀέθλῳ</l>
<l>δῆριν ἔχον καὶ μόχθον. ἐυπλεκέων δ’ ἐπὶ δίφρων</l>
<l>ἡνίοχοι βεβαῶτες ἐφίεσαν ὠκέας ἵππους</l>
<l>ῥυτὰ χαλαίνοντες, τὰ δ’ ἐπικροτέοντα πέτοντο</l>
<l>ἅρματα κολλήεντ’, ἐπὶ δὲ πλῆμναι μέγ’ ἀύτευν.</l>
<l n="310">οἳ μὲν ἄρ’ ἀίδιον εἶχον πόνον οὐδέ ποτέ σφιν</l>
<l>νίκη ἐπηνύσθη, ἀλλ’ ἄκριτον εἶχον ἄεθλον.</l>
<l>τοῖσιν δὲ προέκειτο μέγας τρίπος ἐντὸς ἀγῶνος,</l>
<l>χρύσειος, κλυτὰ ἔργα περίφρονος Ἡφαίστοιο.</l>
</p><p><l><milestone ed="P" unit="para"/>ἀμφὶ δ’ ἴτυν ῥέεν Ὠκεανὸς πλήθοντι ἐοικώς,</l>
<l n="315">πᾶν δὲ συνεῖχε σάκος πολυδαίδαλον,  οἳ δὲ κατ’ αὐτὸν</l>
<l>κύκνοι ἀερσιπόται μεγάλ’ ἤπυον, οἵ ῥά τε πολλοὶ</l>
<l>νῆχον ἐπ’ ἄκρον ὕδωρ· παρὰ δ’ ἰχθύες ἐκλονέοντο.</l>
</p><p><l><milestone ed="P" unit="para"/>θαῦμα ἰδεῖν καὶ Ζηνὶ βαρυκτύπῳ, οὗ διὰ βουλὰς</l>
<l>Ἥφαιστος ποίησε σάκος μέγα τε στιβαρόν τε,</l>
<l n="320">ἀρσάμενος παλάμῃσι.  τὸ μὲν Διὸς ἄλκιμος υἱὸς</l>
<l>πάλλεν ἐπικρατέως· ἐπὶ δ’ ἱππείου θόρε δίφρου,</l>
<l>εἴκελος ἀστεροπῇ πατρὸς Διὸς αἰγιόχοιο,</l>
<l>κοῦφα βιβάς· τῷ δ’ ἡνίοχος κρατερὸς Ἰόλαος</l>
<l>δίφρου ἐπεμβεβαὼς ἰθύνετο καμπύλον ἅρμα.</l>
<l n="325">ἀγχίμολον δέ σφ’ ἦλθε θεὰ γλαυκῶπις Ἀθήνη,</l>
<l>καί σφεας θαρσύνουσα ἔπεα πτερόεντα προσηύδα·</l>
<milestone ed="p" n="327" unit="card"/>
</p><p><l><milestone ed="P" unit="para"/>χαίρετε, Λυγκῆος γενεὴ τηλεκλειτοῖο·</l>
<l>νῦν δὴ Ζεὺς κράτος ὔμμι διδοῖ μακάρεσσιν ἀνάσσων</l>
<l>Κύκνον τ’ ἐξεναρεῖν καὶ ἀπὸ κλυτὰ τεύχεα δῦσαι.</l>
<l n="330">ἄλλο δὲ τοί τι ἔπος ἐρέω,  μέγα φέρτατε λαῶν·</l>
<l>εὖτ’ ἂν δὴ Κύκνον γλυκερῆς αἰῶνος ἀμέρσῃς,</l>
<l>τὸν μὲν ἔπειτ’ αὐτοῦ λιπέειν καὶ τεύχεα τοῖο,</l>
<l>αὐτὸς δὲ βροτολοιγὸν Ἄρην ἐπιόντα δοκεύσας,</l>
<l>ἔνθα κε γυμνωθέντα σάκευς ὕπο δαιδαλέοιο</l>
<l n="335">ὀφθαλμοῖσιν ἴδῃς,  ἔνθ’ οὐτάμεν ὀξέι χαλκῷ·</l>
<l>ἂψ δ’ ἀναχάσσασθαι· ἐπεὶ οὔ νύ τοι αἴσιμόν ἐστιν</l>
<l>οὔθ’ ἵππους ἑλέειν οὔτε κλυτὰ τεύχεα τοῖο.</l>
</p><p><l><milestone ed="P" unit="para"/>ὣς εἰποῦς’ ἐς δίφρον ἐβήσατο δῖα θεάων,</l>
<l>νίκην ἀθανάτῃς χερσὶν καὶ κῦδος ἔχουσα,</l>
<l n="340">ἐσσυμένως.  τότε δή ῥα διόγνητος Ἰόλαος</l>
<l>σμερδαλέον ἵπποισιν ἐκέκλετο· τοὶ δ’ ὑπ’ ὀμοκλῆς</l>
<l>ῥίμφ’ ἔφερον θοὸν ἅρμα κονίοντες πεδίοιο.</l>
<l>ἐν γάρ σφιν μένος ἧκε θεὰ γλαυκῶπις Ἀθήνη</l>
<l>αἰγίδ’ ἀνασσείσασα· περιστονάχησε δὲ γαῖα.</l>
<l n="345">τοὶ δ’ ἄμυδις προγένοντ’ ἴκελοι πυρὶ ἠὲ θυέλλῃ,</l>
<l>Κύκνος θ’ ἱππόδαμος καὶ Ἄρης ἀκόρητος ἀυτῆς.</l>
<l>τῶν ἵπποι μὲν ἔπειθ’ ὑπεναντίοι ἀλλήλοισιν</l>
<l>ὀξεῖα χρέμισαν, περὶ δέ σφισιν ἄγνυτο ἠχώ.</l>
<l>τὸν πρότερος προσέειπε βίη Ἡρακληείη·</l>
</p><p><l n="350"><milestone ed="P" unit="para"/>κύκνε πέπον,  τί νυ νῶιν ἐπίσχετον ὠκέας ἵππους</l>
<l>ἀνδράσιν, οἵ τε πόνου καὶ ὀιζύος ἴδριές εἰμεν;</l>
<l>ἀλλὰ παρὲξ ἔχε δίφρον ἐύξοον ἠδὲ κελεύθου</l>
<l>εἶκε παρὲξ ἰέναι. Τρηχῖνα δέ τοι παρελαύνω</l>
<l>ἐς Κήυκα ἄνακτα· ὃ γὰρ δυνάμι τε καὶ αἰδοῖ</l>
<l n="355">Τρηχῖνος προβέβηκε,  σὺ δ’ εὖ μάλα οἶσθα καὶ αὐτός·</l>
<l>τοῦ γὰρ ὀπυίεις παῖδα Θεμιστονόην κυανῶπιν.</l>
<l>ὦ πέπον, οὐ μὲν γὰρ τοι Ἄρης θανάτοιο τελευτὴν</l>
<l>ἀρκέσει, εἰ δὴ νῶι συνοισόμεθα πτολεμίζειν.</l>
<l>ἤδη μέν τέ ἕ φημι καὶ ἄλλοτε πειρηθῆναι</l>
<l n="360">ἔγχεος ἡμετέρου,  ὅθ’ ὑπὲρ Πύλου ἠμαθόεντος</l>
<l>ἀντίος ἔστη ἐμεῖο, μάχης ἄμοτον μενεαίνων.</l>
<l>τρὶς μὲν ἐμῷ ὑπὸ δουρὶ τυπεὶς ἠρείσατο γαίῃ</l>
<l>οὐταμένου σάκεος, τὸ δὲ τέτρατον ἤλασα μηρὸν</l>
<l>παντὶ μένει σπεύδων, διὰ δὲ μέγα σαρκὸς ἄραξα.</l>
<milestone ed="p" n="365" unit="card"/>
<l n="365">πρηνὴς δ’ ἐν κονίῃσι χαμαὶ πέσεν ἔγχεος ὁρμῇ.</l>
<l>ἔνθα κε δὴ λωβητὸς ἐν ἀθανάτοισιν ἐτύχθη</l>
<l>χερσὶν ὕφ’ ἡμετέρῃσι λιπὼν ἔναρα βροτόεντα.</l>
</p><p><l><milestone ed="P" unit="para"/>ὣς ἔφατ’· οὐδ’ ἄρα Κύκνος ἐυμμελίης ἐμενοίνα</l>
<l>τῷ ἐπιπειθόμενος ἐχέμεν ἐρυσάρματας ἵππους.</l>
<l n="370">δὴ τότ’ ἀπ’ εὐπλεκέων δίφρων θόρον αἶψ’ ἐπὶ γαῖαν</l>
<l>παῖς τε Διὸς μεγάλου καὶ Ἐνυαλίοιο ἄνακτος.</l>
<l>ἡνίοχοι δ’ ἔμπλην ἔλασαν καλλίτριχας ἵππους·</l>
<l>τῶν δ’ ὕπο σευομένων κανάχιζε πός’ εὐρεῖα χθών.</l>
<l>ὡς δ’ ὅτ’ ἀφ’ ὑψηλῆς κορυφῆς ὄρεος μεγάλοιο</l>
<l n="375">πέτραι ἀποθρῴσκωσιν,  ἐπ’ ἀλλήλῃς δὲ πέσωσι,</l>
<l>πολλαὶ δὲ δρῦς ὑψίκομοι, πολλαὶ δὲ τε πεῦκαι</l>
<l>αἴγειροί τε τανύρριζοι ῥήγνυνται ὑπ’ αὐτέων</l>
<l>ῥίμφα κυλινδομένων, εἵως πεδίονδ’ ἀφίκωνται,</l>
<l>ὣς οἳ ἐπ’ ἀλλήλοισι πέσον μέγα κεκλήγοντες.</l>
<l n="380">πᾶσα δὲ Μυρμιδόνων τε πόλις κλειτή τ’ Ἰαωλκὸς</l>
<l>Ἄρνη τ’ ἠδ’ Ἑλίκη Ἄνθειά τε ποιήεσσα</l>
<l>φωνῇ ὕπ’ ἀμφοτέρων μεγάλ’ ἴαχον· οἳ δ’ ἀλαλητῷ</l>
<l>θεσπεσίῳ σύνισαν· μέγα δ’ ἔκτυπε μητίετα Ζεύς.</l>
<l>κὰδ δ’ ἄρ’ ἀπ’ οὐρανόθεν ψιάδας βάλεν αἱματοέσσας,</l>
<l n="385">σῆμα τιθεὶς πολέμοιο ἑῷ μεγαθαρσέι παιδί.</l>
</p><p><l><milestone ed="P" unit="para"/>οἷος δ’ ἐν βήσσῃς ὄρεος χαλεπὸς προϊδέσθαι</l>
<l>κάπρος χαυλιόδων φρονέει θυμῷ μαχέσασθαι</l>
<l>ἀνδράσι θηρευτῇς, θήγει δέ τε λευκὸν ὀδόντα</l>
<l>δοχμωθείς, ἀφρὸς δὲ περὶ στόμα μαστιχόωντι</l>
<l n="390">λείβεται,  ὄσσε δέ οἱ πυρὶ λαμπετόωντι ἔικτον,</l>
<l>ὀρθὰς δ’ ἐν λοφιῇ φρίσσει τρίχας ἀμφί τε δειρήν·</l>
<l>τῷ ἴκελος Διὸς υἱὸς ἀφ’ ἱππείου θόρε δίφρου.</l>
<l>ἦμος δὲ χλοερῷ κυανόπτερος ἠχέτα τέττιξ</l>
<l>ὄζῳ ἐφεζόμενος θέρος ἀνθρώποισιν ἀείδειν</l>
<l n="395">ἄρχεται, ᾧ τε πόσις καὶ βρῶσις θῆλυς ἐέρση,</l>
<l>καί τε πανημέριός τε καὶ ἠώιος χέει αὐδὴν</l>
<l>ἴδει ἐν αἰνοτάτῳ, ὅτε τε χρόα Σείριος ἄζει,</l>
<l>τῆμος δὴ κέγχροισι πέρι γλῶχες τελέθουσι</l>
<l>τούς τε θέρει σπείρουσιν, ὅτ’ ὄμφακες αἰόλλονται,</l>
<l n="400">οἷα Διώνυσος δῶκ’ ἀνδράσι χάρμα καὶ ἄχθος·</l>
<l>τὴν ὥρην μάρναντο, πολὺς δ’ ὀρυμαγδὸς ὀρώρει.</l>
<milestone ed="p" n="402" unit="card"/>
<l>ὡς δὲ λέοντε δύω ἀμφὶ κταμένης ἐλάφοιο</l>
<l>ἀλλήλοις κοτέοντες ἐπὶ σφέας ὁρμήσωσι,</l>
<l>δεινὴ δέ σφ’ ἰαχὴ ἄραβός θ’ ἅμα γίγνετ’ ὀδόντων·</l>
<l n="405">οἳ δ’ ὥς τ’ αἰγυπιοὶ γαμψώνυχες, ἀγκυλοχεῖλαι,</l>
<l>πέτρῃ ἔφ’ ὑψηλῇ μεγάλα κλάζοντε μάχονται</l>
<l>αἰγὸς ὀρεσσινόμου ἢ ἀγροτέρης ἐλάφοιο</l>
<l>πίονος, ἥν τ’ ἐδάμασσε βαλὼν αἰζήιος ἀνὴρ</l>
<l>ἰῷ ἀπὸ νευρῆς, αὐτὸς δ’ ἀπαλήσεται ἄλλῃ</l>
<l n="410">χώρου ἄιδρις ἐών· οἳ δ’ ὀτραλέως ἐνόησαν,</l>
<l>ἐσσυμένως δέ οἱ ἀμφὶ μάχην δριμεῖαν ἔθεντο·</l>
<l>ὣς οἳ κεκλήγοντες ἐπ’ ἀλλήλοισιν ὄρουσαν.</l>
</p><p><l><milestone ed="P" unit="para"/>ἔνθ’ ἦ τοι Κύκνος μὲν ὑπερμενέος Διὸς υἱὸν</l>
<l>κτεινέμεναι μεμαὼς σάκει ἔμβαλε χάλκεον ἔγχος,</l>
<l n="415">οὐδ’ ἔρρηξεν χαλκόν· ἔρυτο δὲ δῶρα θεοῖο.</l>
<l>Ἀμφιτρυωνιάδης δέ, βίη Ἡρακληείη,</l>
<l>μεσσηγὺς κόρυθός τε καὶ ἀσπίδος ἔγχεϊ μακρῷ</l>
<l>αὐχένα γυμνωθέντα θοῶς ὑπένερθε γενείου</l>
<l>ἤλας’ ἐπικρατέως· ἀπὸ δ’ ἄμφω κέρσε τένοντε</l>
<l n="420">ἀνδροφόνος μελίη· μέγα γὰρ σθένος ἔμπεσε φωτός.</l>
<l>ἤριπε δ’, ὡς ὅτε τις δρῦς ἤριπεν ἢ ὅτε πεύκη</l>
<l>ἠλίβατος, πληγεῖσα Διὸς ψολόεντι κεραυνῷ·</l>
<l>ὣς ἔριπ’· ἀμφὶ δέ οἱ βράχε τεύχεα ποικίλα χαλκῷ.</l>
</p><p><l><milestone ed="P" unit="para"/>τὸν μὲν ἔπειτ’ εἴασε Διὸς ταλακάρδιος υἱός,</l>
<l n="425">αὐτὸς δὲ βροτολοιγὸν Ἄρην προσιόντα δοκεύσας,</l>
<l>δεινὸν ὁρῶν ὄσσοισι, λέων ὣς σώματι κύρσας,</l>
<l>ὅς τε μάλ’ ἐνδυκέως ῥινὸν κρατεροῖς ὀνύχεσσι</l>
<l>σχίσσας ὅττι τάχιστα μελίφρονα θυμὸν ἀπηύρα·</l>
<l>ἐμ μένεος  δ’ ἄρα τοῦ γε κελαινὸν πίμπλαται ἦτορ·</l>
<l n="430">γλαυκιόων δ’ ὄσσοις δεινὸν πλευράς τε καὶ ὤμους</l>
<l>οὐρῇ μαστιόων ποσσὶν γλάφει, οὐδέ τις αὐτὸν</l>
<l>ἔτλη ἐς ἄντα ἰδὼν σχεδὸν ἐλθέμεν  οὐδὲ μάχεσθαι·</l>
<l>τοῖος ἄρ’ Ἀμφιτρυωνιάδης, ἀκόρητος ἀυτῆς,</l>
<l>ἀντίος ἔστη Ἄρηος, ἐνὶ φρεσὶ θάρσος ἀέξων,</l>
<l n="435">ἐσσυμένως· ὃ δέ οἱ σχεδὸν ἤλυθεν ἀχνύμενος κῆρ·</l>
<l>ἀμφότεροι δ’ ἰάχοντες ἐπ’ ἀλλήλοισιν ὄρουσαν.</l>
<l>ὡς δ’ ὅτ’ ἀπὸ μεγάλου πέτρη πρηῶνος ὀρούσῃ,</l>
<l>μακρὰ δ’ ἐπιθρῴσκουσα κυλίνδεται, ἣ δέ τε ἠχῇ</l>
<l>ἔρχεται ἐμμεμαυῖα, πάγος δέ οἱ ἀντεβόλησεν</l>
<l n="440">ὑψηλός· τῷ δὴ συνενείκεται,  ἔνθα μιν ἴσχει·</l>
<l>τόσσῃ ὃ μὲν ἰαχῇ βρισάρματος οὔλιος Ἄρης</l>
<l>κεκληγὼς ἐπόρουσεν· ὃ δ’ ἐμμαπέως ὑπέδεκτο.</l>
<milestone ed="p" n="443" unit="card"/>
</p><p><l><milestone ed="P" unit="para"/>αὐτὰρ Ἀθηναίη, κούρη Διὸς αἰγιόχοιο,</l>
<l>ἀντίη ἦλθεν Ἄρηος ἐρεμνὴν αἰγίδ’ ἔχουσα·</l>
<l n="445">δεινὰ δ’ ὑπόδρα ἰδοῦσα ἔπεα πτερόεντα προσηύδα·</l>
</p><p><l><milestone ed="P" unit="para"/>Ἆρες, ἔπισχε μένος κρατερὸν καὶ χεῖρας ἀάπτους·</l>
<l>οὐ γάρ τοι θέμις ἐστὶν ἀπὸ κλυτὰ τεύχεα δῦσαι</l>
<l>Ἡρακλέα κτείναντα, Διὸς θρασυκάρδιον υἱόν·</l>
<l>ἀλλ’ ἄγε παῦε μάχην, μηδ’ ἀντίος ἵστας’ ἐμεῖο.</l>
</p><p><l n="450"><milestone ed="P" unit="para"/>ὣς ἔφατ’· ἀλλ’ οὐ πεῖθ’ Ἄρεος μεγαλήτορα θυμόν,</l>
<l>ἀλλὰ μέγα ἰάχων φλογὶ εἴκελά τ’ ἔγχεα πάλλων</l>
<l>καρπαλίμως ἐπόρουσε βίῃ Ἡρακληείῃ</l>
<l>κακτάμεναι μεμαώς· καί ῥ’ ἔμβαλε χάλκεον ἔγχος,</l>
<l>σπερχνὸν παιδὸς ἑοῦ κοτέων πέρι τεθνηῶτος,</l>
<l n="455">ἐν σάκεϊ μεγάλῳ. ἀπὸ δὲ γλαυκῶπις Ἀθήνη</l>
<l>ἔγχεος ὁρμὴν ἔτραπ’ ὀρεξαμένη ἀπὸ δίφρου.</l>
<l>δριμὺ δ’ Ἄρην ἄχος εἷλε· ἐρυσσάμενος δ’ ἄορ ὀξὺ</l>
<l>ἔσσυτ’ ἐφ’ Ἡρακλέα κρατερόφρονα· τὸν δ’ ἐπιόντα</l>
<l>Ἀμφιτρυωνιάδης, δεινῆς ἀκόρητος ἀυτῆς,</l>
<l n="460">μηρὸν γυμνωθέντα σάκευς ὕπο δαιδαλέοιο</l>
<l>οὔτας’ ἐπικρατέως· διὰ δὲ μέγα σαρκὸς ἄραξε</l>
<l>δούρατι νωμήσας, ἐπὶ δὲ χθονὶ κάββαλε μέσσῃ.</l>
<l>τῷ δὲ Φόβος καὶ Δεῖμος ἐύτροχον ἅρμα καὶ ἵππους</l>
<l>ἤλασαν αἶψ’ ἐγγύς, καὶ ἀπὸ χθονὸς εὐρυοδείης</l>
<l n="465">ἐς δίφρον θῆκαν πολυδαίδαλον· αἶψα δ’ ἔπειτα</l>
<l>ἵππους μαστιέτην· ἵκοντο δὲ μακρὸν Ὄλυμπον.</l>
</p><p><l><milestone ed="P" unit="para"/>υἱὸς δ’ Ἀλκμήνης καὶ κυδάλιμος Ἰόλαος</l>
<l>Κύκνον σκυλεύσαντες ἀπ’ ὤμων τεύχεα καλὰ</l>
<l>νίσσοντ’· αἶψα δ’ ἔπειτα πόλιν Τρηχῖνος ἵκοντο</l>
<l n="470">ἵπποις ὠκυπόδεσσιν.  ἀτὰρ γλαυκῶπις Ἀθήνη</l>
<l>ἐξίκετ’ Οὔλυμπόν τε μέγαν καὶ δώματα πατρός.</l>
</p><p><l><milestone ed="P" unit="para"/>κύκνον δ’ αὖ Κῆυξ θάπτεν καὶ λαὸς ἀπείρων,</l>
<l>οἵ ῥ’ ἐγγὺς ναῖον πόλιας κλειτοῦ βασιλῆος</l>
<l>Ἄνθην Μυρμιδόνων τε πόλιν κλειτήν τ’ Ἰαωλκὸν</l>
<l n="475">Ἄρνην τ’ ἠδ’ Ἑλίκην· πολλὸς δ’ ἠγείρετο λαός,</l>
<l>τιμῶντες Κήυκα, φίλον μακάρεσσι θεοῖσιν.</l>
<l>τοῦ δὲ τάφον καὶ σῆμ’ ἀιδὲς ποίησεν Ἄναυρος</l>
<l>ὄμβρῳ χειμερίῳ πλήθων· τὼς γάρ μιν Ἀπόλλων</l>
<l>Λητοί̈δης ἤνωξ’, ὅτι ῥα κλειτὰς ἑκατόμβας</l>
<l n="480">ὅστις ἄγοι Πυθοῖδε βίῃ σύλασκε δοκεύων.</l>
</p></div1></body></text></TEI.2>
