<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="El.">Electra</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
&responsibility;
&fund.AnnCPB;
</titleStmt>
<extent>About 100Kb</extent>
&Perseus.publish;
<sourceDesc>
<biblStruct>
<monogr>
<author>Euripides</author>
<title>Euripidis Fabulae, ed. Gilbert Murray, vol. 2</title>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1913</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>
<revisionDesc>
<change><date>1988</date>
<respStmt><name>Judith Nelson</name><resp>tagging</resp></respStmt>
<item>Basic SGML tagging</item>
</change>
<change><date>8/92</date>
<respStmt><name>Bill Merrill</name><resp>ed.</resp></respStmt>
<item>Made Speakers lower case;tagged lacunae; cut L N="0006" L N="012"  from line 328, '&dagger;L N="32" from 870; removed some caps;</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where needed.</item>
</change>
<change><date>10/98</date>
<respStmt><name>Bill Merrill</name><resp>ed.</resp></respStmt>
<item>Fixed cardbreaks at 464, 998; added line 463b.</item>
</change>
<change><date>23-Dec-99</date>
<respStmt><name>Anne Mahoney</name><resp>Markup</resp></respStmt>
<item>
$Log: eur.el_gk.xml,v $
Revision 1.1  2009-11-23 18:46:35  rsingh04
moved more xml files around based on copyright status

Revision 1.2  2005/08/01 21:15:27  packel
removed stray item tags

Revision 1.1  2005/07/25 14:33:42  packel
Converted to XML

Revision 1.9  2004/04/21 20:27:27  mimno
added card 1s

Revision 1.8  2003/09/09 18:02:08  amahoney
put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney
use n attribute on sp to carry over speaker names when long speeches are
interrupted by card breaks -- and move card break past close tag of sp

Revision 1.4  1999/12/23 20:06:51  amahoney
convert to P3

</item></change>
</revisionDesc>
</teiHeader>

<text lang="greek">
<body>
<div type="episode">
<milestone ed="p" n="1" unit="card"/>
<sp n="*au)tourgo/s">
<speaker>Αὐτουργός</speaker>
<p><l>ὦ γῆς παλαιὸν ἄργος, Ἰνάχου ῥοαί,</l>
<l>ὅθεν ποτ’ ἄρας ναυσὶ χιλίαις Ἄρη</l>
<l>ἐς γῆν ἔπλευσε Τρῳάδ’ Ἀγαμέμνων ἄναξ.</l>
<l>κτείνας δὲ τὸν κρατοῦντ’ ἐν Ἰλιάδι χθονὶ</l>
<l n="5">Πρίαμον, ἑλών τε Δαρδάνου κλεινὴν πόλιν,</l>
<l>ἀφίκετ’ ἐς τόδ’ Ἄργος, ὑψηλῶν δ’ ἐπὶ</l>
<l>ναῶν ἔθηκε σκῦλα πλεῖστα βαρβάρων.</l>
<l>κἀκεῖ μὲν εὐτύχησεν· ἐν δὲ δώμασι</l>
<l>θνῄσκει γυναικὸς πρὸς Κλυταιμήστρας δόλῳ</l>
<l n="10">καὶ τοῦ Θυέστου παιδὸς Αἰγίσθου χερί.</l>
<l>χὣ μὲν παλαιὰ σκῆπτρα Ταντάλου λιπὼν</l>
<l>ὄλωλεν, Αἴγισθος δὲ βασιλεύει χθονός,</l>
<l>ἄλοχον ἐκείνου Τυνδαρίδα κόρην ἔχων.</l>
<l>οὓς δ’ ἐν δόμοισιν ἔλιφ’ ὅτ’ ἐς Τροίαν ἔπλει,</l>
<l n="15">ἄρσενά τ’ Ὀρέστην θῆλύ τ’ Ἠλέκτρας θάλος,</l>
<l>τὸν μὲν πατρὸς γεραιὸς ἐκκλέπτει τροφεὺς</l>
<l>μέλλοντ’ Ὀρέστην χερὸς ὑπ’ Αἰγίσθου θανεῖν</l>
<l>Στροφίῳ τ’ ἔδωκε Φωκέων ἐς γῆν τρέφειν·</l>
<l>ἣ δ’ ἐν δόμοις ἔμεινεν Ἠλέκτρα πατρός,</l>
<l n="20">ταύτην ἐπειδὴ θαλερὸς εἶχ’ ἥβης χρόνος,</l>
<l>μνηστῆρες ᾔτουν Ἑλλάδος πρῶτοι χθονός.</l>
<l>δείσας δὲ μή τῳ παῖδ’ ἀριστέων τέκοι</l>
<l>Ἀγαμέμνονος ποινάτορ’, εἶχεν ἐν δόμοις</l>
<l>Αἴγισθος οὐδ’ ἥρμοζε νυμφίῳ τινί.</l>
</p><p><l n="25"><milestone ed="P" unit="para"/>ἐπεὶ δὲ καὶ τοῦτ’ ἦν φόβου πολλοῦ πλέων,</l>
<l>μή τῳ λαθραίως τέκνα γενναίῳ τέκοι,</l>
<l>κτανεῖν σφε βουλεύσαντος, ὠμόφρων ὅμως</l>
<l>μήτηρ νιν ἐξέσῳσεν Αἰγίσθου χερός.</l>
<l>ἐς μὲν γὰρ ἄνδρα σκῆψιν εἶχ’ ὀλωλότα,</l>
<l n="30">παίδων δ’ ἔδεισε μὴ φθονηθείη φόνῳ.</l>
<l>ἐκ τῶνδε δὴ τοιόνδ’ ἐμηχανήσατο</l>
<l>Αἴγισθος· ὃς μὲν γῆς ἀπηλλάχθη φυγὰς</l>
<l>Ἀγαμέμνονος παῖς, χρυσὸν εἶφ’ ὃς ἂν κτάνῃ,</l>
<l>ἡμῖν δὲ δὴ δίδωσιν Ἠλέκτραν ἔχειν</l>
<l n="35">δάμαρτα, πατέρων μὲν Μυκηναίων ἄπο</l>
<l>γεγῶσιν &mdash; οὐ δὴ τοῦτό γ’ ἐξελέγχομαι·</l>
<l>λαμπροὶ γὰρ ἐς γένος γε, χρημάτων δὲ δὴ</l>
<l>πένητες, ἔνθεν ηὑγένει’ ἀπόλλυται &mdash; </l>
<l>ὡς ἀσθενεῖ δοὺς ἀσθενῆ λάβοι φόβον.</l>
<l n="40">εἰ γάρ νιν ἔσχεν ἀξίωμ’ ἔχων ἀνήρ,</l>
<l>εὕδοντ’ ἂν ἐξήγειρε τὸν Ἀγαμέμνονος</l>
<l>φόνον δίκη τ’ ἂν ἦλθεν Αἰγίσθῳ τότε.</l>
<l>ἣν οὔποθ’ ἁνὴρ ὅδε &mdash; σύνοιδέ μοι Κύπρις &mdash; </l>
<l>ᾔσχυνεν εὐνῇ· παρθένος δ’ ἔτ’ ἐστὶ δή.</l>
<l n="45">αἰσχύνομαι γὰρ ὀλβίων ἀνδρῶν τέκνα</l>
<l>λαβὼν ὑβρίζειν, οὐ κατάξιος γεγώς.</l>
<l>στένω δὲ τὸν λόγοισι κηδεύοντ’ ἐμοὶ</l>
<l>ἄθλιον Ὀρέστην, εἴ ποτ’ εἰς Ἄργος μολὼν</l>
<l>γάμους ἀδελφῆς δυστυχεῖς ἐσόψεται.</l>
<milestone ed="p" n="50" unit="card"/>
</p><p><l n="50"><milestone ed="P" unit="para"/>ὅστις δέ μ’ εἶναί φησι μῶρον, εἰ λαβὼν</l>
<l>νέαν ἐς οἴκους παρθένον μὴ θιγγάνω,</l>
<l>γνώμης πονηροῖς κανόσιν ἀναμετρούμενος</l>
<l>τὸ σῶφρον ἴστω καὐτὸς αὖ τοιοῦτος ὤν.</l>
</p></sp>
<sp>
<speaker>Ἠλέκτρα</speaker>
<p><l>ὦ νὺξ μέλαινα, χρυσέων ἄστρων τροφέ,</l>
<l n="55">ἐν ᾗ τόδ’ ἄγγος τῷδ’ ἐφεδρεῦον κάρᾳ</l>
<l>φέρουσα πηγὰς ποταμίας μετέρχομαι &mdash; </l>
<l>οὐ δή τι χρείας ἐς τοσόνδ’ ἀφιγμένη,</l>
<l>ἀλλ’ ὡς ὕβριν δείξωμεν Αἰγίσθου θεοῖς &mdash; </l>
<l>γόους τ’ ἀφίημ’ αἰθέρ’ ἐς μέγαν πατρί.</l>
<l n="60">ἡ γὰρ πανώλης Τυνδαρίς, μήτηρ ἐμή,</l>
<l>ἐξέβαλέ μ’ οἴκων, χάριτα τιθεμένη πόσει·</l>
<l>τεκοῦσα δ’ ἄλλους παῖδας Αἰγίσθῳ πάρα</l>
<l>πάρεργ’ Ὀρέστην κἀμὲ ποιεῖται δόμων &mdash; </l>
</p></sp>
<sp>
<speaker>Αὐτουργός</speaker>
<p><l>τί γὰρ τάδ’, ὦ δύστην’, ἐμὴν μοχθεῖς χάριν</l>
<l n="65">πόνους ἔχουσα, πρόσθεν εὖ τεθραμμένη,</l>
<l>καὶ ταῦτ’ ἐμοῦ λέγοντος οὐκ ἀφίστασαι;</l>
</p></sp>
<sp>
<speaker>Ἠλέκτρα</speaker>
<p><l>ἐγώ ς’ ἴσον θεοῖσιν ἡγοῦμαι φίλον·</l>
<l>ἐν τοῖς ἐμοῖς γὰρ οὐκ ἐνύβρισας κακοῖς.</l>
<l>μεγάλη δὲ θνητοῖς μοῖρα συμφορᾶς κακῆς</l>
<l n="70">ἰατρὸν εὑρεῖν, ὡς ἐγὼ σὲ λαμβάνω.</l>
<l>δεῖ δή με κἀκέλευστον εἰς ὅσον σθένω</l>
<l>μόχθου ’πικουφίζουσαν, ὡς ῥᾷον φέρῃς,</l>
<l>συνεκκομίζειν σοι πόνους. ἅλις δ’ ἔχεις</l>
<l>τἄξωθεν ἔργα· τἀν δόμοις δ’ ἡμᾶς χρεὼν</l>
<l n="75">ἐξευτρεπίζειν. εἰσιόντι δ’ ἐργάτῃ</l>
<l>θύραθεν ἡδὺ τἄνδον εὑρίσκειν καλῶς.</l>
</p></sp>
<sp>
<speaker>Αὐτουργός</speaker>
<p><l>εἴ τοι δοκεῖ σοι, στεῖχε· καὶ γὰρ οὐ πρόσω</l>
<l>πηγαὶ μελάθρων τῶνδ’. ἐγὼ δ’ ἅμ’ ἡμέρᾳ</l>
<l>βοῦς εἰς ἀρούρας ἐσβαλὼν σπερῶ γύας.</l>
<l n="80">ἀργὸς γὰρ οὐδεὶς θεοὺς ἔχων ἀνὰ στόμα</l>
<l>βίον δύναιτ’ ἂν ξυλλέγειν ἄνευ πόνου.</l>
</p></sp>
<milestone ed="p" n="82" unit="card"/>
<sp>
<speaker>Ὀρέστης</speaker>
<p><l>Πυλάδη, σὲ γὰρ δὴ πρῶτον ἀνθρώπων ἐγὼ</l>
<l>πιστὸν νομίζω καὶ φίλον ξένον τ’ ἐμοί·</l>
<l>μόνος δ’ Ὀρέστην τόνδ’ ἐθαύμαζες φίλων,</l>
<l n="85">πράσσονθ’ ἃ πράσσω δείν’ ὑπ’ Αἰγίσθου παθών,</l>
<l>ὅς μου κατέκτα πατέρα &mdash; χἡ πανώλεθρος</l>
<l>μήτηρ. ἀφῖγμαι δ’ ἐκ θεοῦ μυστηρίων</l>
<l>Ἀργεῖον οὖδας οὐδενὸς ξυνειδότος,</l>
<l>φόνον φονεῦσι πατρὸς ἀλλάξων ἐμοῦ.</l>
<l n="90">νυκτὸς δὲ τῆσδε πρὸς τάφον μολὼν πατρὸς</l>
<l>δάκρυά τ’ ἔδωκα καὶ κόμης ἀπηρξάμην</l>
<l>πυρᾷ τ’ ἐπέσφαξ’ αἷμα μηλείου φόνου,</l>
<l>λαθὼν τυράννους οἳ κρατοῦσι τῆσδε γῆς.</l>
<l>καὶ τειχέων μὲν ἐντὸς οὐ βαίνω πόδα,</l>
<l n="95">δυοῖν δ’ ἅμιλλαν ξυντιθεὶς ἀφικόμην</l>
<l>πρὸς τέρμονας γῆς τῆσδ’, ἵν’ ἐκβάλω ποδὶ</l>
<l>ἄλλην ἐπ’ αἶαν, εἴ μέ τις γνοίη σκοπῶν,</l>
<l>ζητῶν τ’ ἀδελφήν· φασὶ γάρ νιν ἐν γάμοις</l>
<l>ζευχθεῖσαν οἰκεῖν οὐδὲ παρθένον μένειν·</l>
<l n="100">ὡς συγγένωμαι καὶ φόνου ξυνεργάτιν</l>
<l>λαβὼν τά γ’ εἴσω τειχέων σαφῶς μάθω.</l>
</p><p><l><milestone ed="P" unit="para"/>νῦν οὖν &mdash; ἕως γὰρ λευκὸν ὄμμ’ ἀναίρεται &mdash; </l>
<l>ἔξω τρίβου τοῦδ’ ἴχνος ἀλλαξώμεθα.</l>
<l>ἢ γάρ τις ἀροτὴρ ἤ τις οἰκέτις γυνὴ</l>
<l n="105">φανήσεται νῷν, ἥντιν’ ἱστορήσομεν</l>
<l>εἰ τούσδε ναίει σύγγονος τόπους ἐμή.</l>
<l>ἀλλ’ &mdash; εἰσορῶ γὰρ τήνδε προσπόλον τινά,</l>
<l>πηγαῖον ἄχθος ἐν κεκαρμένῳ κάρᾳ</l>
<l>φέρουσαν &mdash; ἑζώμεσθα κἀκπυθώμεθα</l>
<l n="110">δούλης γυναικός, ἤν τι δεξώμεσθ’ ἔπος</l>
<l>ἐφ’ οἷσι, Πυλάδη, τήνδ’ ἀφίγμεθα χθόνα.</l>
<milestone ed="p" n="112" unit="card"/>
</p></sp>
</div>
<div type="choral">
<div type="strophe" n="1">
<sp><speaker>Ἠλέκτρα</speaker>
<p><l>σύντειν’ &mdash; ὥρα &mdash; ποδὸς ὁρμάν· ὤ,</l>
<l>ἔμβα, ἔμβα κατακλαίουσα·</l>
<l>ἰώ μοί μοι.</l>
<l n="115">ἐγενόμαν Ἀγαμέμνονος</l>
<l>καί μ’ ἔτεκεν Κλυταιμήστρα</l>
<l>στυγνὰ Τυνδάρεω κόρα,</l>
<l>κικλήσκουσι δέ μ’ ἀθλίαν</l>
<l>Ἠλέκτραν πολιῆται.</l>
<l n="120">φεῦ φεῦ σχετλίων πόνων</l>
<l>καὶ στυγερᾶς ζόας.</l>
<l>ὦ πάτερ, σὺ δ’ ἐν Ἀί̈δα</l>
<l>κεῖσαι, σᾶς ἀλόχου σφαγαῖς</l>
<l>Αἰγίσθου τ’, Ἀγάμεμνον.</l>
<milestone ed="p" n="125" unit="card"/></p></sp></div>
<div type="mesode">
<sp><speaker>Ἠλέκτρα</speaker>
<p><l n="125">ἴθι τὸν αὐτὸν ἔγειρε γόον,</l>
<l>ἄναγε πολύδακρυν ἁδονάν.</l>
<milestone ed="p" n="127" unit="card"/></p></sp></div>
<div type="antistrophe" n="1"> 
<sp><speaker>Ἠλέκτρα</speaker>
<p><l>σύντειν’ &mdash; ὥρα &mdash; ποδὸς ὁρμάν· ὤ,</l>
<l>ἔμβα, ἔμβα, κατακλαίουσα·</l>
<l>ἰώ μοί μοι.</l>
<l n="130">τίνα πόλιν, τίνα δ’ οἶκον, ὦ</l>
<l>τλᾶμον σύγγον’, ἀλατεύεις</l>
<l>οἰκτρὰν ἐν θαλάμοις λιπὼν</l>
<l>πατρῴοις ἐπὶ συμφοραῖς</l>
<l>ἀλγίσταισιν ἀδελφάν;</l>
<l n="135">ἔλθοις τῶνδε πόνων ἐμοὶ</l>
<l>τᾷ μελέᾳ λυτήρ,</l>
<l>ὦ Ζεῦ Ζεῦ, πατρί θ’ αἱμάτων</l>
<l>ἐχθίστων ἐπίκουρος, Ἄρ-</l>
<l>γει κέλσας πόδ’ ἀλάταν.</l>
<milestone ed="p" n="140" unit="card"/></p></sp></div>
<div type="strophe" n="2">
<sp><speaker>Ἠλέκτρα</speaker>
<p><l n="140">θὲς τόδε τεῦχος ἐμῆς ἀπὸ κρατὸς ἑ-</l>
<l>λοῦς’, ἵνα πατρὶ γόους νυχίους</l>
<l>ἐπορθροβοάσω,</l>
<l>ἰαχάν, Ἀί̈δα μέλος,</l>
<l>Ἀί̈δα, πάτερ, σοι</l>
<l>κατὰ γᾶς ἐνέπω γόους</l>
<l n="145">οἷς ἀεὶ τὸ κατ’ ἦμαρ</l>
<l>διέπομαι, κατὰ μὲν φίλαν</l>
<l>ὄνυχι τεμνομένα δέραν</l>
<l>χέρα τε κρᾶτ’ ἐπὶ κούριμον</l>
<l>τιθεμένα θανάτῳ σῷ.</l>
<milestone ed="p" n="150" unit="card"/></p></sp></div>
<div type="mesode">
<sp><speaker>Ἠλέκτρα</speaker>
<p><l n="150">αἶ αἶ, δρύπτε κάρα·</l>
<l>οἷα δέ τις κύκνος ἀχέτας</l>
<l>ποταμίοις παρὰ χεύμασιν</l>
<l>πατέρα φίλτατον καλεῖ,</l>
<l>ὀλόμενον δολίοις βρόχων</l>
<l n="155">ἕρκεσιν, ὣς σὲ τὸν ἄθλιον,</l>
<l>πάτερ, ἐγὼ κατακλαίομαι,</l>
<milestone ed="p" n="157" unit="card"/></p></sp></div>
<div type="antistrophe" n="2">
<sp><speaker>Ἠλέκτρα</speaker>
<p><l>λουτρὰ πανύσταθ’ ὑδρανάμενον χροὶ̈</l>
<l>κοίτᾳ ἐν οἰκτροτάτᾳ θανάτου.</l>
<l>ἰώ μοι, &amp;lt;ἰώ&amp;gt; μοι</l>
<l n="160">πικρᾶς μὲν πελέκεως τομᾶς</l>
<l>σᾶς, πάτερ, πικρᾶς δ’ ἐκ</l>
<l>Τροί̈ας ὁδίου βουλᾶς·</l>
<l>οὐ μίτραισι γυνή σε</l>
<l>δέξατ’ οὐδ’ ἐπὶ στεφάνοις,</l>
<l>ξίφεσι δ’ ἀμφιτόμοις λυγρὰν</l>
<l n="165">Αἰγίσθου λώβαν θεμένα</l>
<l>δόλιον ἔσχεν ἀκοίταν.</l>
<milestone ed="p" n="167" unit="card"/></p></sp></div>
<div type="strophe" n="3">
<sp><speaker>Χορός</speaker>
<p><l>Ἀγαμέμνονος ὦ κόρα,</l>
<l>ἤλυθον, Ἠλέκτρα, ποτὶ</l>
<l>σὰν ἀγρότειραν αὐλάν.</l>
<l>ἔμολέ τις ἔμολεν γαλακτοπότας ἀνὴρ</l>
<l n="170">Μυκηναῖος ὀρειβάτας·</l>
<l>ἀγγέλλει δ’ ὅτι νῦν τριταί-</l>
<l>αν καρύσσουσιν θυσίαν</l>
<l>Ἀργεῖοι, πᾶσαι δὲ παρ’ Ἥ-</l>
<l>ραν μέλλουσιν παρθενικαὶ στείχειν.</l></p></sp>
<sp><speaker>Ἠλέκτρα</speaker>
<p><l n="175">οὐκ ἐπ’ ἀγλαί̈αις, φίλαι,</l>
<l>θυμὸν οὐδ’ ἐπὶ χρυσέοις</l>
<l>ὅρμοις ἐκπεπόταμαι</l>
<l>τάλαιν’, οὐδ’ ἱστᾶσα χοροὺς</l>
<l>Ἀργείαις ἅμα νύμφαις</l>
<l n="180">εἱλικτὸν κρούσω πόδ’ ἐμόν.</l>
<l>δάκρυσι νυχεύ-</l>
<l>ω, δακρύων δέ μοι μέλει</l>
<l>δειλαίᾳ τὸ κατ’ ἦμαρ.</l>
<l>σκέψαι μου πιναρὰν κόμαν</l>
<l n="185">καὶ τρύχη τάδ’ ἐμῶν πέπλων,</l>
<l>εἰ πρέποντ’ Ἀγαμέμνονος</l>
<l>κούρᾳ ’σται βασιλείᾳ</l>
<l>τᾷ Τροίᾳ θ’, ἃ ’μοῦ πατέρος</l>
<l>μέμναταί ποθ’ ἁλοῦσα.</l>
<milestone ed="p" n="190" unit="card"/></p></sp></div>
<div type="antistrophe" n="3">
<sp><speaker>Χορός</speaker>
<p><l n="190">μεγάλα θεός· ἀλλ’ ἴθι,</l>
<l>καὶ παρ’ ἐμοῦ χρῆσαι πολύ-</l>
<l>πηνα φάρεα δῦναι,</l>
<l>χρύσεά τε &mdash; χαρίσαι &mdash; προσθήματ’ ἀγλαί̈ας.</l>
<l>δοκεῖς τοῖσι σοῖς δακρύοις</l>
<l>μὴ τιμῶσα θεούς, κρατή-</l>
<l n="195">σειν ἐχθρῶν; οὔτοι στοναχαῖς,</l>
<l>ἀλλ’ εὐχαῖσι θεοὺς σεβί-</l>
<l>ζους’ ἕξεις εὐαμερίαν, ὦ παῖ.</l></p></sp>
<sp><speaker>Ἠλέκτρα</speaker>
<p><l>οὐδεὶς θεῶν ἐνοπᾶς κλύει</l>
<l>τᾶς δυσδαίμονος, οὐ παλαι-</l>
<l n="200">ῶν πατρὸς σφαγιασμῶν.</l>
<l>οἴμοι τοῦ καταφθιμένου</l>
<l>τοῦ τε ζῶντος ἀλάτα,</l>
<l>ὅς που γᾶν ἄλλαν κατέχει,</l>
<l>μέλεος ἀλαί-</l>
<l n="205">νων ποτὶ θῆσσαν ἑστίαν,</l>
<l>τοῦ κλεινοῦ πατρὸς ἐκφύς.</l>
<l>αὐτὰ δ’ ἐν χερνῆσι δόμοις</l>
<l>ναίω ψυχὰν τακομένα</l>
<l>δωμάτων πατρίων φυγάς,</l>
<l n="210">οὐρείας ἀν’ ἐρίπνας.</l>
<l>μάτηρ δ’ ἐν λέκτροις φονίοις</l>
<l>ἄλλῳ σύγγαμος οἰκεῖ.</l>
<milestone ed="p" n="213" unit="card"/></p></sp></div>
</div>
<div type="episode">
<sp>
<speaker>Χορός</speaker>
<p><l>πολλῶν κακῶν Ἕλλησιν αἰτίαν ἔχει</l>
<l>σῆς μητρὸς Ἑλένη σύγγονος δόμοις τε σοῖς.</l>
</p></sp>
<sp>
<speaker>Ἠλέκτρα</speaker>
<p><l n="215">οἴμοι, γυναῖκες, ἐξέβην θρηνημάτων.</l>
<l>ξένοι τινὲς παρ’ οἶκον οἵδ’ ἐφεστίους</l>
<l>εὐνὰς ἔχοντες ἐξανίστανται λόχου·</l>
<l>φυγῇ σὺ μὲν κατ’ οἶμον, ἐς δόμους δ’ ἐγὼ</l>
<l>φῶτας κακούργους ἐξαλύξωμεν ποδί.</l>
</p></sp>
<sp>
<speaker>Ὀρέστης</speaker>
<p><l n="220">μέν’, ὦ τάλαινα· μὴ τρέσῃς ἐμὴν χέρα.</l>
</p></sp>
<sp>
<speaker>Ἠλέκτρα</speaker>
<p><l>ὦ Φοῖβ’ Ἄπολλον· προσπίτνω σε μὴ θανεῖν.</l>
</p></sp>
<sp>
<speaker>Ὀρέστης</speaker>
<p><l>ἄλλους κτάνοιμι μᾶλλον ἐχθίους σέθεν.</l>
</p></sp>
<sp>
<speaker>Ἠλέκτρα</speaker>
<p><l>ἄπελθε, μὴ ψαῦ’ ὧν σε μὴ ψαύειν χρεών.</l>
</p></sp>
<sp>
<speaker>Ὀρέστης</speaker>
<p><l>οὐκ ἔσθ’ ὅτου θίγοιμ’ ἂν ἐνδικώτερον.</l>
</p></sp>
<sp>
<speaker>Ἠλέκτρα</speaker>
<p><l n="225">καὶ πῶς ξιφήρης πρὸς δόμοις λοχᾷς ἐμοῖς;</l>
</p></sp>
<sp>
<speaker>Ὀρέστης</speaker>
<p><l>μείνας’ ἄκουσον, καὶ τάχ’ οὐκ ἄλλως ἐρεῖς.</l>
</p></sp>
<sp>
<speaker>Ἠλέκτρα</speaker>
<p><l>ἕστηκα· πάντως δ’ εἰμὶ σή· κρείσσων γὰρ εἶ.</l>
</p></sp>
<sp>
<speaker>Ὀρέστης</speaker>
<p><l>ἥκω φέρων σοι σοῦ κασιγνήτου λόγους.</l>
</p></sp>
<sp>
<speaker>Ἠλέκτρα</speaker>
<p><l>ὦ φίλτατ’, ἆρα ζῶντος ἢ τεθνηκότος;</l>
</p></sp>
<sp>
<speaker>Ὀρέστης</speaker>
<p><l n="230">ζῇ· πρῶτα γάρ σοι τἀγάθ’ ἀγγέλλειν θέλω.</l>
</p></sp>
<sp>
<speaker>Ἠλέκτρα</speaker>
<p><l>εὐδαιμονοίης, μισθὸν ἡδίστων λόγων.</l>
</p></sp>
<sp>
<speaker>Ὀρέστης</speaker>
<p><l>κοινῇ δίδωμι τοῦτο νῷν ἀμφοῖν ἔχειν.</l>
</p></sp>
<sp>
<speaker>Ἠλέκτρα</speaker>
<p><l>ποῦ γῆς ὁ τλήμων τλήμονας φυγὰς ἔχων;</l>
</p></sp>
<sp>
<speaker>Ὀρέστης</speaker>
<p><l>οὐχ ἕνα νομίζων φθείρεται πόλεως νόμον.</l>
</p></sp>
<sp>
<speaker>Ἠλέκτρα</speaker>
<p><l n="235">οὔ που σπανίζων τοῦ καθ’ ἡμέραν βίου;</l>
</p></sp>
<sp>
<speaker>Ὀρέστης</speaker>
<p><l>ἔχει μέν, ἀσθενὴς δὲ δὴ φεύγων ἀνήρ.</l>
</p></sp>
<sp>
<speaker>Ἠλέκτρα</speaker>
<p><l>λόγον δὲ δὴ τίν’ ἦλθες ἐκ κείνου φέρων;</l>
</p></sp>
<sp>
<speaker>Ὀρέστης</speaker>
<p><l>εἰ ζῇς, ὅπως τε ζῶσα συμφορᾶς ἔχεις.</l>
</p></sp>
<sp>
<speaker>Ἠλέκτρα</speaker>
<p><l>οὐκοῦν ὁρᾷς μου πρῶτον ὡς ξηρὸν δέμας.</l>
</p></sp>
<sp>
<speaker>Ὀρέστης</speaker>
<p><l n="240">λύπαις γε συντετηκός, ὥστε με στένειν.</l>
</p></sp>
<sp>
<speaker>Ἠλέκτρα</speaker>
<p><l>καὶ κρᾶτα πλόκαμόν τ’ ἐσκυθισμένον ξυρῷ.</l>
</p></sp>
<sp>
<speaker>Ὀρέστης</speaker>
<p><l>δάκνει ς’ ἀδελφὸς ὅ τε θανὼν ἴσως πατήρ.</l>
</p></sp>
<sp>
<speaker>Ἠλέκτρα</speaker>
<p><l>οἴμοι, τί γάρ μοι τῶνδέ γ’ ἐστὶ φίλτερον;</l>
</p></sp>
<sp>
<speaker>Ὀρέστης</speaker>
<p><l>φεῦ φεῦ· τί δαὶ σὺ σῷ κασιγνήτῳ, δοκεῖς;</l>
</p></sp>
<sp>
<speaker>Ἠλέκτρα</speaker>
<p><l n="245">ἀπὼν ἐκεῖνος, οὐ παρὼν ἡμῖν φίλος.</l>
</p></sp>
<sp>
<speaker>Ὀρέστης</speaker>
<p><l>ἐκ τοῦ δὲ ναίεις ἐνθάδ’ ἄστεως ἑκάς;</l>
</p></sp>
<sp>
<speaker>Ἠλέκτρα</speaker>
<p><l>ἐγημάμεσθ’, ὦ ξεῖνε, θανάσιμον γάμον.</l>
</p></sp>
<sp>
<speaker>Ὀρέστης</speaker>
<p><l>ᾤμωξ’ ἀδελφὸν σόν. Μυκηναίων τίνι;</l>
</p></sp>
<sp>
<speaker>Ἠλέκτρα</speaker>
<p><l>οὐχ ᾧ πατήρ μ’ ἤλπιζεν ἐκδώσειν ποτέ.</l>
</p></sp>
<sp>
<speaker>Ὀρέστης</speaker>
<p><l n="250">εἴφ’, ὡς ἀκούσας σῷ κασιγνήτῳ λέγω.</l>
</p></sp>
<sp>
<speaker>Ἠλέκτρα</speaker>
<p><l>ἐν τοῖσδ’ ἐκείνου τηλορὸς ναίω δόμοις.</l>
</p></sp>
<sp>
<speaker>Ὀρέστης</speaker>
<p><l>σκαφεύς τις ἢ βουφορβὸς ἄξιος δόμων.</l>
</p></sp>
<sp>
<speaker>Ἠλέκτρα</speaker>
<p><l>πένης ἀνὴρ γενναῖος ἔς τ’ ἔμ’ εὐσεβής.</l>
</p></sp>
<sp>
<speaker>Ὀρέστης</speaker>
<p><l>ἡ δ’ εὐσέβεια τίς πρόσεστι σῷ πόσει;</l>
</p></sp>
<sp>
<speaker>Ἠλέκτρα</speaker>
<p><l n="255">οὐπώποτ’ εὐνῆς τῆς ἐμῆς ἔτλη θιγεῖν.</l>
</p></sp>
<sp>
<speaker>Ὀρέστης</speaker>
<p><l>ἅγνευμ’ ἔχων τι θεῖον ἤ ς’ ἀπαξιῶν;</l>
</p></sp>
<sp>
<speaker>Ἠλέκτρα</speaker>
<p><l>γονέας ὑβρίζειν τοὺς ἐμοὺς οὐκ ἠξίου.</l>
</p></sp>
<sp>
<speaker>Ὀρέστης</speaker>
<p><l>καὶ πῶς γάμον τοιοῦτον οὐχ ἥσθη λαβών;</l>
</p></sp>
<sp>
<speaker>Ἠλέκτρα</speaker>
<p><l>οὐ κύριον τὸν δόντα μ’ ἡγεῖται, ξένε.</l>
</p></sp>
<sp>
<speaker>Ὀρέστης</speaker>
<p><l n="260">ξυνῆκ’· Ὀρέστῃ μή ποτ’ ἐκτείσῃ δίκην.</l>
</p></sp>
<sp>
<speaker>Ἠλέκτρα</speaker>
<p><l>τοῦτ’ αὐτὸ ταρβῶν, πρὸς δὲ καὶ σώφρων ἔφυ.</l>
<milestone ed="p" n="262" unit="card"/>
</p></sp>
<sp>
<speaker>Ὀρέστης</speaker>
<p><l>φεῦ·</l>
<l>γενναῖον ἄνδρ’ ἔλεξας, εὖ τε δραστέον.</l>
</p></sp>
<sp>
<speaker>Ἠλέκτρα</speaker>
<p><l>εἰ δή ποθ’ ἥξει γ’ ἐς δόμους ὁ νῦν ἀπών.</l>
</p></sp>
<sp>
<speaker>Ὀρέστης</speaker>
<p><l>μήτηρ δέ ς’ ἡ τεκοῦσα ταῦτ’ ἠνέσχετο;</l>
</p></sp>
<sp>
<speaker>Ἠλέκτρα</speaker>
<p><l n="265">γυναῖκες ἀνδρῶν, ὦ ξέν’, οὐ παίδων φίλαι.</l>
</p></sp>
<sp>
<speaker>Ὀρέστης</speaker>
<p><l>τίνος δέ ς’ οὕνεχ’ ὕβρις’ Αἴγισθος τάδε;</l>
</p></sp>
<sp>
<speaker>Ἠλέκτρα</speaker>
<p><l>τεκεῖν μ’ ἐβούλετ’ ἀσθενῆ, τοιῷδε δούς.</l>
</p></sp>
<sp>
<speaker>Ὀρέστης</speaker>
<p><l>ὡς δῆθε παῖδας μὴ τέκοις ποινάτορας;</l>
</p></sp>
<sp>
<speaker>Ἠλέκτρα</speaker>
<p><l>τοιαῦτ’ ἐβούλευς’· ὧν ἐμοὶ δοίη δίκην.</l>
</p></sp>
<sp>
<speaker>Ὀρέστης</speaker>
<p><l n="270">οἶδεν δέ ς’ οὖσαν παρθένον μητρὸς πόσις;</l>
</p></sp>
<sp>
<speaker>Ἠλέκτρα</speaker>
<p><l>οὐκ οἶδε· σιγῇ τοῦθ’ ὑφαιρούμεσθά νιν.</l>
</p></sp>
<sp>
<speaker>Ὀρέστης</speaker>
<p><l>αἵδ’ οὖν φίλαι σοι τούσδ’ ἀκούουσιν λόγους;</l>
</p></sp>
<sp>
<speaker>Ἠλέκτρα</speaker>
<p><l>ὥστε στέγειν γε τἀμὰ καὶ ς’ ἔπη καλῶς.</l>
</p></sp>
<sp>
<speaker>Ὀρέστης</speaker>
<p><l>τί δῆτ’ Ὀρέστης πρὸς τόδ’, Ἄργος ἢν μόλῃ;</l>
</p></sp>
<sp>
<speaker>Ἠλέκτρα</speaker>
<p><l n="275">ἤρου τόδ’; αἰσχρόν γ’ εἶπας· οὐ γὰρ νῦν ἀκμή;</l>
</p></sp>
<sp>
<speaker>Ὀρέστης</speaker>
<p><l>ἐλθὼν δὲ δὴ πῶς φονέας ἂν κτάνοι πατρός;</l>
</p></sp>
<sp>
<speaker>Ἠλέκτρα</speaker>
<p><l>τολμῶν ὑπ’ ἐχθρῶν οἷ’ ἐτολμήθη πατήρ.</l>
</p></sp>
<sp>
<speaker>Ὀρέστης</speaker>
<p><l>ἦ καὶ μετ’ αὐτοῦ μητέρ’ ἂν τλαίης κτανεῖν;</l>
</p></sp>
<sp>
<speaker>Ἠλέκτρα</speaker>
<p><l>ταὐτῷ γε πελέκει τῷ πατὴρ ἀπώλετο.</l>
</p></sp>
<sp>
<speaker>Ὀρέστης</speaker>
<p><l n="280">λέγω τάδ’ αὐτῷ, καὶ βέβαια τἀπὸ σοῦ;</l>
</p></sp>
<sp>
<speaker>Ἠλέκτρα</speaker>
<p><l>θάνοιμι μητρὸς αἷμ’ ἐπισφάξας’ ἐμῆς.</l>
</p></sp>
<sp>
<speaker>Ὀρέστης</speaker>
<p><l>φεῦ·</l>
<l>εἴθ’ ἦν Ὀρέστης πλησίον κλύων τάδε.</l>
</p></sp>
<sp>
<speaker>Ἠλέκτρα</speaker>
<p><l>ἀλλ’, ὦ ξέν’, οὐ γνοίην ἂν εἰσιδοῦσά νιν.</l>
</p></sp>
<sp>
<speaker>Ὀρέστης</speaker>
<p><l>νέα γάρ, οὐδὲν θαῦμ’, ἀπεζεύχθης νέου.</l>
</p></sp>
<sp>
<speaker>Ἠλέκτρα</speaker>
<p><l n="285">εἷς ἂν μόνος νιν τῶν ἐμῶν γνοίη φίλων.</l>
</p></sp>
<sp>
<speaker>Ὀρέστης</speaker>
<p><l>ἆρ’ ὃν λέγουσιν αὐτὸν ἐκκλέψαι φόνου;</l>
</p></sp>
<sp>
<speaker>Ἠλέκτρα</speaker>
<p><l>πατρός γε παιδαγωγὸς ἀρχαῖος γέρων.</l>
</p></sp>
<sp>
<speaker>Ὀρέστης</speaker>
<p><l>ὁ κατθανὼν δὲ σὸς πατὴρ τύμβου κυρεῖ;</l>
</p></sp>
<sp>
<speaker>Ἠλέκτρα</speaker>
<p><l>ἔκυρσεν ὡς ἔκυρσεν, ἐκβληθεὶς δόμων.</l>
</p></sp>
<sp>
<speaker>Ὀρέστης</speaker>
<p><l n="290">οἴμοι, τόδ’ οἷον εἶπας· &mdash; αἴσθησις γὰρ οὖν</l>
<l>κἀκ τῶν θυραίων πημάτων δάκνει βροτούς.</l>
<l>λέξον δ’, ἵν’ εἰδὼς σῷ κασιγνήτῳ φέρω</l>
<l>λόγους ἀτερπεῖς, ἀλλ’ ἀναγκαίους κλύειν.</l>
<l>ἔνεστι δ’ οἶκτος ἀμαθίᾳ μὲν οὐδαμοῦ,</l>
<l n="295">σοφοῖσι δ’ ἀνδρῶν· καὶ γὰρ οὐδ’ ἀζήμιον</l>
<l>γνώμην ἐνεῖναι τοῖς σοφοῖς λίαν σοφήν.</l>
</p></sp>
<sp>
<speaker>Χορός</speaker>
<p><l>κἀγὼ τὸν αὐτὸν τῷδ’ ἔρον ψυχῆς ἔχω.</l>
<l>πρόσω γὰρ ἄστεως οὖσα τἀν πόλει κακὰ</l>
<l>οὐκ οἶδα, νῦν δὲ βούλομαι κἀγὼ μαθεῖν.</l>
<milestone ed="p" n="300" unit="card"/>
</p></sp>
<sp>
<speaker>Ἠλέκτρα</speaker>
<p><l n="300">λέγοιμ’ ἄν, εἰ χρή &mdash; χρὴ δὲ πρὸς φίλον λέγειν &mdash; </l>
<l>τύχας βαρείας τὰς ἐμὰς κἀμοῦ πατρός.</l>
<l>ἐπεὶ δὲ κινεῖς μῦθον, ἱκετεύω, ξένε,</l>
<l>ἄγγελλ’ Ὀρέστῃ τἀμὰ καὶ κείνου κακά,</l>
<l>πρῶτον μὲν οἵοις ἐν πέπλοις αὐλίζομαι,</l>
<l n="305">πίνῳ θ’ ὅσῳ βέβριθ’, ὑπὸ στέγαισί τε</l>
<l>οἵαισι ναίω βασιλικῶν ἐκ δωμάτων,</l>
<l>αὐτὴ μὲν ἐκμοχθοῦσα κερκίσιν πέπλους,</l>
<l>ἢ γυμνὸν ἕξω σῶμα κἀστερήσομαι,</l>
<l>αὐτὴ δὲ πηγὰς ποταμίους φορουμένη,</l>
<l n="310">ἀνέορτος ἱερῶν καὶ χορῶν τητωμένη.</l>
<l>ἀναίνομαι γυναῖκας οὖσα παρθένος,</l>
<l>ἀναίνομαι δὲ Κάστορ’, ᾧ πρὶν ἐς θεοὺς</l>
<l>ἐλθεῖν ἔμ’ ἐμνήστευον, οὖσαν ἐγγενῆ.</l>
<l>μήτηρ δ’ ἐμὴ Φρυγίοισιν ἐν σκυλεύμασιν</l>
<l n="315">θρόνῳ κάθηται, πρὸς δ’ ἕδραισιν Ἀσίδες</l>
<l>δμωαὶ στατίζους’, ἃς ἔπερς’ ἐμὸς πατήρ,</l>
<l>Ἰδαῖα φάρη χρυσέαις ἐζευγμέναι</l>
<l>πόρπαισιν. αἷμα δ’ ἔτι πατρὸς κατὰ στέγας</l>
<l>μέλαν σέσηπεν, ὃς δ’ ἐκεῖνον ἔκτανεν,</l>
<l n="320">ἐς ταὐτὰ βαίνων ἅρματ’ ἐκφοιτᾷ πατρί,</l>
<l>καὶ σκῆπτρ’ ἐν οἷς Ἕλλησιν ἐστρατηλάτει</l>
<l>μιαιφόνοισι χερσὶ γαυροῦται λαβών.</l>
<l>Ἀγαμέμνονος δὲ τύμβος ἠτιμασμένος</l>
<l>οὔπω χοάς ποτ’ οὐδὲ κλῶνα μυρσίνης</l>
<l n="325">ἔλαβε, πυρὰ δὲ χέρσος ἀγλαϊσμάτων.</l>
<l>μέθῃ δὲ βρεχθεὶς τῆς ἐμῆς μητρὸς πόσις</l>
<l>ὁ κλεινός, ὡς λέγουσιν, ἐνθρῴσκει τάφῳ</l>
<l n="328">πέτροις τε λεύει μνῆμα λάινον πατρός,</l>
<l>καὶ τοῦτο τολμᾷ τοὔπος εἰς ἡμᾶς λέγειν·</l>
<l n="330">ποῦ παῖς Ὀρέστης; ἆρά σοι τύμβῳ καλῶς</l>
<l>παρὼν ἀμύνει;  &mdash; ταῦτ’ ἀπὼν ὑβρίζεται.</l>
</p><p><l><milestone ed="P" unit="para"/>ἀλλ’, ὦ ξέν’, ἱκετεύω ς’, ἀπάγγειλον τάδε.</l>
<l>πολλοὶ δ’ ἐπιστέλλουσιν, ἑρμηνεὺς δ’ ἐγώ,</l>
<l>αἱ χεῖρες ἡ γλῶσς’ ἡ ταλαίπωρός τε φρήν,</l>
<l n="335">κάρα τ’ ἐμὸν ξυρῆκες, ὅ τ’ ἐκεῖνον τεκών.</l>
<l>αἰσχρὸν γάρ, εἰ πατὴρ μὲν ἐξεῖλεν Φρύγας,</l>
<l>ὁ δ’ ἄνδρ’ ἕν’ εἷς ὢν οὐ δυνήσεται κτανεῖν,</l>
<l>νέος πεφυκὼς κἀξ ἀμείνονος πατρός.</l>
</p></sp>
<sp>
<speaker>Χορός</speaker>
<p><l>καὶ μὴν δέδορκα τόνδε, σὸν λέγω πόσιν,</l>
<l n="340">λήξαντα μόχθου πρὸς δόμους ὡρμημένον.</l>
 <milestone ed="p" n="341" unit="card"/>
</p></sp>
<sp>
<speaker>Αὐτουργός</speaker>
<p><l>ἔα· τίνας τούσδ’ ἐν πύλαις ὁρῶ ξένους;</l>
<l>τίνος δ’ ἕκατι τάσδ’ ἐπ’ ἀγραύλους πύλας</l>
<l>προσῆλθον; ἦ ’μοῦ δεόμενοι; γυναικί τοι</l>
<l>αἰσχρὸν μετ’ ἀνδρῶν ἑστάναι νεανιῶν.</l>
</p></sp>
<sp>
<speaker>Ἠλέκτρα</speaker>
<p><l n="345">ὦ φίλτατ’, εἰς ὕποπτα μὴ μόλῃς ἐμοί·</l>
<l>τὸν ὄντα δ’ εἴσῃ μῦθον· οἵδε γὰρ ξένοι</l>
<l>ἥκους’ Ὀρέστου πρός με κήρυκες λόγων.</l>
<l>ἀλλ’, ὦ ξένοι, σύγγνωτε τοῖς εἰρημένοις.</l>
</p></sp>
<sp>
<speaker>Αὐτουργός</speaker>
<p><l>τί φασίν; ἁνὴρ ἔστι καὶ λεύσσει φάος;</l>
</p></sp>
<sp>
<speaker>Ἠλέκτρα</speaker>
<p><l n="350">ἔστιν λόγῳ γοῦν, φασὶ δ’ οὐκ ἄπιστ’ ἐμοί.</l>
</p></sp>
<sp>
<speaker>Αὐτουργός</speaker>
<p><l>ἦ καί τι πατρὸς σῶν τε μέμνηται κακῶν;</l>
</p></sp>
<sp>
<speaker>Ἠλέκτρα</speaker>
<p><l>ἐν ἐλπίσιν ταῦτ’· ἀσθενὴς φεύγων ἀνήρ.</l>
</p></sp>
<sp>
<speaker>Αὐτουργός</speaker>
<p><l>ἦλθον δ’ Ὀρέστου τίν’ ἀγορεύοντες λόγον;</l>
</p></sp>
<sp>
<speaker>Ἠλέκτρα</speaker>
<p><l>σκοποὺς ἔπεμψε τούσδε τῶν ἐμῶν κακῶν.</l>
</p></sp>
<sp>
<speaker>Αὐτουργός</speaker>
<p><l n="355">οὐκοῦν τὰ μὲν λεύσσουσι, τὰ δὲ σύ που λέγεις.</l>
</p></sp>
<sp>
<speaker>Ἠλέκτρα</speaker>
<p><l>ἴσασιν, οὐδὲν τῶνδ’ ἔχουσιν ἐνδεές.</l>
</p></sp>
<sp>
<speaker>Αὐτουργός</speaker>
<p><l>οὐκοῦν πάλαι χρῆν τοῖσδ’ ἀνεπτύχθαι πύλας;</l>
<l>χωρεῖτ’ ἐς οἴκους· ἀντὶ γὰρ χρηστῶν λόγων</l>
<l>ξενίων κυρήσεθ’, οἷ’ ἐμὸς κεύθει δόμος.</l>
<l n="360">αἴρεσθ’, ὀπαδοί, τῶνδ’ ἔσω τεύχη δόμων.</l>
<l>καὶ μηδὲν ἀντείπητε, παρὰ φίλου φίλοι</l>
<l>μολόντες ἀνδρός· καὶ γὰρ εἰ πένης ἔφυν,</l>
<l>οὔτοι τό γ’ ἦθος δυσγενὲς παρέξομαι.</l>
<milestone ed="p" n="364" unit="card"/>
</p></sp>
<sp>
<speaker>Ὀρέστης</speaker>
<p><l>πρὸς θεῶν, ὅδ’ ἁνὴρ ὃς συνεκκλέπτει γάμους</l>
<l n="365">τοὺς σούς, Ὀρέστην οὐ καταισχύνειν θέλων;</l>
</p></sp>
<sp>
<speaker>Ἠλέκτρα</speaker>
<p><l>οὗτος κέκληται πόσις ἐμὸς τῆς ἀθλίας.</l>
</p></sp>
<sp>
<speaker>Ὀρέστης</speaker>
<p><l>φεῦ·</l>
<l>οὐκ ἔστ’ ἀκριβὲς οὐδὲν εἰς εὐανδρίαν·</l>
<l>ἔχουσι γὰρ ταραγμὸν αἱ φύσεις βροτῶν.</l>
<l>ἤδη γὰρ εἶδον ἄνδρα γενναίου πατρὸς</l>
<l n="370">τὸ μηδὲν ὄντα, χρηστά τ’ ἐκ κακῶν τέκνα,</l>
<l>λιμόν τ’ ἐν ἀνδρὸς πλουσίου φρονήματι,</l>
<l>γνώμην τε μεγάλην ἐν πένητι σώματι.</l>
<l>πῶς οὖν τις αὐτὰ διαλαβὼν ὀρθῶς κρινεῖ;</l>
<l>πλούτῳ; πονηρῷ τἄρα χρήσεται κριτῇ.</l>
<l n="375">ἢ τοῖς ἔχουσι μηδέν; ἀλλ’ ἔχει νόσον</l>
<l>πενία, διδάσκει δ’ ἄνδρα τῇ χρείᾳ κακόν.</l>
<l>ἀλλ’ εἰς ὅπλ’ ἔλθω; τίς δὲ πρὸς λόγχην βλέπων</l>
<l>μάρτυς γένοιτ’ ἂν ὅστις ἐστὶν ἁγαθός;</l>
<l>κράτιστον εἰκῇ ταῦτ’ ἐᾶν ἀφειμένα.</l>
<l n="380">οὗτος γὰρ ἁνὴρ οὔτ’ ἐν Ἀργείοις μέγας</l>
<l>οὔτ’ αὖ δοκήσει δωμάτων ὠγκωμένος,</l>
<l>ἐν τοῖς δὲ πολλοῖς ὤν, ἄριστος ηὑρέθη.</l>
<l>οὐ μὴ ἀφρονήσεθ’, οἳ κενῶν δοξασμάτων</l>
<l>πλήρεις πλανᾶσθε, τῇ δ’ ὁμιλίᾳ βροτοὺς</l>
<l n="385">κρινεῖτε καὶ τοῖς ἤθεσιν τοὺς εὐγενεῖς;</l>
<l>οἱ γὰρ τοιοῦτοι καὶ πόλεις οἰκοῦσιν εὖ</l>
<l>καὶ δώμαθ’· αἱ δὲ σάρκες αἱ κεναὶ φρενῶν</l>
<l>ἀγάλματ’ ἀγορᾶς εἰσιν. οὐδὲ γὰρ δόρυ</l>
<l>μᾶλλον βραχίων σθεναρὸς ἀσθενοῦς μένει·</l>
<l n="390">ἐν τῇ φύσει δὲ τοῦτο κἀν εὐψυχίᾳ.</l>
</p><p><l><milestone ed="P" unit="para"/>ἀλλ’ &mdash; ἄξιος γὰρ ὅ τε παρὼν ὅ τ’ οὐ παρὼν</l>
<l>Ἀγαμέμνονος παῖς, οὗπερ οὕνεχ’ ἥκομεν &mdash; </l>
<l>δεξώμεθ’ οἴκων καταλύσεις. χωρεῖν χρεών,</l>
<l>δμῶες, δόμων τῶνδ’ ἐντός. ὡς ἐμοὶ πένης</l>
<l n="395">εἴη πρόθυμος πλουσίου μᾶλλον ξένος.</l>
<l>αἰνῶ μὲν οὖν τοῦδ’ ἀνδρὸς ἐσδοχὰς δόμων,</l>
<l>ἐβουλόμην δ’ ἄν, εἰ κασίγνητός με σὸς</l>
<l>ἐς εὐτυχοῦντας ἦγεν εὐτυχῶν δόμους.</l>
<l>ἴσως δ’ ἂν ἔλθοι· Λοξίου γὰρ ἔμπεδοι</l>
<l n="400">χρησμοί, βροτῶν δὲ μαντικὴν χαίρειν ἐῶ.</l>
<milestone ed="p" n="401" unit="card"/>
</p></sp>
<sp>
<speaker>Χορός</speaker>
<p><l>νῦν ἢ πάροιθεν μᾶλλον, Ἠλέκτρα, χαρᾷ</l>
<l>θερμαινόμεσθα καρδίαν· ἴσως γὰρ ἂν</l>
<l>μόλις προβαίνους’ ἡ τύχη σταίη καλῶς.</l>
</p></sp>
<sp>
<speaker>Ἠλέκτρα</speaker>
<p><l>ὦ τλῆμον, εἰδὼς δωμάτων χρείαν σέθεν</l>
<l n="405">τί τούσδ’ ἐδέξω μείζονας σαυτοῦ ξένους;</l>
</p></sp>
<sp>
<speaker>Αὐτουργός</speaker>
<p><l>τί δ’; εἴπερ εἰσὶν ὡς δοκοῦσιν εὐγενεῖς,</l>
<l>οὐκ ἔν τε μικροῖς ἔν τε μὴ στέρξους’ ὁμῶς;</l>
</p></sp>
<sp>
<speaker>Ἠλέκτρα</speaker>
<p><l>ἐπεί νυν ἐξήμαρτες ἐν σμικροῖσιν ὤν,</l>
<l>ἔλθ’ ὡς παλαιὸν τροφὸν ἐμοῦ φίλον πατρός,</l>
<l n="410">ὃς ἀμφὶ ποταμὸν Τάναον Ἀργείας ὅρους</l>
<l>τέμνοντα γαίας Σπαρτιάτιδός τε γῆς</l>
<l>ποίμναις ὁμαρτεῖ πόλεος ἐκβεβλημένος·</l>
<l>κέλευε δ’ αὐτὸν τῶνδ’ ἐμοὐσαφιγμένων</l>
<l>ἐλθεῖν, ξένων τ’ ἐς δαῖτα πορσῦναί τινα.</l>
<l n="415">ἡσθήσεταί τοι καὶ προσεύξεται θεοῖς,</l>
<l>ζῶντ’ εἰσακούσας παῖδ’ ὃν ἐκσῴζει ποτέ.</l>
<l>οὐ γὰρ πατρῴων ἐκ δόμων μητρὸς πάρα</l>
<l>λάβοιμεν ἄν τι· πικρὰ δ’ ἀγγείλαιμεν ἄν,</l>
<l>εἰ ζῶντ’ Ὀρέστην ἡ τάλαιν’ αἴσθοιτ’ ἔτι.</l>
</p></sp>
<sp>
<speaker>Αὐτουργός</speaker>
<p><l n="420">ἀλλ’, εἰ δοκεῖ σοι, τούσδ’ ἀπαγγελῶ λόγους</l>
<l>γέροντι· χώρει δ’ ἐς δόμους ὅσον τάχος</l>
<l>καὶ τἄνδον ἐξάρτυε. πολλά τοι γυνὴ</l>
<l>χρῄζους’ ἂν εὕροι δαιτὶ προσφορήματα.</l>
<l>ἔστιν δὲ δὴ τοσαῦτά γ’ ἐν δόμοις ἔτι,</l>
<l n="425">ὥσθ’ ἕν γ’ ἐπ’ ἦμαρ τούσδε πληρῶσαι βορᾶς.</l>
<l>ἐν τοῖς τοιούτοις δ’ ἡνίκ’ ἂν γνώμης πέσω,</l>
<l>σκοπῶ τὰ χρήμαθ’ ὡς ἔχει μέγα σθένος,</l>
<l>ξένοις τε δοῦναι σῶμά τ’ ἐς νόσους πεσὸν</l>
<l>δαπάναισι σῷσαι· τῆς δ’ ἐφ’ ἡμέραν βορᾶς</l>
<l n="430">ἐς σμικρὸν ἥκει· πᾶς γὰρ ἐμπλησθεὶς ἀνὴρ</l>
<l>ὁ πλούσιός τε χὡ πένης ἴσον φέρει.</l>
<milestone ed="p" n="432" unit="card"/>
</p></sp>
</div>
<div type="choral">
<div type="strophe" n="1">
<sp><speaker>Χορός</speaker>
<p><l>κλειναὶ νᾶες, αἵ ποτ’ ἔβατε Τροίαν</l>
<l>τοῖς ἀμετρήτοις ἐρετμοῖς</l>
<l>πέμπουσαι χοροὺς μετὰ Νηρῄδων,</l>
<l n="435">ἵν’ ὁ φίλαυλος ἔπαλλε δελ-</l>
<l>φὶς πρῴραις κυανεμβόλοι-</l>
<l>σιν εἱλισσόμενος,</l>
<l>πορεύων τὸν τᾶς Θέτιδος</l>
<l>κοῦφον ἅλμα ποδῶν Ἀχιλῆ</l>
<l n="440">σὺν Ἀγαμέμνονι Τρωίας</l>
<l>ἐπὶ Σιμουντίδας ἀκτάς.</l>
<milestone ed="p" n="442" unit="card"/></p></sp></div>
<div type="antistrophe" n="1">
<sp><speaker>Χορός</speaker>
<p><l>Νηρῇδες δ’ Εὐβοῖδας ἄκρας λιποῦσαι</l>
<l>μόχθους ἀσπιστὰς ἀκμόνων</l>
<l>Ἡφαίστου χρυσέων ἔφερον τευχέων,</l>
<l n="445">ἀνά τε Πήλιον ἀνά τε πρυ-</l>
<l>μνὰς Ὄσσας ἱερᾶς νάπας</l>
<l>&dagger;Νυμφαίας σκοπιὰς</l>
<l>κόρας μάτευς’, &dagger; ἔνθα πατὴρ</l>
<l>ἱππότας τρέφεν Ἑλλάδι φῶς</l>
<l n="450">Θέτιδος εἰνάλιον γόνον</l>
<l>ταχύπορον πόδ’ Ἀτρείδαις.</l>
<milestone ed="p" n="452" unit="card"/></p></sp></div>
<div type="strophe" n="2">
<sp><speaker>Χορός</speaker>
<p><l>Ἰλιόθεν δ’ ἔκλυόν τινος ἐν λιμέσιν</l>
<l>Ναυπλίοισι βεβῶτος</l>
<l>τᾶς σᾶς, ὦ Θέτιδος παῖ,</l>
<l n="455">κλεινᾶς ἀσπίδος ἐν κύκλῳ</l>
<l>τοιάδε σήματα, δείματα</l>
<l>Φρύγια, τετύχθαι·</l>
<l>περιδρόμῳ μὲν ἴτυος ἕδρᾳ</l>
<l>Περσέα λαιμοτόμαν ὑπὲρ</l>
<l n="460">ἁλὸς ποτανοῖσι πεδί-</l>
<l>λοισι φυὰν Γοργόνος ἴ-</l>
<l>σχειν, Διὸς ἀγγέλῳ σὺν Ἑρ-</l>
<l>μᾷ, τῷ Μαί-</l>
<l n="463b">ας ἀγροτῆρι κούρῳ·</l>
<milestone ed="p" n="464" unit="card"/></p></sp></div>
<div type="antistrophe" n="2">
<sp><speaker>Χορός</speaker>
<p><l>ἐν δὲ μέσῳ κατέλαμπε σάκει φαέθων</l>
<l n="465">κύκλος ἀελίοιο</l>
<l>ἵπποις ἂμ πτεροέσσαις</l>
<l>ἄστρων τ’ αἰθέριοι χοροί,</l>
<l>Πλειάδες, Ὑάδες, Ἕκτορος</l>
<l>ὄμμασι τροπαῖοι·</l>
<l n="470">ἐπὶ δὲ χρυσοτύπῳ κράνει</l>
<l>Σφίγγες ὄνυξιν ἀοίδιμον</l>
<l>ἄγραν φέρουσαι· περιπλεύ-</l>
<l>ρῳ δὲ κύτει πύρπνοος ἔ-</l>
<l>σπευδε δρόμῳ λέαινα χαλ-</l>
<l>αῖς Πειρη-</l>
<l n="475">ναῖον ὁρῶσα πῶλον.</l>
<milestone ed="p" n="476" unit="card"/></p></sp></div>
<div type="epode">
<sp><speaker>Χορός</speaker>
<p><l>ἄορι δ’ ἐν φονίῳ τετραβάμονες ἵπποι ἔπαλ-</l>
<l>λον, κελαινὰ δ’ ἀμφὶ νῶθ’ ἵετο κόνις.</l>
<l n="479">τοιῶνδ’ ἄνακτα δοριπόνων</l>
<l n="480">ἔκανεν ἀνδρῶν, Τυνδαρίς,</l>
<l>σὰ λέχεα, κακόφρων κούρα.</l>
<l n="483">τοιγάρ σέ ποτ’ οὐρανίδαι</l>
<l>πέμψουσιν θανάτοις· ἦ σὰν</l>
<l n="485">ἔτ’ ἔτι φόνιον ὑπὸ δέραν</l>
<l>ὄψομαι αἷμα χυθὲν σιδάρῳ.</l>
<milestone ed="p" n="487" unit="card"/></p></sp></div>
</div>
<div type="episode">
<sp>
<speaker>Πρέσβυς</speaker>
<p><l>ποῦ ποῦ νεᾶνις πότνι’ ἐμὴ δέσποινά τε,</l>
<l>Ἀγαμέμνονος παῖς, ὅν ποτ’ ἐξέθρεψ’ ἐγώ;</l>
<l>ὡς πρόσβασιν τῶνδ’ ὀρθίαν οἴκων ἔχει</l>
<l n="490">ῥυσῷ γέροντι τῷδε προσβῆναι ποδί.</l>
<l>ὅμως δὲ πρός γε τοὺς φίλους ἐξελκτέον</l>
<l>διπλῆν ἄκανθαν καὶ παλίρροπον γόνυ.</l>
</p><p><l><milestone ed="P" unit="para"/>ὦ θύγατερ &mdash; ἄρτι γάρ σε πρὸς δόμοις ὁρῶ &mdash; </l>
<l>ἥκω φέρων σοι τῶν ἐμῶν βοσκημάτων</l>
<l n="495">ποίμνης νεογνὸν θρέμμ’ ὑποσπάσας τόδε</l>
<l>στεφάνους τε τευχέων τ’ ἐξελὼν τυρεύματα,</l>
<l>παλαιόν τε θησαύρισμα Διονύσου τόδε</l>
<l>ὀσμῇ κατῆρες, μικρόν, ἀλλ’ ἐπεσβαλεῖν</l>
<l>ἡδὺ σκύφον τοῦδ’ ἀσθενεστέρῳ ποτῷ.</l>
<l n="500">ἴτω φέρων τις τοῖς ξένοις τάδ’ ἐς δόμους·</l>
<l>ἐγὼ δὲ τρύχει τῷδ’ ἐμῶν πέπλων κόρας</l>
<l>δακρύοισι τέγξας ἐξομόρξασθαι θέλω.</l>
</p></sp>
<sp>
<speaker>Ἠλέκτρα</speaker>
<p><l>τί δ’, ὦ γεραιέ, διάβροχον τόδ’ ὄμμ’ ἔχεις;</l>
<l>μῶν τἀμὰ διὰ χρόνου ς’ ἀνέμνησεν κακά;</l>
<l n="505">ἢ τὰς Ὀρέστου τλήμονας φυγὰς στένεις</l>
<l>καὶ πατέρα τὸν ἐμόν, ὅν ποτ’ ἐν χεροῖν ἔχων</l>
<l>ἀνόνητ’ ἔθρεψας σοί τε καὶ τοῖς σοῖς φίλοις;</l>
</p></sp>
<sp>
<speaker>Πρέσβυς</speaker>
<p><l>ἀνόνηθ’· ὅμως δ’ οὖν τοῦτό γ’ οὐκ ἠνεσχόμην.</l>
<l>ἦλθον γὰρ αὐτοῦ πρὸς τάφον πάρεργ’ ὁδοῦ</l>
<l n="510">καὶ προσπεσὼν ἔκλαυς’ ἐρημίας τυχών,</l>
<l>σπονδάς τε, λύσας ἀσκὸν ὃν φέρω ξένοις,</l>
<l>ἔσπεισα, τύμβῳ δ’ ἀμφέθηκα μυρσίνας.</l>
<l>πυρᾶς δ’ ἐπ’ αὐτῆς οἶν μελάγχιμον πόκῳ</l>
<l>σφάγιον ἐσεῖδον αἷμά τ’ οὐ πάλαι χυθὲν</l>
<l n="515">ξανθῆς τε χαίτης βοστρύχους κεκαρμένους.</l>
<l>κἀθαύμας’, ὦ παῖ, τίς ποτ’ ἀνθρώπων ἔτλη</l>
<l>πρὸς τύμβον ἐλθεῖν· οὐ γὰρ Ἀργείων γέ τις.</l>
<l>ἀλλ’ ἦλθ’ ἴσως που σὸς κασίγνητος λάθρᾳ,</l>
<l>μολὼν δ’ ἐθαύμας’ ἄθλιον τύμβον πατρός.</l>
<l n="520">σκέψαι δὲ χαίτην προστιθεῖσα σῇ κόμῃ,</l>
<l>εἰ χρῶμα ταὐτὸν κουρίμης ἔσται τριχός·</l>
<l>φιλεῖ γάρ, αἷμα ταὐτὸν οἷς ἂν ᾖ πατρός,</l>
<l>τὰ πόλλ’ ὅμοια σώματος πεφυκέναι.</l>
<milestone ed="p" n="524" unit="card"/>
</p></sp>
<sp>
<speaker>Ἠλέκτρα</speaker>
<p><l>οὐκ ἄξι’ ἀνδρός, ὦ γέρον, σοφοῦ λέγεις,</l>
<l n="525">εἰ κρυπτὸν ἐς γῆν τήνδ’ ἂν Αἰγίσθου φόβῳ</l>
<l>δοκεῖς ἀδελφὸν τὸν ἐμὸν εὐθαρσῆ μολεῖν.</l>
<l>ἔπειτα χαίτης πῶς συνοίσεται πλόκος,</l>
<l>ὁ μὲν παλαίστραις ἀνδρὸς εὐγενοῦς τραφείς,</l>
<l>ὁ δὲ κτενισμοῖς θῆλυς; ἀλλ’ ἀμήχανον.</l>
<l n="530">πολλοῖς δ’ ἂν εὕροις βοστρύχους ὁμοπτέρους</l>
<l>καὶ μὴ γεγῶσιν αἵματος ταὐτοῦ, γέρον.</l>
</p></sp>
<sp>
<speaker>Πρέσβυς</speaker>
<p><l>σὺ δ’ εἰς ἴχνος βᾶς’ ἀρβύλης σκέψαι βάσιν</l>
<l>εἰ σύμμετρος σῷ ποδὶ γενήσεται, τέκνον.</l>
</p></sp>
<sp>
<speaker>Ἠλέκτρα</speaker>
<p><l>πῶς δ’ ἂν γένοιτ’ ἂν ἐν κραταιλέῳ πέδῳ</l>
<l n="535">γαίας ποδῶν ἔκμακτρον; εἰ δ’ ἔστιν τόδε,</l>
<l>δυοῖν ἀδελφοῖν ποὺς ἂν οὐ γένοιτ’ ἴσος</l>
<l>ἀνδρός τε καὶ γυναικός, ἀλλ’ ἅρσην κρατεῖ.</l>
</p></sp>
<sp>
<speaker>Πρέσβυς</speaker>
<p><l>οὐκ ἔστιν, εἰ καὶ γῆν κασίγνητος μολών,</l>
<l><gap desc="*"/></l>
<l>κερκίδος ὅτῳ γνοίης ἂν ἐξύφασμα σῆς,</l>
<l n="540">ἐν ᾧ ποτ’ αὐτὸν ἐξέκλεψα μὴ θανεῖν;</l>
</p></sp>
<sp>
<speaker>Ἠλέκτρα</speaker>
<p><l>οὐκ οἶσθ’, Ὀρέστης ἡνίκ’ ἐκπίπτει χθονός,</l>
<l>νέαν μ’ ἔτ’ οὖσαν; εἰ δὲ κἄκρεκον πέπλους,</l>
<l>πῶς ἂν τότ’ ὢν παῖς ταὐτὰ νῦν ἔχοι φάρη,</l>
<l>εἰ μὴ ξυναύξοινθ’ οἱ πέπλοι τῷ σώματι;</l>
<l n="545">ἀλλ’ ἤ τις αὐτοῦ τάφον ἐποικτίρας ξένος</l>
<l>&dagger;ἐκείρατ’, ἢ τῆσδε σκοποὺς λαβὼν χθονὸς &mdash; &dagger;</l>
<milestone ed="p" n="547" unit="card"/>
</p></sp>
<sp>
<speaker>Πρέσβυς</speaker>
<p><l>οἱ δὲ ξένοι ποῦ; βούλομαι γὰρ εἰσιδὼν</l>
<l>αὐτοὺς ἔρεσθαι σοῦ κασιγνήτου πέρι.</l>
</p></sp>
<sp>
<speaker>Ἠλέκτρα</speaker>
<p><l>οἵδ’ ἐκ δόμων βαίνουσι λαιψηρῷ ποδί.</l>
</p></sp>
<sp>
<speaker>Πρέσβυς</speaker>
<p><l n="550">ἀλλ’ εὐγενεῖς μέν, ἐν δὲ κιβδήλῳ τόδε·</l>
<l>πολλοὶ γὰρ ὄντες εὐγενεῖς εἰσιν κακοί.</l>
<l>ὅμως δέ.  &mdash; χαίρειν τοὺς ξένους προσεννέπω.</l>
</p></sp>
<sp>
<speaker>Ὀρέστης</speaker>
<p><l>χαῖρ’, ὦ γεραιέ.  &mdash; τοῦ ποτ’, Ἠλέκτρα, τόδε</l>
<l>παλαιὸν ἀνδρὸς λείψανον φίλων κυρεῖ;</l>
</p></sp>
<sp>
<speaker>Ἠλέκτρα</speaker>
<p><l n="555">οὗτος τὸν ἁμὸν πατέρ’ ἔθρεψεν, ὦ ξένε.</l>
</p></sp>
<sp>
<speaker>Ὀρέστης</speaker>
<p><l>τί φῄς; ὅδ’ ὃς σὸν ἐξέκλεψε σύγγονον;</l>
</p></sp>
<sp>
<speaker>Ἠλέκτρα</speaker>
<p><l>ὅδ’ ἔσθ’ ὁ σώσας κεῖνον, εἴπερ ἔστ’ ἔτι.</l>
</p></sp>
<sp>
<speaker>Ὀρέστης</speaker>
<p><l>ἔα·</l>
<l>τί μ’ ἐσδέδορκεν ὥσπερ ἀργύρου σκοπῶν</l>
<l>λαμπρὸν χαρακτῆρ’; ἢ προσεικάζει μέ τῳ;</l>
</p></sp>
<sp>
<speaker>Ἠλέκτρα</speaker>
<p><l n="560">ἴσως Ὀρέστου ς’ ἥλιχ’ ἥδεται βλέπων.</l>
</p></sp>
<sp>
<speaker>Ὀρέστης</speaker>
<p><l>φίλου γε φωτός. τί δὲ κυκλεῖ πέριξ πόδα;</l>
</p></sp>
<sp>
<speaker>Ἠλέκτρα</speaker>
<p><l>καὐτὴ τόδ’ εἰσορῶσα θαυμάζω, ξένε.</l>
</p></sp>
<sp>
<speaker>Πρέσβυς</speaker>
<p><l>ὦ πότνι’, εὔχου, θύγατερ Ἠλέκτρα, θεοῖς.</l>
</p></sp>
<sp>
<speaker>Ἠλέκτρα</speaker>
<p><l>τί τῶν ἀπόντων ἢ τί τῶν ὄντων πέρι;</l>
</p></sp>
<sp>
<speaker>Πρέσβυς</speaker>
<p><l n="565">λαβεῖν φίλον θησαυρόν, ὃν φαίνει θεός.</l>
</p></sp>
<sp>
<speaker>Ἠλέκτρα</speaker>
<p><l>ἰδού· καλῶ θεούς. ἢ τί δὴ λέγεις, γέρον;</l>
</p></sp>
<sp>
<speaker>Πρέσβυς</speaker>
<p><l>βλέψον νυν ἐς τόνδ’, ὦ τέκνον, τὸν φίλτατον.</l>
</p></sp>
<sp>
<speaker>Ἠλέκτρα</speaker>
<p><l>πάλαι δέδορκα, μὴ σύ γ’ οὐκέτ’ εὖ φρονῇς.</l>
</p></sp>
<sp>
<speaker>Πρέσβυς</speaker>
<p><l>οὐκ εὖ φρονῶ ’γὼ σὸν κασίγνητον βλέπων;</l>
</p></sp>
<sp>
<speaker>Ἠλέκτρα</speaker>
<p><l n="570">πῶς εἶπας, ὦ γεραί’, ἀνέλπιστον λόγον;</l>
</p></sp>
<sp>
<speaker>Πρέσβυς</speaker>
<p><l>ὁρᾶν Ὀρέστην τόνδε τὸν Ἀγαμέμνονος.</l>
</p></sp>
<sp>
<speaker>Ἠλέκτρα</speaker>
<p><l>ποῖον χαρακτῆρ’ εἰσιδών, ᾧ πείσομαι;</l>
</p></sp>
<sp>
<speaker>Πρέσβυς</speaker>
<p><l>οὐλὴν παρ’ ὀφρύν, ἥν ποτ’ ἐν πατρὸς δόμοις</l>
<l>νεβρὸν διώκων σοῦ μέθ’ ᾑμάχθη πεσών.</l>
</p></sp>
<sp>
<speaker>Ἠλέκτρα</speaker>
<p><l n="575">πῶς φῄς; ὁρῶ μὲν πτώματος τεκμήριον.</l>
</p></sp>
<sp>
<speaker>Πρέσβυς</speaker>
<p><l>ἔπειτα μέλλεις προσπίτνειν τοῖς φιλτάτοις;</l>
</p></sp>
<sp>
<speaker>Ἠλέκτρα</speaker>
<p><l>ἀλλ’ οὐκέτ’, ὦ γεραιέ· συμβόλοισι γὰρ</l>
<l>τοῖς σοῖς πέπεισμαι θυμόν.  &mdash; ὦ χρόνῳ φανείς,</l>
<l>ἔχω ς’ ἀέλπτως &mdash; </l>
</p></sp>
<sp>
<speaker>Ὀρέστης</speaker>
<p><l part="Y">κἀξ ἐμοῦ γ’ ἔχῃ χρόνῳ.</l>
</p></sp>
<sp>
<speaker>Ἠλέκτρα</speaker>
<p><l n="580">οὐδέποτε δόξασα.</l>
</p></sp>
<sp>
<speaker>Ὀρέστης</speaker>
<p><l part="Y">οὐδ’ ἐγὼ γὰρ ἤλπισα.</l>
</p></sp>
<sp>
<speaker>Ἠλέκτρα</speaker>
<p><l>ἐκεῖνος εἶ σύ;</l>
</p></sp>
<sp>
<speaker>Ὀρέστης</speaker>
<p><l part="Y">σύμμαχός γέ σοι μόνος.</l>
<l>ἢν δ’ ἀνσπάσωμαί γ’ ὃν μετέρχομαι βόλον &mdash; </l>
<l>πέποιθα δ’· ἢ χρὴ μηκέθ’ ἡγεῖσθαι θεούς,</l>
<l>εἰ τἄδικ’ ἔσται τῆς δίκης ὑπέρτερα.</l>
<milestone ed="p" n="585" unit="card"/>
</p></sp>
<div type="lyric">
<sp>
<speaker>Χορός</speaker>
<p><l n="585">ἔμολες ἔμολες, ὤ, χρόνιος ἁμέρα,</l>
<l>κατέλαμψας, ἔδειξας ἐμφανῆ</l>
<l>πόλει πυρσόν, ὃς παλαιᾷ φυγᾷ</l>
<l>πατρίων ἀπὸ δωμάτων τάλας</l>
<l>ἀλαίνων ἔβα.</l>
<l n="590">θεὸς αὖ θεὸς ἁμετέραν τις ἄγει</l>
<l>νίκαν, ὦ φίλα.</l>
<l>ἄνεχε χέρας, ἄνεχε λόγον, ἵει λιτὰς</l>
<l>ἐς θεούς, τύχᾳ σοι τύχᾳ</l>
<l n="595">κασίγνητον ἐμβατεῦσαι πόλιν.</l>
<milestone ed="p" n="596" unit="card"/>
</p></sp>
<sp>
<speaker>Ὀρέστης</speaker>
<p><l>εἶἑν· φίλας μὲν ἡδονὰς ἀσπασμάτων</l>
<l>ἔχω, χρόνῳ δὲ καὖθις αὐτὰ δώσομεν.</l>
<l>σὺ δ’, ὦ γεραιέ &mdash; καίριος γὰρ ἤλυθες &mdash; </l>
<l>λέξον, τί δρῶν ἂν φονέα τεισαίμην πατρός;</l>
<l n="600">&lsqb;μητέρα τε κοινωνὸν ἀνοσίων γάμων;&rsqb;</l>
<l>ἔστιν τί μοι κατ’ Ἄργος εὐμενὲς φίλων;</l>
<l>ἢ πάντ’ ἀνεσκευάσμεθ’, ὥσπερ αἱ τύχαι;</l>
<l>τῷ ξυγγένωμαι; νύχιος ἢ καθ’ ἡμέραν;</l>
<l>ποίαν ὁδὸν τραπώμεθ’ εἰς ἐχθροὺς ἐμούς;</l>
</p></sp>
<sp>
<speaker>Πρέσβυς</speaker>
<p><l n="605">ὦ τέκνον, οὐδεὶς δυστυχοῦντί σοι φίλος.</l>
<l>εὕρημα γάρ τοι χρῆμα γίγνεται τόδε,</l>
<l>κοινῇ μετασχεῖν τἀγαθοῦ καὶ τοῦ κακοῦ.</l>
<l>σὺ δ’ &mdash; ἐκ βάθρων γὰρ πᾶς ἀνῄρησαι φίλοις</l>
<l>οὐδ’ ἐλλέλοιπας ἐλπίδ’ &mdash; ἴσθι μου κλύων,</l>
<l n="610">ἐν χειρὶ τῇ σῇ πάντ’ ἔχεις καὶ τῇ τύχῃ,</l>
<l>πατρῷον οἶκον καὶ πόλιν λαβεῖν σέθεν.</l>
</p></sp>
<sp>
<speaker>Ὀρέστης</speaker>
<p><l>τί δῆτα δρῶντες τοῦδ’ ἂν ἐξικοίμεθα;</l>
</p></sp>
<sp>
<speaker>Πρέσβυς</speaker>
<p><l>κτανὼν Θυέστου παῖδα σήν τε μητέρα.</l>
</p></sp>
<sp>
<speaker>Ὀρέστης</speaker>
<p><l>ἥκω ’πὶ τόνδε στέφανον· ἀλλὰ πῶς λάβω;</l>
</p></sp>
<sp>
<speaker>Πρέσβυς</speaker>
<p><l n="615">τειχέων μὲν ἐλθὼν ἐντὸς οὐδ’ ἂν εἰ θέλοις.</l>
</p></sp>
<sp>
<speaker>Ὀρέστης</speaker>
<p><l>φρουραῖς κέκασται δεξιαῖς τε δορυφόρων;</l>
</p></sp>
<sp>
<speaker>Πρέσβυς</speaker>
<p><l>ἔγνως· φοβεῖται γάρ σε κοὐχ εὕδει σαφῶς.</l>
</p></sp>
<sp>
<speaker>Ὀρέστης</speaker>
<p><l>εἶἑν· σὺ δὴ τοὐνθένδε βούλευσον, γέρον.</l>
</p></sp>
<sp>
<speaker>Πρέσβυς</speaker>
<p><l>κἀμοῦ γ’ ἄκουσον· ἄρτι γάρ μ’ ἐσῆλθέ τι.</l>
</p></sp>
<sp>
<speaker>Ὀρέστης</speaker>
<p><l n="620">ἐσθλόν τι μηνύσειας, αἰσθοίμην δ’ ἐγώ.</l>
</p></sp>
<sp>
<speaker>Πρέσβυς</speaker>
<p><l>Αἴγισθον εἶδον, ἡνίχ’ εἷρπον ἐνθάδε.</l>
</p></sp>
<sp>
<speaker>Ὀρέστης</speaker>
<p><l>προσηκάμην τὸ ῥηθέν. ἐν ποίοις τόποις;</l>
</p></sp>
<sp>
<speaker>Πρέσβυς</speaker>
<p><l>ἀγρῶν πέλας τῶνδ’ ἱπποφορβίων ἔπι.</l>
</p></sp>
<sp>
<speaker>Ὀρέστης</speaker>
<p><l>τί δρῶνθ’; ὁρῶ γὰρ ἐλπίδ’ ἐξ ἀμηχάνων.</l>
</p></sp>
<sp>
<speaker>Πρέσβυς</speaker>
<p><l n="625">Νύμφαις ἐπόρσυν’ ἔροτιν, ὡς ἔδοξέ μοι.</l>
</p></sp>
<sp>
<speaker>Ὀρέστης</speaker>
<p><l>τροφεῖα παίδων ἢ πρὸ μέλλοντος τόκου;</l>
</p></sp>
<sp>
<speaker>Πρέσβυς</speaker>
<p><l>οὐκ οἶδα πλὴν ἕν· βουσφαγεῖν ὡπλίζετο.</l>
</p></sp>
<sp>
<speaker>Ὀρέστης</speaker>
<p><l>πόσων μετ’ ἀνδρῶν; ἢ μόνος δμώων μέτα;</l>
</p></sp>
<sp>
<speaker>Πρέσβυς</speaker>
<p><l>οὐδεὶς παρῆν Ἀργεῖος, οἰκεία δὲ χείρ.</l>
</p></sp>
<sp>
<speaker>Ὀρέστης</speaker>
<p><l n="630">οὔ πού τις ὅστις γνωριεῖ μ’ ἰδών, γέρον;</l>
</p></sp>
<sp>
<speaker>Πρέσβυς</speaker>
<p><l>δμῶες μέν εἰσιν, οἳ σέ γ’ οὐκ εἶδόν ποτε.</l>
</p></sp>
<sp>
<speaker>Ὀρέστης</speaker>
<p><l>ἡμῖν ἂν εἶεν, εἰ κρατοῖμεν, εὐμενεῖς;</l>
</p></sp>
<sp>
<speaker>Πρέσβυς</speaker>
<p><l>δούλων γὰρ ἴδιον τοῦτο, σοὶ δὲ σύμφορον.</l>
</p></sp>
<sp>
<speaker>Ὀρέστης</speaker>
<p><l>πῶς οὖν ἂν αὐτῷ πλησιασθείην ποτέ;</l>
</p></sp>
<sp>
<speaker>Πρέσβυς</speaker>
<p><l n="635">στείχων ὅθεν σε βουθυτῶν ἐσόψεται.</l>
</p></sp>
<sp>
<speaker>Ὀρέστης</speaker>
<p><l>ὁδὸν παρ’ αὐτήν, ὡς ἔοικ’, ἀγροὺς ἔχει;</l>
</p></sp>
<sp>
<speaker>Πρέσβυς</speaker>
<p><l>ὅθεν γ’ ἰδών σε δαιτὶ κοινωνὸν καλεῖ.</l>
</p></sp>
<sp>
<speaker>Ὀρέστης</speaker>
<p><l>πικρόν γε συνθοινάτορ’, ἢν θεὸς θέλῃ.</l>
</p></sp>
<sp>
<speaker>Πρέσβυς</speaker>
<p><l>τοὐνθένδε πρὸς τὸ πῖπτον αὐτὸς ἐννόει.</l>
</p></sp>
<sp>
<speaker>Ὀρέστης</speaker>
<p><l n="640">καλῶς ἔλεξας.  &mdash; ἡ τεκοῦσα δ’ ἐστὶ ποῦ;</l>
</p></sp>
<sp>
<speaker>Πρέσβυς</speaker>
<p><l>Ἄργει· παρέσται δ’ οὖν πόσει θοίνην ἔπι.</l>
</p></sp>
<sp>
<speaker>Ὀρέστης</speaker>
<p><l>τί δ’ οὐχ ἅμ’ ἐξωρμᾶτ’ ἐμὴ μήτηρ πόσει;</l>
</p></sp>
<sp>
<speaker>Πρέσβυς</speaker>
<p><l>ψόγον τρέμουσα δημοτῶν ἐλείπετο.</l>
</p></sp>
<sp>
<speaker>Ὀρέστης</speaker>
<p><l>ξυνῆχ’· ὕποπτος οὖσα γιγνώσκει πόλει.</l>
</p></sp>
<sp>
<speaker>Πρέσβυς</speaker>
<p><l n="645">τοιαῦτα· μισεῖται γὰρ ἀνόσιος γυνή.</l>
<milestone ed="p" n="646" unit="card"/>
</p></sp>
<sp>
<speaker>Ὀρέστης</speaker>
<p><l>πῶς οὖν ἐκείνην τόνδε τ’ ἐν ταὐτῷ κτενῶ;</l>
</p></sp>
<sp>
<speaker>Ἠλέκτρα</speaker>
<p><l>ἐγὼ φόνον γε μητρὸς ἐξαρτύσομαι.</l>
</p></sp>
<sp>
<speaker>Ὀρέστης</speaker>
<p><l>καὶ μὴν ἐκεῖνά γ’ ἡ τύχη θήσει καλῶς.</l>
</p></sp>
<sp>
<speaker>Ἠλέκτρα</speaker>
<p><l>ὑπηρετείτω μὲν δυοῖν ὄντοιν ὅδε.</l>
</p></sp>
<sp>
<speaker>Πρέσβυς</speaker>
<p><l n="650">ἔσται τάδ’· εὑρίσκεις δὲ μητρὶ πῶς φόνον;</l>
</p></sp>
<sp>
<speaker>Ἠλέκτρα</speaker>
<p><l>λέγ’, ὦ γεραιέ, τάδε Κλυταιμήστρᾳ μολών·</l>
<l>λεχώ μ’ ἀπάγγελλ’ οὖσαν ἄρσενος τόκῳ.</l>
</p></sp>
<sp>
<speaker>Πρέσβυς</speaker>
<p><l>πότερα πάλαι τεκοῦσαν ἢ νεωστὶ δή;</l>
</p></sp>
<sp>
<speaker>Ἠλέκτρα</speaker>
<p><l>δέχ’ ἡλίους, ἐν οἷσιν ἁγνεύει λεχώ.</l>
</p></sp>
<sp>
<speaker>Πρέσβυς</speaker>
<p><l n="655">καὶ δὴ τί τοῦτο μητρὶ προσβάλλει φόνον;</l>
</p></sp>
<sp>
<speaker>Ἠλέκτρα</speaker>
<p><l>ἥξει κλύουσα λόχιά μου νοσήματα.</l>
</p></sp>
<sp>
<speaker>Πρέσβυς</speaker>
<p><l>πόθεν; τί δ’ αὐτῇ σοῦ μέλειν δοκεῖς, τέκνον;</l>
</p></sp>
<sp>
<speaker>Ἠλέκτρα</speaker>
<p><l>ναί· καὶ δακρύσει γ’ ἀξίωμ’ ἐμῶν τόκων.</l>
</p></sp>
<sp>
<speaker>Πρέσβυς</speaker>
<p><l>ἴσως· πάλιν τοι μῦθον ἐς καμπὴν ἄγε.</l>
</p></sp>
<sp>
<speaker>Ἠλέκτρα</speaker>
<p><l n="660">ἐλθοῦσα μέντοι δῆλον ὡς ἀπόλλυται.</l>
</p></sp>
<sp>
<speaker>Πρέσβυς</speaker>
<p><l>καὶ μὴν ἐπ’ αὐτάς γ’ εἶσι σῶν δόμων πύλας.</l>
</p></sp>
<sp>
<speaker>Ἠλέκτρα</speaker>
<p><l>οὐκοῦν τραπέσθαι σμικρὸν εἰς Ἅιδου τόδε;</l>
</p></sp>
<sp>
<speaker>Πρέσβυς</speaker>
<p><l>εἰ γὰρ θάνοιμι τοῦτ’ ἰδὼν ἐγώ ποτε.</l>
</p></sp>
<sp>
<speaker>Ἠλέκτρα</speaker>
<p><l>πρώτιστα μέν νυν τῷδ’ ὑφήγησαι, γέρον &mdash; </l>
</p></sp>
<sp>
<speaker>Πρέσβυς</speaker>
<p><l n="665">Αἴγισθος ἔνθα νῦν θυηπολεῖ θεοῖς;</l>
</p></sp>
<sp>
<speaker>Ἠλέκτρα</speaker>
<p><l>ἔπειτ’ ἀπαντῶν μητρὶ τἀπ’ ἐμοῦ φράσον.</l>
</p></sp>
<sp>
<speaker>Πρέσβυς</speaker>
<p><l>ὥστ’ αὐτά γ’ ἐκ σοῦ στόματος εἰρῆσθαι δοκεῖν.</l>
</p></sp>
<sp>
<speaker>Ἠλέκτρα</speaker>
<p><l>σὸν ἔργον ἤδη· πρόσθεν εἴληχας φόνου.</l>
</p></sp>
<sp>
<speaker>Ὀρέστης</speaker>
<p><l>στείχοιμ’ ἄν, εἴ τις ἡγεμὼν γίγνοιθ’ ὁδοῦ.</l>
</p></sp>
<sp>
<speaker>Πρέσβυς</speaker>
<p><l n="670">καὶ μὴν ἐγὼ πέμποιμ’ ἂν οὐκ ἀκουσίως.</l>
<milestone ed="p" n="671" unit="card"/>
</p></sp>
<sp>
<speaker>Ὀρέστης</speaker>
<p><l>ὦ Ζεῦ Πατρῷε, καὶ Τροπαῖ’ ἐχθρῶν γενοῦ &mdash; </l>
</p></sp>
<sp>
<speaker>Ἠλέκτρα</speaker>
<p><l>οἴκτιρέ θ’ ἡμᾶς· οἰκτρὰ γὰρ πεπόνθαμεν &mdash; </l>
</p></sp>
<sp>
<speaker>Πρέσβυς</speaker>
<p><l>οἴκτιρε δῆτα σούς γε φύντας ἐκγόνους.</l>
</p></sp>
<sp>
<speaker>Ἠλέκτρα</speaker>
<p><l>Ἥρα τε, βωμῶν ἣ Μυκηναίων κρατεῖς &mdash; </l>
</p></sp>
<sp>
<speaker>Ὀρέστης</speaker>
<p><l n="675">νίκην δὸς ἡμῖν, εἰ δίκαι’ αἰτούμεθα.</l>
</p></sp>
<sp>
<speaker>Πρέσβυς</speaker>
<p><l>δὸς δῆτα πατρὸς τοῖσδε τιμωρὸν δίκην.</l>
</p></sp>
<sp>
<speaker>Ὀρέστης</speaker>
<p><l>σύ τ’, ὦ κάτω γῆς ἀνοσίως οἰκῶν πάτερ &mdash; </l>
</p></sp>
<sp>
<speaker>Ἠλέκτρα</speaker>
<p><l>καὶ Γαῖ’ ἄνασσα, χεῖρας ᾗ δίδωμ’ ἐμὰς &mdash; </l>
</p></sp>
<sp>
<speaker>Πρέσβυς</speaker>
<p><l>ἄμυν’ ἄμυνε τοῖσδε φιλτάτοις τέκνοις.</l>
</p></sp>
<sp>
<speaker>Ὀρέστης</speaker>
<p><l n="680">νῦν πάντα νεκρὸν ἐλθὲ σύμμαχον λαβών.</l>
</p></sp>
<sp>
<speaker>Ἠλέκτρα</speaker>
<p><l>οἵπερ γε σὺν σοὶ Φρύγας ἀνήλωσαν δορὶ &mdash; </l>
</p></sp>
<sp>
<speaker>Πρέσβυς</speaker>
<p><l n="683">χὥσοι στυγοῦσιν ἀνοσίους μιάστορας.</l>
</p></sp>
<sp>
<speaker>Ἠλέκτρα</speaker>
<p><l n="682">ἤκουσας, ὦ δείν’ ἐξ ἐμῆς μητρὸς παθών;</l>
</p></sp>
<sp>
<speaker>Πρέσβυς</speaker>
<p><l n="684">πάντ’, οἶδ’, ἀκούει τάδε πατήρ· στείχειν δ’ ἀκμή.</l>
</p></sp>
<sp>
<speaker>Ἠλέκτρα</speaker>
<p><l n="685">καί σοι προφωνῶ πρὸς τάδ’ Αἴγισθον θανεῖν·</l>
<l>ὡς εἰ παλαισθεὶς πτῶμα θανάσιμον πεσῇ,</l>
<l>τέθνηκα κἀγώ, μηδέ με ζῶσαν λέγε·</l>
<l>παίσω γὰρ ἧπαρ τοὐμὸν ἀμφήκει ξίφει.</l>
<l>δόμων ἔσω βᾶς’ εὐτρεπὲς ποήσομαι.</l>
<l n="690">ὡς ἢν μὲν ἔλθῃ πύστις εὐτυχὴς σέθεν,</l>
<l>ὀλολύξεται πᾶν δῶμα· θνῄσκοντος δέ σου</l>
<l>τἀναντί’ ἔσται τῶνδε· ταῦτά σοι λέγω.</l>
</p></sp>
<sp>
<speaker>Ὀρέστης</speaker>
<p><l>πάντ’ οἶδα.</l>
</p></sp>
<sp>
<speaker>Ἠλέκτρα</speaker>
<p><l part="Y">πρὸς τάδ’ ἄνδρα γίγνεσθαί σε χρή.</l>
</p><p><l><milestone ed="P" unit="para"/>ὑμεῖς δέ μοι, γυναῖκες, εὖ πυρσεύετε</l>
<l n="695">κραυγὴν ἀγῶνος τοῦδε· φρουρήσω δ’ ἐγὼ</l>
<l>πρόχειρον ἔγχος χειρὶ βαστάζους’ ἐμῇ.</l>
<l>οὐ γάρ ποτ’ ἐχθροῖς τοῖς ἐμοῖς νικωμένη</l>
<l>δίκην ὑφέξω, σῶμ’ ἐμὸν καθυβρίσαι.</l>
<milestone ed="p" n="699" unit="card"/>
</p></sp></div>
</div>
<div type="choral">
<div type="strophe" n="1">
<sp><speaker>Χορός</speaker>
<p><l>ἀταλᾶς ὑπὸ ματρὸς &amp;lt;ἄρν’&amp;gt;</l>
<l>Ἀργείων</l>
<l n="700">ὀρέων ποτὲ κληδὼν ἐν</l>
<l>πολιαῖσι μένει φήμαις</l>
<l>εὐαρμόστοις ἐν καλάμοις</l>
<l>Πᾶνα μοῦσαν ἡδύθροον</l>
<l>πνέοντ’, ἀγρῶν ταμίαν,</l>
<l n="705">χρυσέαν καλλιπλόκαμον</l>
<l>πορεῦσαι. πετρίνοις δ’ ἐπι-</l>
<l>στὰς κᾶρυξ ἰάχει βάθροις·</l>
<l>Ἀγορὰν ἀγοράν, Μυκη-</l>
<l>ναῖοι, στείχετε μακαρίων</l>
<l n="710">ὀψόμενοι τυράννων</l>
<l>φάσματα &dagger; δείματα. . . . χοροὶ δ’ Ἀτρει-</l>
<l>δᾶν &dagger; ἐγέραιρον οἴκους·</l>
<milestone ed="p" n="713" unit="card"/></p></sp></div>
<div type="antistrophe" n="1">
<sp><speaker>Χορός</speaker>
<p><l>θυμέλαι δ’ ἐπίτναντο χρυ-</l>
<l>σήλατοι,</l>
<l>σελαγεῖτο δ’ ἀν’ ἄστυ πῦρ</l>
<l n="715">ἐπιβώμιον Ἀργείων·</l>
<l>λωτὸς δὲ φθόγγον κελάδει</l>
<l>κάλλιστον, Μουσᾶν θεράπων·</l>
<l>μολπαὶ δ’ ηὔξοντ’ ἐραταί,</l>
<l>χρυσέας ἀρνὸς ἐπίλογοι,</l>
<l n="720">Θυέστου· κρυφίαις γὰρ εὐ-</l>
<l>ναῖς πείσας ἄλοχον φίλαν</l>
<l>Ἀτρέως, τέρας ἐκκομί-</l>
<l>ζει πρὸς δώματα· νεόμενος δ’</l>
<l>εἰς ἀγόρους ἀυτεῖ</l>
<l>τὰν κερόεσσαν ἔχειν χρυσεόμαλ-</l>
<l n="725">λον κατὰ δῶμα ποίμναν.</l>
<milestone ed="p" n="726" unit="card"/></p></sp></div>
<div type="strophe" n="2">
<sp><speaker>Χορός</speaker>
<p><l>τότε δὴ τότε φαεν-</l>
<l>νὰς ἄστρων μετέβας’ ὁδοὺς</l>
<l>Ζεὺς καὶ φέγγος ἀελίου</l>
<l n="730">λευκόν τε πρόσωπον ἀ-</l>
<l>οῦς, τὰ δ’ ἕσπερα νῶτ’ ἐλαύ-</l>
<l>νει θερμᾷ φλογὶ θεοπύρῳ,</l>
<l>νεφέλαι δ’ ἔνυδροι πρὸς ἄρ-</l>
<l>κτον, ξηραί τ’ Ἀμμωνίδες ἕ-</l>
<l n="735">δραι φθίνους’ ἀπειρόδροσοι,</l>
<l>καλλίστων ὄμβρων Διόθεν στερεῖσαι.</l>
<milestone ed="p" n="737" unit="card"/></p></sp></div>
<div type="antistrophe" n="2">
<sp><speaker>Χορός</speaker>
<p><l>λέγεται, τὰν δὲ πί-</l>
<l>στιν σμικρὰν παρ’ ἔμοιγ’ ἔχει,</l>
<l>στρέψαι θερμὰν ἀέλιον</l>
<l n="740">χρυσωπὸν ἕδραν ἀλλά-</l>
<l>ξαντα δυστυχίᾳ βροτεί-</l>
<l>ῳ θνατᾶς ἕνεκεν δίκας.</l>
<l>φοβεροὶ δὲ βροτοῖσι μῦ-</l>
<l>θοι κέρδος πρὸς θεῶν θεραπεί-</l>
<l n="745">αν. ὧν οὐ μνασθεῖσα πόσιν</l>
<l>κτείνεις, κλεινῶν συγγενέτειρ’ ἀδελφῶν.</l>
<milestone ed="p" n="747" unit="card"/></p></sp></div>
</div>
<div type="episode">
<sp>
<speaker>Χορός</speaker>
<p><l>ἔα ἔα·</l>
<l>φίλαι, βοῆς ἠκούσατ’ &mdash; ἢ δοκὼ κενὴ</l>
<l>ὑπῆλθέ μ’;  &mdash; ὥστε νερτέρα βροντὴ Διός;</l>
<l>ἰδού, τάδ’ οὐκ ἄσημα πνεύματ’ αἴρεται·</l>
<l n="750">δέσποιν’, ἄμειψον δώματ’, Ἠλέκτρα, τάδε.</l>
</p></sp>
<sp>
<speaker>Ἠλέκτρα</speaker>
<p><l>φίλαι, τί χρῆμα; πῶς ἀγῶνος ἥκομεν;</l>
</p></sp>
<sp>
<speaker>Χορός</speaker>
<p><l>οὐκ οἶδα πλὴν ἕν· φόνιον οἰμωγὴν κλύω.</l>
</p></sp>
<sp>
<speaker>Ἠλέκτρα</speaker>
<p><l>ἤκουσα κἀγώ, τηλόθεν μέν, ἀλλ’ ὅμως.</l>
</p></sp>
<sp>
<speaker>Χορός</speaker>
<p><l>μακρὰν γὰρ ἕρπει γῆρυς, ἐμφανής γε μήν.</l>
</p></sp>
<sp>
<speaker>Ἠλέκτρα</speaker>
<p><l n="755">Ἀργεῖος ὁ στεναγμός· ἦ φίλων ἐμῶν;</l>
</p></sp>
<sp>
<speaker>Χορός</speaker>
<p><l>οὐκ οἶδα· πᾶν γὰρ μείγνυται μέλος βοῆς.</l>
</p></sp>
<sp>
<speaker>Ἠλέκτρα</speaker>
<p><l>σφαγὴν ἀυτεῖς τήνδε μοι· τί μέλλομεν;</l>
</p></sp>
<sp>
<speaker>Χορός</speaker>
<p><l>ἔπισχε, τρανῶς ὡς μάθῃς τύχας σέθεν.</l>
</p></sp>
<sp>
<speaker>Ἠλέκτρα</speaker>
<p><l>οὐκ ἔστι· νικώμεσθα· ποῦ γὰρ ἄγγελοι;</l>
</p></sp>
<sp>
<speaker>Χορός</speaker>
<p><l n="760">ἥξουσιν· οὔτοι βασιλέα φαῦλον κτανεῖν.</l>
</p></sp>
<sp>
<speaker>Ἄγγελος</speaker>
<p><l>ὦ καλλίνικοι παρθένοι Μυκηνίδες,</l>
<l>νικῶντ’ Ὀρέστην πᾶσιν ἀγγέλλω φίλοις,</l>
<l>Ἀγαμέμνονος δὲ φονέα κείμενον πέδῳ</l>
<l>Αἴγισθον· ἀλλὰ θεοῖσιν εὔχεσθαι χρεών.</l>
</p></sp>
<sp>
<speaker>Ἠλέκτρα</speaker>
<p><l n="765">τίς δ’ εἶ σύ; πῶς μοι πιστὰ σημαίνεις τάδε;</l>
</p></sp>
<sp>
<speaker>Ἄγγελος</speaker>
<p><l>οὐκ οἶσθ’ ἀδελφοῦ μ’ εἰσορῶσα πρόσπολον;</l>
</p></sp>
<sp>
<speaker>Ἠλέκτρα</speaker>
<p><l>ὦ φίλτατ’, ἔκ τοι δείματος δυσγνωσίαν</l>
<l>εἶχον προσώπου· νῦν δὲ γιγνώσκω σε δή.</l>
<l>τί φῄς; τέθνηκε πατρὸς ἐμοῦ στυγνὸς φονεύς;</l>
</p></sp>
<sp>
<speaker>Ἄγγελος</speaker>
<p><l n="770">τέθνηκε· δίς σοι ταὔθ’, ἃ γοῦν βούλῃ, λέγω.</l>
</p></sp>
<sp>
<speaker>Ἠλέκτρα</speaker>
<p><l>ὦ θεοί, Δίκη τε πάνθ’ ὁρῶς’, ἦλθές ποτε.</l>
<l>ποίῳ τρόπῳ δὲ καὶ τίνι ῥυθμῷ φόνου</l>
<l>κτείνει Θυέστου παῖδα; βούλομαι μαθεῖν.</l>
<milestone ed="p" n="774" unit="card"/>
</p></sp>
<sp n="*)/aggelos">
<speaker>Ἄγγελος</speaker>
<p><l>ἐπεὶ μελάθρων τῶνδ’ ἀπήραμεν πόδα,</l>
<l n="775">ἐσβάντες ᾖμεν δίκροτον εἰς ἁμαξιτὸν</l>
<l>ἔνθ’ ἦν ὁ κλεινὸς τῶν Μυκηναίων ἄναξ.</l>
<l>κυρεῖ δὲ κήποις ἐν καταρρύτοις βεβώς,</l>
<l>δρέπων τερείνης μυρσίνης κάρᾳ πλόκους·</l>
<l>ἰδών τ’ ἀυτεῖ· Χαίρετ’, ὦ ξένοι· τίνες</l>
<l n="780">πόθεν πορεύεσθ’; ἔστε τ’ ἐκ ποίας χθονός;</l>
<l>ὁ δ’ εἶπ’ Ὀρέστης· Θεσσαλοί· πρὸς δ’ Ἀλφεὸν</l>
<l>θύσοντες ἐρχόμεσθ’ Ὀλυμπίῳ Διί.</l>
<l>κλύων δὲ ταῦτ’ Αἴγισθος ἐννέπει τάδε·</l>
<l>νῦν μὲν παρ’ ἡμῖν χρὴ συνεστίους ἐμοὶ</l>
<l n="785">θοίνης γενέσθαι· τυγχάνω δὲ βουθυτῶν</l>
<l>νύμφαις· ἑῷοι δ’ ἐξαναστάντες λέχους</l>
<l>ἐς ταὐτὸν ἥξετ’. ἀλλ’ ἴωμεν ἐς δόμους &mdash; </l>
<l>καὶ ταῦθ’ ἅμ’ ἠγόρευε καὶ χερὸς λαβὼν</l>
<l>παρῆγεν ἡμᾶς &mdash; οὐδ’ ἀπαρνεῖσθαι χρεών·</l>
<l n="790">&lsqb;ἐπεὶ δ’ ἐν οἴκοις ἦμεν, ἐννέπει τάδε·&rsqb;</l>
<l>λούτρ’ ὡς τάχιστα τοῖς ξένοις τις αἰρέτω,</l>
<l>ὡς ἀμφὶ βωμὸν στῶσι χερνίβων πέλας.</l>
<l>ἀλλ’ εἶπ’ Ὀρέστης· Ἀρτίως ἡγνίσμεθα</l>
<l>λουτροῖσι καθαροῖς ποταμίων ῥείθρων ἄπο.</l>
<l n="795">εἰ δὲ ξένους ἀστοῖσι συνθύειν χρεών,</l>
<l>Αἴγισθ’, ἕτοιμοι κοὐκ ἀπαρνούμεσθ’, ἄναξ.</l>
</p><p><l><milestone ed="P" unit="para"/>τοῦτον μὲν οὖν μεθεῖσαν ἐκ μέσου λόγον·</l>
<l>λόγχας δὲ θέντες δεσπότου φρουρήματα</l>
<l>δμῶες πρὸς ἔργον πάντες ἵεσαν χέρας·</l>
<l n="800">οἳ μὲν σφαγεῖον ἔφερον, οἳ δ’ ᾖρον κανᾶ,</l>
<l>ἄλλοι δὲ πῦρ ἀνῆπτον ἀμφί τ’ ἐσχάρας</l>
<l>λέβητας ὤρθουν· πᾶσα δ’ ἐκτύπει στέγη.</l>
<l>λαβὼν δὲ προχύτας μητρὸς εὐνέτης σέθεν</l>
<l>ἔβαλλε βωμούς, τοιάδ’ ἐννέπων ἔπη·</l>
<l n="805">νύμφαι πετραῖαι, πολλάκις με βουθυτεῖν</l>
<l>καὶ τὴν κατ’ οἴκους Τυνδαρίδα δάμαρτ’ ἐμὴν</l>
<l>πράσσοντας ὡς νῦν, τοὺς δ’ ἐμοὺς ἐχθροὺς κακῶς</l>
<l> &mdash; λέγων Ὀρέστην καὶ σέ. δεσπότης δ’ ἐμὸς</l>
<l>τἀναντί’ ηὔχετ’, οὐ γεγωνίσκων λόγους,</l>
<l n="810">λαβεῖν πατρῷα δώματ’. ἐκ κανοῦ δ’ ἑλὼν</l>
<l>Αἴγισθος ὀρθὴν σφαγίδα, μοσχείαν τρίχα</l>
<l>τεμὼν ἐφ’ ἁγνὸν πῦρ ἔθηκε δεξιᾷ,</l>
<l>κἄσφαξ’ ἐπ’ ὤμων μόσχον ὡς ἦραν χεροῖν</l>
<l>δμῶες, λέγει δὲ σῷ κασιγνήτῳ τάδε·</l>
<l n="815">Ἐκ τῶν καλῶν κομποῦσι τοῖσι Θεσσαλοῖς</l>
<l>εἶναι τόδ’, ὅστις ταῦρον ἀρταμεῖ καλῶς</l>
<l>ἵππους τ’ ὀχμάζει· λαβὲ σίδηρον, ὦ ξένε,</l>
<l>δεῖξόν τε φήμην ἔτυμον ἀμφὶ Θεσσαλῶν.</l>
<milestone ed="p" n="819" unit="card"/>
</p><p><l><milestone ed="P" unit="para"/>ὁ δ’ εὐκρότητον Δωρίδ’ ἁρπάσας χεροῖν,</l>
<l n="820">ῥίψας ἀπ’ ὤμων εὐπρεπῆ πορπάματα,</l>
<l>Πυλάδην μὲν εἵλετ’ ἐν πόνοις ὑπηρέτην,</l>
<l>δμῶας δ’ ἀπωθεῖ· καὶ λαβὼν μόσχου πόδα,</l>
<l>λευκὰς ἐγύμνου σάρκας ἐκτείνων χέρα·</l>
<l>θᾶσσον δὲ βύρσαν ἐξέδειρεν ἢ δρομεὺς</l>
<l n="825">δισσοὺς διαύλους ἱππίους διήνυσε,</l>
<l>κἀνεῖτο λαγόνας. ἱερὰ δ’ ἐς χεῖρας λαβὼν</l>
<l>Αἴγισθος ἤθρει. καὶ λοβὸς μὲν οὐ προσῆν</l>
<l>σπλάγχνοις, πύλαι δὲ καὶ δοχαὶ χολῆς πέλας</l>
<l>κακὰς ἔφαινον τῷ σκοποῦντι προσβολάς.</l>
<l n="830">χὣ μὲν σκυθράζει, δεσπότης δ’ ἀνιστορεῖ·</l>
<l>τί χρῆμ’ ἀθυμεῖς;  &mdash; ὦ ξέν’, ὀρρωδῶ τινα</l>
<l>δόλον θυραῖον. ἔστι δ’ ἔχθιστος βροτῶν</l>
<l>Ἀγαμέμνονος παῖς πολέμιός τ’ ἐμοῖς δόμοις·</l>
<l>ὃ δ’ εἶπε· φυγάδος δῆτα δειμαίνεις δόλον,</l>
<l n="835">πόλεως ἀνάσσων; οὐχ, ὅπως παστήρια</l>
<l>θοινασόμεσθα, Φθιάδ’ ἀντὶ Δωρικῆς</l>
<l>οἴσει τις ἡμῖν κοπίδ’, ἀπορρήξω χέλυν;</l>
<l>λαβὼν δὲ κόπτει. σπλάγχνα δ’ Αἴγισθος λαβὼν</l>
<l>ἤθρει διαιρῶν. τοῦ δὲ νεύοντος κάτω</l>
<l n="840">ὄνυχας ἐπ’ ἄκρους στὰς κασίγνητος σέθεν</l>
<l>ἐς σφονδύλους ἔπαισε, νωτιαῖα δὲ</l>
<l>ἔρρηξεν ἄρθρα· πᾶν δὲ σῶμ’ ἄνω κάτω</l>
<l>ἤσπαιρεν ἠλάλαζε δυσθνῄσκων φόνῳ.</l>
</p><p><l><milestone ed="P" unit="para"/>δμῶες δ’ ἰδόντες εὐθὺς ᾖξαν ἐς δόρυ,</l>
<l n="845">πολλοὶ μάχεσθαι πρὸς δύ’· ἀνδρείας δ’ ὕπο</l>
<l>ἔστησαν ἀντίπρῳρα σείοντες βέλη</l>
<l>Πυλάδης Ὀρέστης τ’. εἶπε δ’· οὐχὶ δυσμενὴς</l>
<l>ἥκω πόλει τῇδ’ οὐδ’ ἐμοῖς ὀπάοσιν,</l>
<l>φονέα δὲ πατρὸς ἀντετιμωρησάμην</l>
<l n="850">τλήμων Ὀρέστης· ἀλλὰ μή με καίνετε,</l>
<l>πατρὸς παλαιοὶ δμῶες. οἳ δ’, ἐπεὶ λόγων</l>
<l>ἤκουσαν, ἔσχον κάμακας· ἐγνώσθη δ’ ὑπὸ</l>
<l>γέροντος ἐν δόμοισιν ἀρχαίου τινός.</l>
<l>στέφουσι δ’ εὐθὺς σοῦ κασιγνήτου κάρα</l>
<l n="855">χαίροντες ἀλαλάζοντες. ἔρχεται δὲ σοὶ</l>
<l>κάρα ’πιδείξων οὐχὶ Γοργόνος φέρων,</l>
<l>ἀλλ’ ὃν στυγεῖς Αἴγισθον· αἷμα δ’ αἵματος</l>
<l>πικρὸς δανεισμὸς ἦλθε τῷ θανόντι νῦν.</l>
</p></sp>
</div>
<milestone ed="p" n="859" unit="card"/>
<div type="choral">
<div type="strophe">
<sp><speaker>Χορός</speaker>
<p><l>θὲς ἐς χορόν, ὦ φίλα, ἴχνος,</l>
<l n="860">ὡς νεβρὸς οὐράνιον</l>
<l>πήδημα κουφίζουσα σὺν ἀγλαί̈ᾳ.</l>
<l>νικᾷ στεφαναφορίαν</l>
<l>&dagger; κρείσσω τοῖς &dagger; παρ’ Ἀλφειοῦ ῥεέθροισι τελέσσας</l>
<l>κασίγνητος σέθεν· ἀλλ’ ἐπάειδε</l>
<l n="865">καλλίνικον ᾠδὰν ἐμῷ χορῷ.</l>
<milestone ed="p" n="866" unit="card"/></p></sp>
<sp>
<speaker>Ἠλέκτρα</speaker>
<p><l>ὦ φέγγος, ὦ τέθριππον ἡλίου σέλας,</l>
<l>ὦ γαῖα καὶ νὺξ ἣν ἐδερκόμην πάρος,</l>
<l>νῦν ὄμμα τοὐμὸν ἀμπτυχαί τ’ ἐλεύθεροι,</l>
<l>ἐπεὶ πατρὸς πέπτωκεν Αἴγισθος φονεύς.</l>
<l n="870">φέρ’, οἷα δὴ χω καὶ δόμοι κεύθουσί μου</l>
<l>κόμης ἀγάλματ’ ἐξενέγκωμαι, φίλαι,</l>
<l>στέψω τ’ ἀδελφοῦ κρᾶτα τοῦ νικηφόρου.</l>
<milestone ed="p" n="873" unit="card"/>
</p></sp></div>
<div type="antistrophe">
<sp><speaker>Χορός</speaker>
<p><l>σὺ μέν νυν ἀγάλματ’ ἄειρε</l>
<l>κρατί· τὸ δ’ ἁμέτερον</l>
<l n="875">χωρήσεται Μούσαισι χόρευμα φίλον.</l>
<l>νῦν οἱ πάρος ἁμέτεροι</l>
<l>γαίας τυραννεύσουσι φίλοι βασιλῆες,</l>
<l>δικαίως . . . τοὺς ἀδίκους καθελόντες.</l>
<l>ἀλλ’ ἴτω ξύναυλος βοὰ χαρᾷ.</l>
<milestone ed="p" n="880" unit="card"/></p></sp></div>
</div>
<div type="episode">
<sp>
<speaker>Ἠλέκτρα</speaker>
<p><l n="880">ὦ καλλίνικε, πατρὸς ἐκ νικηφόρου</l>
<l>γεγώς, Ὀρέστα, τῆς ὑπ’ Ἰλίῳ μάχης,</l>
<l>δέξαι κόμης σῆς βοστρύχων ἀνδήματα.</l>
<l>ἥκεις γὰρ οὐκ ἀχρεῖον ἔκπλεθρον δραμὼν</l>
<l>ἀγῶν’ ἐς οἴκους, ἀλλὰ πολέμιον κτανὼν</l>
<l n="885">Αἴγισθον, ὃς σὸν πατέρα κἀμὸν ὤλεσε.</l>
<l>σύ τ’, ὦ παρασπίστ’, ἀνδρὸς εὐσεβεστάτου</l>
<l>παίδευμα Πυλάδη, στέφανον ἐξ ἐμῆς χερὸς</l>
<l>δέχου· φέρῃ γὰρ καὶ σὺ τῷδ’ ἴσον μέρος</l>
<l>ἀγῶνος· αἰεὶ δ’ εὐτυχεῖς φαίνοισθέ μοι.</l>
</p></sp>
<sp>
<speaker>Ὀρέστης</speaker>
<p><l n="890">θεοὺς μὲν ἡγοῦ πρῶτον, Ἠλέκτρα, τύχης</l>
<l>ἀρχηγέτας τῆσδ’, εἶτα κἄμ’ ἐπαίνεσον</l>
<l>τὸν τῶν θεῶν τε τῆς τύχης θ’ ὑπηρέτην.</l>
<l>ἥκω γὰρ οὐ λόγοισιν ἀλλ’ ἔργοις κτανὼν</l>
<l>Αἴγισθον· ὡς δὲ τῷ σάφ’ εἰδέναι τάδε</l>
<l n="895">προσθῶμεν, αὐτὸν τὸν θανόντα σοι φέρω,</l>
<l>ὃν εἴτε χρῄζεις θηρσὶν ἁρπαγὴν πρόθες,</l>
<l>ἢ σκῦλον οἰωνοῖσιν, αἰθέρος τέκνοις,</l>
<l>πήξας’ ἔρεισον σκόλοπι· σὸς γάρ ἐστι νῦν</l>
<l>&lsqb;δοῦλος, πάροιθε δεσπότης κεκλημένος.&rsqb;</l>
</p></sp>
<sp>
<speaker>Ἠλέκτρα</speaker>
<p><l n="900">αἰσχύνομαι μέν, βούλομαι δ’ εἰπεῖν ὅμως.</l>
</p></sp>
<sp>
<speaker>Ὀρέστης</speaker>
<p><l>τί χρῆμα; λέξον· ὡς φόβου γ’ ἔξωθεν εἶ.</l>
</p></sp>
<sp>
<speaker>Ἠλέκτρα</speaker>
<p><l>νεκροὺς ὑβρίζειν, μή μέ τις φθόνῳ βάλῃ.</l>
</p></sp>
<sp>
<speaker>Ὀρέστης</speaker>
<p><l>οὐκ ἔστιν οὐδεὶς ὅστις ἂν μέμψαιτό σε.</l>
</p></sp>
<sp>
<speaker>Ἠλέκτρα</speaker>
<p><l>δυσάρεστος ἡμῶν καὶ φιλόψογος πόλις.</l>
</p></sp>
<sp>
<speaker>Ὀρέστης</speaker>
<p><l n="905">λέγ’, εἴ τι χρῄζεις, σύγγον’· ἀσπόνδοισι γὰρ</l>
<l>νόμοισιν ἔχθραν τῷδε συμβεβλήκαμεν.</l>
<milestone ed="p" n="907" unit="card"/>
</p></sp>
<sp>
<speaker>Ἠλέκτρα</speaker>
<p><l>εἶἑν· τίν’ ἀρχὴν πρῶτά ς’ ἐξείπω κακῶν,</l>
<l>ποίας τελευτάς; τίνα μέσον τάξω λόγον;</l>
<l>καὶ μὴν δι’ ὄρθρων γ’ οὔποτ’ ἐξελίμπανον</l>
<l n="910">θρυλοῦς’ ἅ γ’ εἰπεῖν ἤθελον κατ’ ὄμμα σόν,</l>
<l>εἰ δὴ γενοίμην δειμάτων ἐλευθέρα</l>
<l>τῶν πρόσθε. νῦν οὖν ἐσμεν· ἀποδώσω δέ σοι</l>
<l>ἐκεῖν’ ἅ σε ζῶντ’ ἤθελον λέξαι κακά.</l>
</p><p><l><milestone ed="P" unit="para"/>ἀπώλεσάς με κὠρφανὴν φίλου πατρὸς</l>
<l n="915">καὶ τόνδ’ ἔθηκας, οὐδὲν ἠδικημένος,</l>
<l>κἄγημας αἰσχρῶς μητέρ’ ἄνδρα τ’ ἔκτανες</l>
<l>στρατηλατοῦνθ’ Ἕλλησιν, οὐκ ἐλθὼν Φρύγας.</l>
<l>ἐς τοῦτο δ’ ἦλθες ἀμαθίας ὥστ’ ἤλπισας</l>
<l>ὡς ἐς σὲ ἐμὴν δὴ μητέρ’ οὐχ ἕξοις κακὴν</l>
<l n="920">γήμας, ἐμοῦ δὲ πατρὸς ἠδίκεις λέχη.</l>
<l>ἴστω δ’, ὅταν τις διολέσας δάμαρτά του</l>
<l>κρυπταῖσιν εὐναῖς εἶτ’ ἀναγκασθῇ λαβεῖν,</l>
<l>δύστηνός ἐστιν, εἰ δοκεῖ τὸ σωφρονεῖν</l>
<l>ἐκεῖ μὲν αὐτὴν οὐκ ἔχειν, παρ’ οἷ δ’ ἔχειν.</l>
<l n="925">ἄλγιστα δ’ ᾤκεις, οὐ δοκῶν οἰκεῖν κακῶς·</l>
<l>ᾔδησθα γὰρ δῆτ’ ἀνόσιον γήμας γάμον,</l>
<l>μήτηρ δὲ ς’ ἄνδρα δυσσεβῆ κεκτημένη.</l>
<l>ἄμφω πονηρὼ δ’ ὄντ’ ἀνῃρεῖσθον τύχην</l>
<l>&dagger; κείνη τε τὴν σὴν καὶ σὺ τοὐκείνης κακόν. &dagger;</l>
<l n="930">πᾶσιν δ’ ἐν Ἀργείοισιν ἤκουες τάδε·</l>
<l>Ὁ τῆς γυναικός &mdash; οὐχὶ τἀνδρὸς ἡ γυνή.</l>
<l>καίτοι τόδ’ αἰσχρόν, προστατεῖν γε δωμάτων</l>
<l>γυναῖκα, μὴ τὸν ἄνδρα· κἀκείνους στυγῶ</l>
<l>τοὺς παῖδας, ὅστις τοῦ μὲν ἄρσενος πατρὸς</l>
<l n="935">οὐκ ὠνόμασται, τῆς δὲ μητρὸς ἐν πόλει.</l>
<l>ἐπίσημα γὰρ γήμαντι καὶ μείζω λέχη</l>
<l>τἀνδρὸς μὲν οὐδείς, τῶν δὲ θηλειῶν λόγος.</l>
</p><p><l><milestone ed="P" unit="para"/>ὃ δ’ ἠπάτα σε πλεῖστον οὐκ ἐγνωκότα,</l>
<l>ηὔχεις τις εἶναι τοῖσι χρήμασι σθένων·</l>
<l n="940">τὰ δ’ οὐδὲν εἰ μὴ βραχὺν ὁμιλῆσαι χρόνον.</l>
<l>ἡ γὰρ φύσις βέβαιος, οὐ τὰ χρήματα.</l>
<l>ἣ μὲν γὰρ αἰεὶ παραμένους’ αἴρει κακά·</l>
<l>ὁ δ’ ὄλβος ἀδίκως καὶ μετὰ σκαιῶν ξυνὼν</l>
<l>ἐξέπτατ’ οἴκων, σμικρὸν ἀνθήσας χρόνον.</l>
<l n="945">ἃ δ’ ἐς γυναῖκας &mdash; παρθένῳ γὰρ οὐ καλὸν</l>
<l>λέγειν &mdash; σιωπῶ, γνωρίμως δ’ αἰνίξομαι.</l>
<l>ὕβριζες, ὡς δὴ βασιλικοὺς ἔχων δόμους</l>
<l>κάλλει τ’ ἀραρώς. ἀλλ’ ἔμοιγ’ εἴη πόσις</l>
<l>μὴ παρθενωπός, ἀλλὰ τἀνδρείου τρόπου.</l>
<l n="950">τὰ γὰρ τέκν’ αὐτῶν Ἄρεος ἐκκρεμάννυται,</l>
<l>τὰ δ’ εὐπρεπῆ δὴ κόσμος ἐν χοροῖς μόνον.</l>
</p><p><l><milestone ed="P" unit="para"/>ἔρρ’, οὐδὲν εἰδὼς ὧν ἐφευρεθεὶς χρόνῳ</l>
<l>δίκην δέδωκας.  &mdash; ὧδέ τις κακοῦργος ὢν</l>
<l>μή μοι τὸ πρῶτον βῆμ’ ἐὰν δράμῃ καλῶς,</l>
<l n="955">νικᾶν δοκείτω τὴν Δίκην, πρὶν ἂν πέλας</l>
<l>γραμμῆς ἵκηται καὶ τέλος κάμψῃ βίου.</l>
</p></sp>
<milestone ed="p" n="957" unit="card"/>
<sp>
<speaker>Χορός</speaker>
<p><l>ἔπραξε δεινά, δεινὰ δ’ ἀντέδωκε σοὶ</l>
<l>καὶ τῷδ’· ἔχει γὰρ ἡ Δίκη μέγα σθένος.</l>
</p></sp>
<sp>
<speaker>Ἠλέκτρα</speaker>
<p><l>εἶἑν· κομίζειν τοῦδε σῶμ’ ἔσω χρεὼν</l>
<l n="960">σκότῳ τε δοῦναι, δμῶες, ὡς, ὅταν μόλῃ</l>
<l>μήτηρ, σφαγῆς πάροιθε μὴ εἰσίδῃ νεκρόν.</l>
</p></sp>
<sp>
<speaker>Ὀρέστης</speaker>
<p><l>ἐπίσχες· ἐμβάλωμεν εἰς ἄλλον λόγον.</l>
</p></sp>
<sp>
<speaker>Ἠλέκτρα</speaker>
<p><l>τί δ’; ἐκ Μυκηνῶν μῶν βοηδρόμους ὁρῶ;</l>
</p></sp>
<sp>
<speaker>Ὀρέστης</speaker>
<p><l>οὔκ, ἀλλὰ τὴν τεκοῦσαν ἥ μ’ ἐγείνατο.</l>
</p></sp>
<sp>
<speaker>Ἠλέκτρα</speaker>
<p><l n="965">καλῶς ἄρ’ ἄρκυν ἐς μέσην πορεύεται &mdash; </l>
<l>καὶ μὴν ὄχοις γε καὶ στολῇ λαμπρύνεται.</l>
</p></sp>
<sp>
<speaker>Ὀρέστης</speaker>
<p><l>τί δῆτα δρῶμεν; μητέρ’ ἦ φονεύσομεν;</l>
</p></sp>
<sp>
<speaker>Ἠλέκτρα</speaker>
<p><l>μῶν ς’ οἶκτος εἷλε, μητρὸς ὡς εἶδες δέμας;</l>
</p></sp>
<sp>
<speaker>Ὀρέστης</speaker>
<p><l>φεῦ·</l>
<l>πῶς γὰρ κτάνω νιν, ἥ μ’ ἔθρεψε κἄτεκεν;</l>
</p></sp>
<sp>
<speaker>Ἠλέκτρα</speaker>
<p><l n="970">ὥσπερ πατέρα σὸν ἥδε κἀμὸν ὤλεσεν.</l>
</p></sp>
<sp>
<speaker>Ὀρέστης</speaker>
<p><l>ὦ Φοῖβε, πολλήν γ’ ἀμαθίαν ἐθέσπισας &mdash; </l>
</p></sp>
<sp>
<speaker>Ἠλέκτρα</speaker>
<p><l>ὅπου δ’ Ἀπόλλων σκαιὸς ᾖ, τίνες σοφοί;</l>
</p></sp>
<sp>
<speaker>Ὀρέστης</speaker>
<p><l>ὅστις μ’ ἔχρησας μητέρ’, ἣν οὐ χρῆν, κτανεῖν.</l>
</p></sp>
<sp>
<speaker>Ἠλέκτρα</speaker>
<p><l>βλάπτῃ δὲ δὴ τί πατρὶ τιμωρῶν σέθεν;</l>
</p></sp>
<sp>
<speaker>Ὀρέστης</speaker>
<p><l n="975">μητροκτόνος νῦν φεύξομαι, τόθ’ ἁγνὸς ὤν.</l>
</p></sp>
<sp>
<speaker>Ἠλέκτρα</speaker>
<p><l>καὶ μή γ’ ἀμύνων πατρὶ δυσσεβὴς ἔσῃ.</l>
</p></sp>
<sp>
<speaker>Ὀρέστης</speaker>
<p><l>ἐγὼ δὲ μητρὸς &mdash; ; τῷ φόνου δώσω δίκας;</l>
</p></sp>
<sp>
<speaker>Ἠλέκτρα</speaker>
<p><l>τῷ δ’ ἢν πατρῴαν διαμεθῇς τιμωρίαν;</l>
</p></sp>
<sp>
<speaker>Ὀρέστης</speaker>
<p><l>ἆρ’ αὔτ’ ἀλάστωρ εἶπ’ ἀπεικασθεὶς θεῷ;</l>
</p></sp>
<sp>
<speaker>Ἠλέκτρα</speaker>
<p><l n="980">ἱερὸν καθίζων τρίποδ’; ἐγὼ μὲν οὐ δοκῶ.</l>
</p></sp>
<sp>
<speaker>Ὀρέστης</speaker>
<p><l>οὐδ’ ἂν πιθοίμην εὖ μεμαντεῦσθαι τάδε.</l>
</p></sp>
<sp>
<speaker>Ἠλέκτρα</speaker>
<p><l>οὐ μὴ κακισθεὶς εἰς ἀνανδρίαν πεσῇ.</l>
</p></sp>
<sp>
<speaker>Ὀρέστης</speaker>
<p><l>ἀλλ’ ἦ τὸν αὐτὸν τῇδ’ ὑποστήσω δόλον;</l>
</p></sp>
<sp>
<speaker>Ἠλέκτρα</speaker>
<p><l>ᾧ καὶ πόσιν καθεῖλες, Αἴγισθον κτανών.</l>
</p></sp>
<sp>
<speaker>Ὀρέστης</speaker>
<p><l n="985">ἔσειμι· δεινοῦ δ’ ἄρχομαι προβλήματος</l>
<l>καὶ δεινὰ δράσω γε &mdash; εἰ θεοῖς δοκεῖ τάδε,</l>
<l>ἔστω· πικρὸν δὲ χἡδὺ τἀγώνισμά μοι.</l>
<milestone ed="p" n="988" unit="card"/>
</p></sp>
<div type="anapests">
<sp>
<speaker>Χορός</speaker>
<p><l>&lsqb;ἰώ,&rsqb;</l>
<l>βασίλεια γύναι χθονὸς Ἀργείας,</l>
<l>παῖ Τυνδάρεω,</l>
<l n="990">καὶ τοῖν ἀγαθοῖν ξύγγονε κούροιν</l>
<l>Διός, οἳ φλογερὰν αἰθέρ’ ἐν ἄστροις</l>
<l>ναίουσι, βροτῶν ἐν ἁλὸς ῥοθίοις</l>
<l>τιμὰς σωτῆρας ἔχοντες·</l>
<l>χαῖρε, σεβίζω ς’ ἴσα καὶ μάκαρας</l>
<l n="995">πλούτου μεγάλης τ’ εὐδαιμονίας.</l>
<l>τὰς σὰς δὲ τύχας θεραπεύεσθαι</l>
<l>καιρός. &amp;lt;χαῖρ’,&amp;gt; ὦ βασίλεια.</l>
<milestone ed="p" n="998" unit="card"/>
</p></sp>
<sp>
<speaker>Κλυταιμήστρα</speaker>
<p><l>ἔκβητ’ ἀπήνης, Τρῳάδες, χειρὸς δ’ ἐμῆς</l>
<l>λάβεσθ’, ἵν’ ἔξω τοῦδ’ ὄχου στήσω πόδα.</l>
<l n="1000">σκύλοισι μὲν γὰρ θεῶν κεκόσμηνται δόμοι</l>
<l>Φρυγίοις, ἐγὼ δὲ τάσδε, Τρῳάδος χθονὸς</l>
<l>ἐξαίρετ’, ἀντὶ παιδὸς ἣν ἀπώλεσα</l>
<l>σμικρὸν γέρας, καλὸν δὲ κέκτημαι δόμοις.</l>
</p></sp>
<sp>
<speaker>Ἠλέκτρα</speaker>
<p><l>οὔκουν ἐγώ &mdash; δούλη γὰρ ἐκβεβλημένη</l>
<l n="1005">δόμων πατρῴων δυστυχεῖς οἰκῶ δόμους &mdash; </l>
<l>μῆτερ, λάβωμαι μακαρίας τῆς σῆς χερός;</l>
</p></sp>
<sp>
<speaker>Κλυταιμήστρα</speaker>
<p><l>δοῦλαι πάρεισιν αἵδε, μὴ σύ μοι πόνει.</l>
</p></sp>
<sp>
<speaker>Ἠλέκτρα</speaker>
<p><l>τί δ’; αἰχμάλωτόν τοί μ’ ἀπῴκισας δόμων,</l>
<l>ᾑρημένων δὲ δωμάτων ᾑρήμεθα,</l>
<l n="1010">ὡς αἵδε, πατρὸς ὀρφαναὶ λελειμμέναι.</l>
</p></sp>
<sp n="*klutaimh/stra">
<speaker>Κλυταιμήστρα</speaker>
<p><l>τοιαῦτα μέντοι σὸς πατὴρ βουλεύματα</l>
<l>ἐς οὓς ἐχρῆν ἥκιστ’ ἐβούλευσεν φίλων.</l>
<l>λέξω δὲ . . . καίτοι δόξ’ ὅταν λάβῃ κακὴ</l>
<l>γυναῖκα, γλώσσῃ πικρότης ἔνεστί τις.</l>
<l n="1015">ὡς μὲν παρ’ ἡμῖν, οὐ καλῶς· τὸ πρᾶγμα δὲ</l>
<l>μαθόντας, ἢν μὲν ἀξίως μισεῖν ἔχῃ,</l>
<l>στυγεῖν δίκαιον· εἰ δὲ μή, τί δεῖ στυγεῖν;</l>
<l>ἡμᾶς ἔδωκε Τυνδάρεως τῷ σῷ πατρί,</l>
<l>οὐχ ὥστε θνῄσκειν, οὐδ’ ἃ γειναίμην ἐγώ.</l>
<l n="1020">κεῖνος δὲ παῖδα τὴν ἐμὴν Ἀχιλλέως</l>
<l>λέκτροισι πείσας ᾤχετ’ ἐκ δόμων ἄγων</l>
<l>πρυμνοῦχον Αὖλιν, ἔνθ’ ὑπερτείνας πυρᾶς</l>
<l>λευκὴν διήμης’ Ἰφιγόνης παρηί̈δα.</l>
<l>κεἰ μὲν πόλεως ἅλωσιν ἐξιώμενος,</l>
<l n="1025">ἢ δῶμ’ ὀνήσων τἄλλα τ’ ἐκσῴζων τέκνα,</l>
<l>ἔκτεινε πολλῶν μίαν ὕπερ, συγγνώστ’ ἂν ἦν·</l>
<l>νῦν δ’ οὕνεχ’ Ἑλένη μάργος ἦν ὅ τ’ αὖ λαβὼν</l>
<l>ἄλοχον κολάζειν προδότιν οὐκ ἠπίστατο,</l>
<l>τούτων ἕκατι παῖδ’ ἐμὴν διώλεσεν.</l>
<l n="1030">ἐπὶ τοῖσδε τοίνυν καίπερ ἠδικημένη</l>
<l>οὐκ ἠγριώμην οὐδ’ ἂν ἔκτανον πόσιν·</l>
<l>ἀλλ’ ἦλθ’ ἔχων μοι μαινάδ’ ἔνθεον κόρην</l>
<l>λέκτροις τ’ ἐπεισέφρηκε, καὶ νύμφα δύο</l>
<l>ἐν τοῖσιν αὐτοῖς δώμασιν κατείχομεν.</l>
<milestone ed="p" n="1035" unit="card"/>
</p><p><l n="1035"><milestone ed="P" unit="para"/>μῶρον μὲν οὖν γυναῖκες, οὐκ ἄλλως λέγω·</l>
<l>ὅταν δ’, ὑπόντος τοῦδ’, ἁμαρτάνῃ πόσις</l>
<l>τἄνδον παρώσας λέκτρα, μιμεῖσθαι θέλει</l>
<l>γυνὴ τὸν ἄνδρα χἅτερον κτᾶσθαι φίλον.</l>
<l>κἄπειτ’ ἐν ἡμῖν ὁ ψόγος λαμπρύνεται,</l>
<l n="1040">οἱ δ’ αἴτιοι τῶνδ’ οὐ κλύους’ ἄνδρες κακῶς.</l>
<l>εἰ δ’ ἐκ δόμων ἥρπαστο Μενέλεως λάθρᾳ,</l>
<l>κτανεῖν μ’ Ὀρέστην χρῆν, κασιγνήτης πόσιν</l>
<l>Μενέλαον ὡς σώσαιμι; σὸς δὲ πῶς πατὴρ</l>
<l>ἠνέσχετ’ ἂν ταῦτ’; εἶτα τὸν μὲν οὐ θανεῖν</l>
<l n="1045">κτείνοντα χρῆν τἄμ’, ἐμὲ δὲ πρὸς κείνου παθεῖν;</l>
<l>ἔκτειν’, ἐτρέφθην ἥνπερ ἦν πορεύσιμον</l>
<l>πρὸς τοὺς ἐκείνῳ πολεμίους. φίλων γὰρ ἂν</l>
<l>τίς ἂν πατρὸς σοῦ φόνον ἐκοινώνησέ μοι;</l>
<l>λέγ’, εἴ τι χρῄζεις, κἀντίθες παρρησίᾳ,</l>
<l n="1050">ὅπως τέθνηκε σὸς πατὴρ οὐκ ἐνδίκως.</l>
</p></sp>
<sp>
<speaker>Χορός</speaker>
<p><l>δίκαι’ ἔλεξας· ἡ δίκη δ’ αἰσχρῶς ἔχει.</l>
<l>γυναῖκα γὰρ χρὴ πάντα συγχωρεῖν πόσει,</l>
<l>ἥτις φρενήρης· ᾗ δὲ μὴ δοκεῖ τάδε,</l>
<l>οὐδ’ εἰς ἀριθμὸν τῶν ἐμῶν ἥκει λόγων.</l>
</p></sp>
<sp>
<speaker>Ἠλέκτρα</speaker>
<p><l n="1055">μέμνησο, μῆτερ, οὓς ἔλεξας ὑστάτους</l>
<l>λόγους, διδοῦσα πρὸς σέ μοι παρρησίαν.</l>
</p></sp>
<sp>
<speaker>Κλυταιμήστρα</speaker>
<p><l>καὶ νῦν γέ φημι κοὐκ ἀπαρνοῦμαι, τέκνον.</l>
</p></sp>
<sp>
<speaker>Ἠλέκτρα</speaker>
<p><l>&dagger; ἆρα &dagger; κλύουσα, μῆτερ, εἶτ’ ἔρξεις κακῶς;</l>
</p></sp>
<sp>
<speaker>Κλυταιμήστρα</speaker>
<p><l>οὐκ ἔστι, τῇ σῇ δ’ ἡδὺ προσθήσω φρενί.</l>
<milestone ed="p" n="1060" unit="card"/>
</p></sp>
<sp>
<speaker>Ἠλέκτρα</speaker>
<p><l n="1060">λέγοιμ’ ἄν· ἀρχὴ δ’ ἥδε μοι προοιμίου·</l>
<l>εἴθ’ εἶχες, ὦ τεκοῦσα, βελτίους φρένας.</l>
<l>τὸ μὲν γὰρ εἶδος αἶνον ἄξιον φέρειν</l>
<l>Ἑλένης τε καὶ σοῦ, δύο δ’ ἔφυτε συγγόνω,</l>
<l>ἄμφω ματαίω Κάστορός τ’ οὐκ ἀξίω.</l>
<l n="1065">ἣ μὲν γὰρ ἁρπασθεῖς’ ἑκοῦς’ ἀπώλετο,</l>
<l>σὺ δ’ ἄνδρ’ ἄριστον Ἑλλάδος διώλεσας,</l>
<l>σκῆψιν προτείνους’, ὡς ὑπὲρ τέκνου πόσιν</l>
<l>ἔκτεινας· οὐ γάρ ς’ ὡς ἔγωγ’ ἴσασιν εὖ.</l>
<l>ἥτις, θυγατρὸς πρὶν κεκυρῶσθαι σφαγάς,</l>
<l n="1070">νέον τ’ ἀπ’ οἴκων ἀνδρὸς ἐξωρμημένου,</l>
<l>ξανθὸν κατόπτρῳ πλόκαμον ἐξήσκεις κόμης.</l>
<l>γυνὴ δ’, ἀπόντος ἀνδρός ἥτις ἐκ δόμων</l>
<l>ἐς κάλλος ἀσκεῖ, διάγραφ’ ὡς οὖσαν κακήν.</l>
<l>οὐδὲν γὰρ αὐτὴν δεῖ θύρασιν εὐπρεπὲς</l>
<l n="1075">φαίνειν πρόσωπον, ἤν τι μὴ ζητῇ κακόν.</l>
<l>μόνη δὲ πασῶν οἶδ’ ἐγὼ ς’ Ἑλληνίδων,</l>
<l>εἰ μὲν τὰ Τρώων εὐτυχοῖ, κεχαρμένην,</l>
<l>εἰ δ’ ἥσσον’ εἴη, συννεφοῦσαν ὄμματα,</l>
<l>Ἀγαμέμνον’ οὐ χρῄζουσαν ἐκ Τροίας μολεῖν.</l>
<l n="1080">καίτοι καλῶς γε σωφρονεῖν παρεῖχέ σοι·</l>
<l>ἄνδρ’ εἶχες οὐ κακίον’ Αἰγίσθου πόσιν,</l>
<l>ὃν Ἑλλὰς αὑτῆς εἵλετο στρατηλάτην·</l>
<l>Ἑλένης δ’ ἀδελφῆς τοιάδ’ ἐξειργασμένης</l>
<l>ἐξῆν κλέος σοι μέγα λαβεῖν· τὰ γὰρ κακὰ</l>
<l n="1085">παράδειγμα τοῖς ἐσθλοῖσιν εἴσοψίν τ’ ἔχει.</l>
</p><p><l><milestone ed="P" unit="para"/>εἰ δ’, ὡς λέγεις, σὴν θυγατέρ’ ἔκτεινεν πατήρ,</l>
<l>ἐγὼ τί ς’ ἠδίκης’ ἐμός τε σύγγονος;</l>
<l>πῶς οὐ πόσιν κτείνασα πατρῴους δόμους</l>
<l>ἡμῖν προσῆψας, ἀλλ’ ἐπηνέγκω λέχει</l>
<l n="1090">τἀλλότρια, μισθοῦ τοὺς γάμους ὠνουμένη;</l>
<l>κοὔτ’ ἀντιφεύγει παιδὸς ἀντὶ σοῦ πόσις,</l>
<l>οὔτ’ ἀντ’ ἐμοῦ τέθνηκε, δὶς τόσως ἐμὲ</l>
<l>κτείνας ἀδελφῆς ζῶσαν. εἰ δ’ ἀμείψεται</l>
<l>φόνον δικάζων φόνος, ἀποκτενῶ ς’ ἐγὼ</l>
<l n="1095">καὶ παῖς Ὀρέστης πατρὶ τιμωρούμενοι·</l>
<l>εἰ γὰρ δίκαι’ ἐκεῖνα, καὶ τάδ’ ἔνδικα.</l>
<l>&lsqb;ὅστις δὲ πλοῦτον ἢ εὐγένειαν εἰσιδὼν</l>
<l>γαμεῖ πονηράν, μῶρός ἐστι· μικρὰ γὰρ</l>
<l>μεγάλων ἀμείνω σώφρον’ ἐν δόμοις λέχη.</l>
<milestone ed="p" n="1100" unit="card"/>
</p></sp>
<sp>
<speaker>Χορός</speaker>
<p><l n="1100">τύχη γυναικῶν ἐς γάμους. τὰ μὲν γὰρ εὖ,</l>
<l>τὰ δ’ οὐ καλῶς πίπτοντα δέρκομαι βροτῶν.&rsqb;</l>
</p></sp>
<sp>
<speaker>Κλυταιμήστρα</speaker>
<p><l>ὦ παῖ, πέφυκας πατέρα σὸν στέργειν ἀεί·</l>
<l>ἔστιν δὲ καὶ τόδ’· οἳ μέν εἰσιν ἀρσένων,</l>
<l>οἳ δ’ αὖ φιλοῦσι μητέρας μᾶλλον πατρός.</l>
<l n="1105">συγγνώσομαί σοι· καὶ γὰρ οὐχ οὕτως ἄγαν</l>
<l>χαίρω τι, τέκνον, τοῖς δεδραμένοις ἐμοί.</l>
</p><p><l><milestone ed="P" unit="para"/>σὺ δ’ ὧδ’ ἄλουτος καὶ δυσείματος χρόα</l>
<l>λεχὼ νεογνῶν ἐκ τόκων πεπαυμένη;</l>
</p><p><l><milestone ed="P" unit="para"/>οἴμοι τάλαινα τῶν ἐμῶν βουλευμάτων·</l>
<l n="1110">ὡς μᾶλλον ἢ χρῆν ἤλας’ εἰς ὀργὴν πόσιν.</l>
</p></sp>
<sp>
<speaker>Ἠλέκτρα</speaker>
<p><l>ὀψὲ στενάζεις, ἡνίκ’ οὐκ ἔχεις ἄκη.</l>
<l>πατὴρ μὲν οὖν τέθνηκε· τὸν δ’ ἔξω χθονὸς</l>
<l>πῶς οὐ κομίζῃ παῖδ’ ἀλητεύοντα σόν;</l>
</p></sp>
<sp>
<speaker>Κλυταιμήστρα</speaker>
<p><l>δέδοικα· τοὐμὸν δ’, οὐχὶ τοὐκείνου, σκοπῶ.</l>
<l n="1115">πατρὸς γάρ, ὡς λέγουσι, θυμοῦται φόνῳ.</l>
</p></sp>
<sp>
<speaker>Ἠλέκτρα</speaker>
<p><l>τί δαὶ πόσιν σὸν ἄγριον εἰς ἡμᾶς ἔχεις;</l>
</p></sp>
<sp>
<speaker>Κλυταιμήστρα</speaker>
<p><l>τρόποι τοιοῦτοι· καὶ σὺ δ’ αὐθάδης ἔφυς.</l>
</p></sp>
<sp>
<speaker>Ἠλέκτρα</speaker>
<p><l>ἀλγῶ γάρ· ἀλλὰ παύσομαι θυμουμένη.</l>
</p></sp>
<sp>
<speaker>Κλυταιμήστρα</speaker>
<p><l>καὶ μὴν ἐκεῖνος οὐκέτ’ ἔσται σοι βαρύς.</l>
</p></sp>
<sp>
<speaker>Ἠλέκτρα</speaker>
<p><l n="1120">φρονεῖ μέγ’· ἐν γὰρ τοῖς ἐμοῖς ναίει δόμοις.</l>
</p></sp>
<sp>
<speaker>Κλυταιμήστρα</speaker>
<p><l>ὁρᾷς; ἀν’ αὖ σὺ ζωπυρεῖς νείκη νέα.</l>
</p></sp>
<sp>
<speaker>Ἠλέκτρα</speaker>
<p><l>σιγῶ· δέδοικα γάρ νιν ὡς δέδοικ’ ἐγώ.</l>
</p></sp>
<sp>
<speaker>Κλυταιμήστρα</speaker>
<p><l>παῦσαι λόγων τῶνδε. ἀλλὰ τί μ’ ἐκάλεις, τέκνον;</l>
</p></sp>
<sp>
<speaker>Ἠλέκτρα</speaker>
<p><l>ἤκουσας, οἶμαι, τῶν ἐμῶν λοχευμάτων·</l>
<l n="1125">τούτων ὕπερ μοι θῦσον &mdash; οὐ γὰρ οἶδ’ ἐγώ &mdash; </l>
<l>δεκάτῃ σελήνῃ παιδὸς ὡς νομίζεται·</l>
<l>τρίβων γὰρ οὐκ εἴμ’, ἄτοκος οὖς’ ἐν τῷ πάρος.</l>
</p></sp>
<sp>
<speaker>Κλυταιμήστρα</speaker>
<p><l>ἄλλης τόδ’ ἔργον, ἥ ς’ ἔλυσεν ἐκ τόκων.</l>
</p></sp>
<sp>
<speaker>Ἠλέκτρα</speaker>
<p><l>αὐτὴ ’λόχευον κἄτεκον μόνη βρέφος.</l>
</p></sp>
<sp>
<speaker>Κλυταιμήστρα</speaker>
<p><l n="1130">οὕτως ἀγείτων οἶκος ἵδρυται φίλων;</l>
</p></sp>
<sp>
<speaker>Ἠλέκτρα</speaker>
<p><l>πένητας οὐδεὶς βούλεται κτᾶσθαι φίλους.</l>
</p></sp>
<sp>
<speaker>Κλυταιμήστρα</speaker>
<p><l>ἀλλ’ εἶμι, παιδὸς ἀριθμὸν ὡς τελεσφόρον</l>
<l>θύσω θεοῖσι· σοὶ δ’ ὅταν πράξω χάριν</l>
<l>τήνδ’, εἶμ’ ἐπ’ ἀγρὸν οὗ πόσις θυηπολεῖ</l>
<l n="1135">νύμφαισιν. ἀλλὰ τούσδ’ ὄχους, ὀπάονες,</l>
<l>φάτναις ἄγοντες πρόσθεθ’· ἡνίκ’ ἂν δέ με</l>
<l>δοκῆτε θυσίας τῆσδ’ ἀπηλλάχθαι θεοῖς,</l>
<l>πάρεστε· δεῖ γὰρ καὶ πόσει δοῦναι χάριν.</l>
</p></sp>
<sp>
<speaker>Ἠλέκτρα</speaker>
<p><l>χώρει πένητας ἐς δόμους· φρούρει δέ μοι</l>
<l n="1140">μή ς’ αἰθαλώσῃ πολύκαπνον στέγος πέπλους.</l>
<l>θύσεις γὰρ οἷα χρή σε δαίμοσιν θύη.</l>
</p><p><l><milestone ed="P" unit="para"/>κανοῦν δ’ ἐνῆρκται καὶ τεθηγμένη σφαγίς,</l>
<l>ἥπερ καθεῖλε ταῦρον, οὗ πέλας πεσῇ</l>
<l>πληγεῖσα· νυμφεύσῃ δὲ κἀν Ἅιδου δόμοις</l>
<l n="1145">ᾧπερ ξυνηῦδες ἐν φάει. τοσήνδ’ ἐγὼ</l>
<l>δώσω χάριν σοι, σὺ δὲ δίκην ἐμοὶ πατρός.</l><milestone ed="p" n="1147" unit="card"/></p></sp></div>
</div>
<div type="choral">
<div type="strophe">
<sp><speaker>Χορός</speaker>
<p><l>ἀμοιβαὶ κακῶν· μετάτροποι πνέου-</l>
<l>σιν αὖραι δόμων. τότε μὲν &amp;lt;ἐν&amp;gt; λουτροῖς</l>
<l>ἔπεσεν ἐμὸς ἐμὸς ἀρχέτας,</l>
<l n="1150">ἰάχησε δὲ στέγα λάινοί τε θριγκοὶ δόμων,</l>
<l>τάδ’ ἐνέποντος· Ὦ σχέτλια· τί με, γύναι, φονεύσεις φίλαν</l>
<l>πατρίδα δεκέτεσιν σποραῖσιν ἐλθόντ’ ἐμάν;</l>
<l><gap desc="*"/>
<milestone ed="p" n="1155" unit="card"/></l></p></sp></div>
<div type="antistrophe">
<sp><speaker>Χορός</speaker>
<p><l n="1155">παλίρρους δὲ τάνδ’ ὑπάγεται δίκα</l>
<l>διαδρόμου λέχους μέλεον ἃ πόσιν</l>
<l>χρόνιον ἱκόμενον εἰς οἴκους</l>
<l>Κυκλώπειά τ’ οὐράνια τείχε’ ὀξυθήκτου βέλους</l>
<l n="1160">ἔκανεν αὐτόχειρ, πέλεκυν ἐν χεροῖν λαβοῦς’· ἆ τλάμων</l>
<l>πόσις, ὅ τί ποτε τὰν τάλαιναν ἔσχεν κακόν.</l>
<l>ὀρεία τις ὡς λέαιν’ ὀργάδων</l>
<l>δρύοχα νεμομένα, τάδε κατήνυσεν.</l>
<milestone ed="p" n="1165" unit="card"/></p></sp>
<sp>
<speaker>Κλυταιμήστρα</speaker>
<p><l n="1165">ὦ τέκνα, πρὸς θεῶν, μὴ κτάνητε μητέρα.</l>
</p></sp></div>
<div type="lyric">
<sp>
<speaker>Χορός</speaker>
<p><l>κλύεις ὑπώροφον βοάν;</l>
</p></sp></div>
<div type="lyric">
<sp>
<speaker>Κλυταιμήστρα</speaker>
<p><l>ἰώ μοί μοι.</l>
</p></sp>
<sp>
<speaker>Χορός</speaker>
<!-- last three lines of this speech were tagged "meter = lyric";  they are dochmiacs -->
<p><l>ᾤμωξα κἀγὼ πρὸς τέκνων χειρουμένης.</l>
<l>νέμει τοι δίκαν θεός, ὅταν τύχῃ·</l>
<l n="1170">σχέτλια μὲν ἔπαθες, ἀνόσια δ’ εἰργάσω,</l>
<l>τάλαιν’, εὐνέταν.</l>
<milestone ed="p" n="1172" unit="card"/>
</p></sp>
<sp>
<speaker>Χορός</speaker>
<p><l>ἀλλ’ οἵδε μητρὸς νεοφόνοις ἐν αἵμασι</l>
<l>πεφυρμένοι βαίνουσιν ἐξ οἴκων πόδα,</l>
<l>τροπαῖα δείγματ’ ἀθλίων προσφαγμάτων.</l>
<l n="1175">οὐκ ἔστιν οὐδεὶς οἶκος ἀθλιώτερος</l>
<l>τῶν Τανταλείων οὐδ’ ἔφυ ποτ’ ἐκγόνων.</l>
<milestone ed="p" n="1177" unit="card"/>
</p></sp></div>
<div type="strophe" n="1">
<sp><speaker>Ὀρέστης</speaker>
<p><l>ἰὼ Γᾶ καὶ Ζεῦ πανδερκέτα</l>
<l>βροτῶν, ἴδετε τάδ’ ἔργα φόνι-</l>
<l>α μυσαρά, δίγονα σώματ’ ἐν</l>
<l n="1180">χθονὶ κείμενα πλαγᾷ</l>
<l>χερὸς ὑπ’ ἐμᾶς, ἄποιν’ ἐμῶν</l>
<l>πημάτων . . . </l>
<l><gap desc="*"/></l></p></sp>
<sp><speaker>Ἠλέκτρα</speaker>
<p><l>δακρύτ’ ἄγαν, ὦ σύγγον’, αἰτία δ’ ἐγώ.</l>
<l>διὰ πυρὸς ἔμολον ἁ τάλαινα ματρὶ τᾷδ’,</l>
<l>ἅ μ’ ἔτικτε κούραν.</l></p></sp>
<sp><speaker>Χορός</speaker>
<p><l n="1185">ἰὼ τύχας, σᾶς τύχας,</l>
<l>μᾶτερ τεκοῦς’ &amp;lt;ἄλαστα&amp;gt;,</l>
<l>ἄλαστα μέλεα καὶ πέρα</l>
<l>παθοῦσα σῶν τέκνων ὑπαί.</l>
<l>πατρὸς δ’ ἔτεισας φόνον δικαίως.</l>
<milestone ed="p" n="1190" unit="card"/></p></sp></div>
<div type="antistrophe" n="1">
<sp><speaker>Ὀρέστης</speaker>
<p><l n="1190">ἰὼ Φοῖβ’, ἀνύμνησας δίκαι’</l>
<l>ἄφαντα, φανερὰ δ’ ἐξέπρα-</l>
<l>ξας ἄχεα, φόνια δ’ ὤπασας</l>
<l>λάχε’ ἀπὸ γᾶς &lsqb;τᾶς&rsqb; Ἑλλανίδος.</l>
<l>τίνα δ’ ἑτέραν μόλω πόλιν;</l>
<l n="1195">τίς ξένος, τίς εὐσεβὴς</l>
<l>ἐμὸν κάρα προσόψεται</l>
<l>ματέρα κτανόντος;</l></p></sp>
<sp><speaker>Ἠλέκτρα</speaker>
<p><l>ἰὼ ἰώ μοι. ποῖ δ’ ἐγώ, τίν’ ἐς χορόν,</l>
<l>τίνα γάμον εἶμι; τίς πόσις με δέξεται</l>
<l n="1200">νυμφικὰς ἐς εὐνάς;</l></p></sp>
<sp><speaker>Χορός</speaker>
<p><l>πάλιν, πάλιν φρόνημα σὸν</l>
<l>μετεστάθη πρὸς αὔραν·</l>
<l>φρονεῖς γὰρ ὅσια νῦν, τότ’ οὐ</l>
<l>φρονοῦσα, δεινὰ δ’ εἰργάσω,</l>
<l n="1205">φίλα, κασίγνητον οὐ θέλοντα.</l>
<milestone ed="p" n="1206" unit="card"/></p></sp></div>
<div type="strophe" n="2">
<sp><speaker>Ὀρέστης</speaker>
<p><l>κατεῖδες, οἷον ἁ τάλαιν’ ἔξω πέπλων</l>
<l>ἔβαλεν, ἔδειξε μαστὸν ἐν φοναῖσιν,</l>
<l>ἰώ μοι, πρὸς πέδῳ</l>
<l>τιθεῖσα γόνιμα μέλεα; τὰν κόμαν δ’ ἐγὼ &mdash; </l></p></sp>
<sp><speaker>Χορός</speaker>
<p><l n="1210">σάφ’ οἶδα, δι’ ὀδύνας ἔβας,</l>
<l>ἰήιον κλύων γόον</l>
<l>ματρός, ἅ ς’ ἔτικτε.</l>
<milestone ed="p" n="1214" unit="card"/></p></sp></div>
<div type="antistrophe" n="2">
<sp><speaker>Ὀρέστης</speaker>
<p><l n="1214">βοὰν δ’ ἔλασκε τάνδε, πρὸς γένυν ἐμὰν</l>
<l n="1215">τιθεῖσα χεῖρα· Τέκος ἐμόν, λιταίνω·</l>
<l>παρῄδων τ’ ἐξ ἐμᾶν</l>
<l>ἐκρίμναθ’, ὥστε χέρας ἐμὰς λιπεῖν βέλος.</l></p></sp>
<sp><speaker>Χορός</speaker>
<p><l>τάλαινα· πῶς ἔτλας φόνον</l>
<l>δι’ ὀμμάτων ἰδεῖν σέθεν</l>
<l n="1220">ματρὸς ἐκπνεούσας;</l>
<milestone ed="p" n="1221" unit="card"/></p></sp></div>
<div type="strophe" n="3">
<sp><speaker>Ὀρέστης</speaker>
<p><l>ἐγὼ μὲν ἐπιβαλὼν φάρη κόραις ἐμαῖς</l>
<l>φασγάνῳ κατηρξάμαν</l>
<l>ματέρος ἔσω δέρας μεθείς.</l></p></sp>
<sp><speaker>Ἠλέκτρα</speaker>
<p><l>ἐγὼ δ’ ἐπεγκέλευσά σοι</l>
<l n="1225">ξίφους τ’ ἐφηψάμαν ἅμα.</l></p></sp>
<sp><speaker>Χορός</speaker>
<p><l>δεινότατον παθέων ἔρεξας.</l>
<milestone ed="p" n="1227" unit="card"/></p></sp></div>
<div type="antistrophe" n="3">
<sp><speaker>Ὀρέστης</speaker>
<p><l>λαβοῦ, κάλυπτε μέλεα ματέρος πέπλοις</l>
<l>&amp;lt;καὶ&amp;gt; καθάρμοσον σφαγάς.</l>
<l>φονέας ἔτικτες ἆρά σοι.</l></p></sp>
<sp><speaker>Ἠλέκτρα</speaker>
<p><l n="1230">ἰδού, φίλᾳ τε κοὐ φίλᾳ</l>
<l>φάρεα τάδ’ ἀμφιβάλλομεν.</l></p></sp>
<sp><speaker>Χορός</speaker>
<p><l>τέρμα κακῶν μεγάλων δόμοισιν.</l>
<milestone ed="p" n="1233" unit="card"/></p></sp></div>
</div>
<div type="episode">
<div type="anapests">
<sp>
<speaker>Χορός</speaker>
<p><l>ἀλλ’ οἵδε δόμων ὑπὲρ ἀκροτάτων</l>
<l>φαίνουσι τίνες &mdash; δαίμονες ἢ θεῶν</l>
<l n="1235">τῶν οὐρανίων; οὐ γὰρ θνητῶν γ’</l>
<l>ἥδε κέλευθος· τί ποτ’ ἐς φανερὰν</l>
<l>ὄψιν βαίνουσι βροτοῖσιν;</l>
<milestone ed="p" n="1238" unit="card"/>
</p></sp>
<sp n="*dio/skouroi">
<speaker>Διόσκουροι</speaker>
<p><l>Ἀγαμέμνονος παῖ, κλῦθι· δίπτυχοι δέ σε</l>
<l>καλοῦσι μητρὸς σύγγονοι Διόσκοροι,</l>
<l n="1240">Κάστωρ κασίγνητός τε Πολυδεύκης ὅδε.</l>
<l>δεινὸν δὲ ναυσὶν ἀρτίως πόντου σάλον</l>
<l>παύσαντ’ ἀφίγμεθ’ Ἄργος, ὡς ἐσείδομεν</l>
<l>σφαγὰς ἀδελφῆς τῆσδε, μητέρος δὲ σῆς.</l>
<l>δίκαια μέν νυν ἥδ’ ἔχει, σὺ δ’ οὐχὶ δρᾷς·</l>
<l n="1245">Φοῖβός τε, Φοῖβος &mdash; ἀλλ’ ἄναξ γάρ ἐστ’ ἐμός,</l>
<l>σιγῶ· σοφὸς δ’ ὢν οὐκ ἔχρησέ σοι σοφά.</l>
<l>αἰνεῖν δ’ ἀνάγκη ταῦτα· τἀντεῦθεν δὲ χρὴ</l>
<l>πράσσειν ἃ Μοῖρα Ζεύς τ’ ἔκρανε σοῦ πέρι.</l>
</p><p><l><milestone ed="P" unit="para"/>Πυλάδῃ μὲν Ἠλέκτραν δὸς ἄλοχον ἐς δόμους,</l>
<l n="1250">σὺ δ’ Ἄργος ἔκλιπ’· οὐ γὰρ ἔστι σοι πόλιν</l>
<l>τήνδ’ ἐμβατεύειν, μητέρα κτείναντι σήν.</l>
<l>δειναὶ δὲ κῆρές &amp;lt;ς’&amp;gt; αἱ κυνώπιδες θεαὶ</l>
<l>τροχηλατήσους’ ἐμμανῆ πλανώμενον.</l>
<l>ἐλθὼν δ’ Ἀθήνας Παλλάδος σεμνὸν βρέτας</l>
<l n="1255">πρόσπτυξον· εἵρξει γάρ νιν ἐπτοημένας</l>
<l>δεινοῖς δράκουσιν ὥστε μὴ ψαύειν σέθεν,</l>
<l>γοργῶφ’ ὑπερτείνουσα σῷ κάρᾳ κύκλον.</l>
<l>ἔστιν δ’ Ἄρεώς τις ὄχθος, οὗ πρῶτον θεοὶ</l>
<l>ἕζοντ’ ἐπὶ ψήφοισιν αἵματος πέρι,</l>
<l n="1260">Ἁλιρρόθιον ὅτ’ ἔκταν’ ὠμόφρων Ἄρης,</l>
<l>μῆνιν θυγατρὸς ἀνοσίων νυμφευμάτων,</l>
<l>πόντου κρέοντος παῖδ’, ἵν’ εὐσεβεστάτη</l>
<l>ψῆφος βεβαία τ’ ἐστὶν &dagger; ἔκ τε τοῦ &dagger; θεοῖς.</l>
<milestone ed="p" n="1264" unit="card"/>
</p><p><l><milestone ed="P" unit="para"/>ἐνταῦθα καὶ σὲ δεῖ δραμεῖν φόνου πέρι.</l>
<l n="1265">ἴσαι δέ ς’ ἐκσῴζουσι μὴ θανεῖν δίκῃ</l>
<l>ψῆφοι τεθεῖσαι· Λοξίας γὰρ αἰτίαν</l>
<l>ἐς αὑτὸν οἴσει, μητέρος χρήσας φόνον.</l>
<l>καὶ τοῖσι λοιποῖς ὅδε νόμος τεθήσεται,</l>
<l>νικᾶν ἴσαις ψήφοισι τὸν φεύγοντ’ ἀεί.</l>
<l n="1270">δειναὶ μὲν οὖν θεαὶ τῷδ’ ἄχει πεπληγμέναι</l>
<l>πάγον παρ’ αὐτὸν χάσμα δύσονται χθονός,</l>
<l>σεμνὸν βροτοῖσιν εὐσεβὲς χρηστήριον·</l>
<l>σὲ δ’ Ἀρκάδων χρὴ πόλιν ἐπ’ Ἀλφειοῦ ῥοαῖς</l>
<l>οἰκεῖν Λυκαίου πλησίον σηκώματος·</l>
<l n="1275">ἐπώνυμος δὲ σοῦ πόλις κεκλήσεται.</l>
</p><p><l><milestone ed="P" unit="para"/>σοὶ μὲν τάδ’ εἶπον· τόνδε δ’ Αἰγίσθου νέκυν</l>
<l>Ἄργους πολῖται γῆς καλύψουσιν τάφῳ.</l>
<l>μητέρα δὲ τὴν σὴν ἄρτι Ναυπλίαν παρὼν</l>
<l>Μενέλαος, ἐξ οὗ Τρωικὴν εἷλε χθόνα,</l>
<l n="1280">Ἑλένη τε θάψει· Πρωτέως γὰρ ἐκ δόμων</l>
<l>ἥκει λιποῦς’ Αἴγυπτον οὐδ’ ἦλθεν Φρύγας·</l>
<l>Ζεὺς δ’, ὡς ἔρις γένοιτο καὶ φόνος βροτῶν,</l>
<l>εἴδωλον Ἑλένης ἐξέπεμψ’ ἐς Ἴλιον.</l>
<l>Πυλάδης μὲν οὖν κόρην τε καὶ δάμαρτ’ ἔχων</l>
<l n="1285">Ἀχαιίδος γῆς οἴκαδ’ ἐσπορευέτω,</l>
<l>καὶ τὸν λόγῳ σὸν πενθερὸν κομιζέτω</l>
<l>Φωκέων ἐς αἶαν καὶ δότω πλούτου βάρος·</l>
<l>σὺ δ’ Ἰσθμίας γῆς αὐχέν’ ἐμβαίνω ποδὶ</l>
<l>χώρει πρὸς ὄχθον Κεκροπίας εὐδαίμονα.</l>
<l n="1290">πεπρωμένην γὰρ μοῖραν ἐκπλήσας φόνου</l>
<l>εὐδαιμονήσεις τῶνδ’ ἀπαλλαχθεὶς πόνων.</l>
</p></sp>
<milestone ed="p" n="1292" unit="card"/></div>
<div type="anapests">
<sp>
<speaker>Χορός</speaker>
<p><l>ὦ παῖδε Διός, θέμις ἐς φθογγὰς</l>
<l>τὰς ὑμετέρας ἡμῖν πελάθειν;</l>
</p></sp>
<sp>
<speaker>Διόσκουροι</speaker>
<p><l>θέμις, οὐ μυσαραῖς τοῖσδε σφαγίοις.</l>
</p></sp>
<sp>
<speaker>Ἠλέκτρα</speaker>
<p><l n="1295">κἀμοὶ μύθου μέτα, Τυνδαρίδαι;</l>
</p></sp>
<sp>
<speaker>Διόσκουροι</speaker>
<p><l>καὶ σοί· Φοίβῳ τήνδ’ ἀναθήσω</l>
<l>πρᾶξιν φονίαν.</l>
</p></sp>
<sp>
<speaker>Χορός</speaker>
<p><l>πῶς ὄντε θεὼ τῆσδέ τ’ ἀδελφὼ</l>
<l>τῆς καπφθιμένης</l>
<l n="1300">οὐκ ἠρκέσατον κῆρας μελάθροις;</l>
</p></sp>
<sp>
<speaker>Διόσκουροι</speaker>
<p><l>μοῖρά τ’ ἀνάγκης ἦγ’ ἐς τὸ χρεών,</l>
<l>Φοίβου τ’ ἄσοφοι γλώσσης ἐνοπαί.</l>
</p></sp>
<sp>
<speaker>Ἠλέκτρα</speaker>
<p><l>τίς δ’ ἔμ’ Ἀπόλλων, ποῖοι χρησμοὶ</l>
<l>φονίαν ἔδοσαν μητρὶ γενέσθαι;</l>
</p></sp>
<sp>
<speaker>Διόσκουροι</speaker>
<p><l n="1305">κοιναὶ πράξεις, κοινοὶ δὲ πότμοι,</l>
<l>μία δ’ ἀμφοτέρους</l>
<l>ἄτη πατέρων διέκναισεν.</l>
</p></sp>
<sp>
<speaker>Ὀρέστης</speaker>
<p><l>ὦ σύγγονέ μοι, χρονίαν ς’ ἐσιδὼν</l>
<l>τῶν σῶν εὐθὺς φίλτρων στέρομαι</l>
<l n="1310">καὶ ς’ ἀπολείψω σοῦ λειπόμενος.</l>
</p></sp>
<sp>
<speaker>Διόσκουροι</speaker>
<p><l>πόσις ἔστ’ αὐτῇ καὶ δόμος· οὐχ ἥδ’</l>
<l>οἰκτρὰ πέπονθεν, πλὴν ὅτι λείπει</l>
<l>πόλιν Ἀργείων.</l>
</p></sp>
<sp>
<speaker>Ἠλέκτρα</speaker>
<p><l>καὶ τίνες ἄλλαι στοναχαὶ μείζους</l>
<l n="1315">ἢ γῆς πατρίας ὅρον ἐκλείπειν;</l>
</p></sp>
<sp>
<speaker>Ὀρέστης</speaker>
<p><l>ἀλλ’ ἐγὼ οἴκων ἔξειμι πατρὸς</l>
<l>καὶ ἐπ’ ἀλλοτρίαις ψήφοισι φόνον</l>
<l>μητρὸς ὑφέξω.</l>
</p></sp>
<sp>
<speaker>Διόσκουροι</speaker>
<p><l part="Y">θάρσει· Παλλάδος</l>
<l n="1320">ὁσίαν ἥξεις πόλιν· ἀλλ’ ἀνέχου.</l>
</p></sp>
<milestone ed="p" n="1321" unit="card"/>
<sp>
<speaker>Ἠλέκτρα</speaker>
<p><l>περί μοι στέρνοις στέρνα πρόσαψον,</l>
<l>σύγγονε φίλτατε·</l>
<l>διὰ γὰρ ζευγνῦς’ ἡμᾶς πατρίων</l>
<l>μελάθρων μητρὸς φόνιοι κατάραι.</l>
</p></sp>
<sp>
<speaker>Ὀρέστης</speaker>
<p><l n="1325">βάλε, πρόσπτυξον σῶμα· θανόντος δ’</l>
<l>ὡς ἐπὶ τύμβῳ καταθρήνησον.</l>
</p></sp>
<sp>
<speaker>Διόσκουροι</speaker>
<p><l>φεῦ φεῦ· δεινὸν τόδ’ ἐγηρύσω</l>
<l>καὶ θεοῖσι κλύειν.</l>
<l>ἔνι γὰρ κἀμοὶ τοῖς τ’ οὐρανίδαις</l>
<l n="1330">οἶκτοι θνητῶν πολυμόχθων.</l>
</p></sp>
<sp>
<speaker>Ὀρέστης</speaker>
<p><l>οὐκέτι ς’ ὄψομαι.</l>
</p></sp>
<sp>
<speaker>Ἠλέκτρα</speaker>
<p><l>οὐδ’ ἐγὼ ἐς σὸν βλέφαρον πελάσω.</l>
</p></sp>
<sp>
<speaker>Ὀρέστης</speaker>
<p><l>τάδε λοίσθιά μοι προσφθέγματά σου.</l>
</p></sp>
<sp>
<speaker>Ἠλέκτρα</speaker>
<p><l>ὦ χαῖρε, πόλις·</l>
<l n="1335">χαίρετε δ’ ὑμεῖς πολλά, πολίτιδες.</l>
</p></sp>
<sp>
<speaker>Ὀρέστης</speaker>
<p><l>ὦ πιστοτάτη, στείχεις ἤδη;</l>
</p></sp>
<sp>
<speaker>Ἠλέκτρα</speaker>
<p><l>στείχω βλέφαρον τέγγους’ ἁπαλόν.</l>
</p></sp>
<sp>
<speaker>Ὀρέστης</speaker>
<p><l n="1340">Πυλάδη, χαίρων ἴθι, νυμφεύου</l>
<l>δέμας Ἠλέκτρας.</l>
</p></sp>
<sp>
<speaker>Διόσκουροι</speaker>
<p><l>τοῖσδε μελήσει γάμος· ἀλλὰ κύνας</l>
<l>τάσδ’ ὑποφεύγων στεῖχ’ ἐπ’ Ἀθηνῶν·</l>
<l>δεινὸν γὰρ ἴχνος βάλλους’ ἐπὶ σοὶ</l>
<l n="1345">χειροδράκοντες χρῶτα κελαιναί,</l>
<l>δεινῶν ὀδυνῶν καρπὸν ἔχουσαι·</l>
<l>νὼ δ’ ἐπὶ πόντον Σικελὸν σπουδῇ</l>
<l>σῴσοντε νεῶν πρῴρας ἐνάλους.</l>
<l>διὰ δ’ αἰθερίας στείχοντε πλακὸς</l>
<l n="1350">τοῖς μὲν μυσαροῖς οὐκ ἐπαρήγομεν,</l>
<l>οἷσιν δ’ ὅσιον καὶ τὸ δίκαιον</l>
<l>φίλον ἐν βιότῳ, τούτους χαλεπῶν</l>
<l>ἐκλύοντες μόχθων σῴζομεν.</l>
<l>οὕτως ἀδικεῖν μηδεὶς θελέτω</l>
<l n="1355">μηδ’ ἐπιόρκων μέτα συμπλείτω·</l>
<l>θεὸς ὢν θνητοῖς ἀγορεύω.</l>
</p></sp>
<sp>
<speaker>Χορός</speaker>
<p><l>χαίρετε· χαίρειν δ’ ὅστις δύναται</l>
<l>καὶ ξυντυχίᾳ μή τινι κάμνει</l>
<l>θνητῶν, εὐδαίμονα πράσσει.</l>
</p></sp></div>
</div></body>
</text></TEI.2>
