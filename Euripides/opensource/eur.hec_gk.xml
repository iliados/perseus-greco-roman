<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Hec.">Hecuba</title>
<title type="sub">Machine readable text</title>
<author n="Eur.">Euripides</author>
<editor role="editor" n="Murray">Gilbert Murray</editor>
&responsibility;
&fund.AnnCPB;
</titleStmt>
<extent>About 100Kb</extent>
&Perseus.publish;
<sourceDesc>
<biblStruct>
<monogr>
<author>Euripides</author>
<title>Euripidis Fabulae, ed. Gilbert Murray, vol. 1</title>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1902</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="la">Latin</language>
</langUsage>
</profileDesc>
<revisionDesc>
<change><date>1988</date>
<respStmt><name>Judith Nelson</name><resp>tagging</resp></respStmt>
<item>Basic SGML tagging</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where needed.</item>
</change>
<change><date>10/98</date>
<respStmt><name>Bill Merrill</name><resp>ed.</resp></respStmt>
<item>Fixed cardbreaks at 59, 914 added lines 54b, 913b, 922b.</item>
</change>
<change><date>23-Dec-99</date>
<respStmt><name>Anne Mahoney</name><resp>Markup</resp></respStmt>
<item>
$Log: eur.hec_gk.xml,v $
Revision 1.1  2009-11-23 18:46:35  rsingh04
moved more xml files around based on copyright status

Revision 1.2  2005/08/01 21:15:27  packel
removed stray item tags

Revision 1.1  2005/07/25 14:33:48  packel
Converted to XML

Revision 1.9  2004/04/21 20:27:27  mimno
added card 1s

Revision 1.8  2003/09/09 18:02:08  amahoney
put spaces around em-dash entity so as not to confuse morphology stuff

Revision 1.7  2003/07/01 22:16:09  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:34:32  dasmith
Added separate funder entity to TEI header.

Revision 1.5  2000/02/17 15:51:39  amahoney
use n attribute on sp to carry over speaker names when long speeches are
interrupted by card breaks -- and move card break past close tag of sp

Revision 1.4  1999/12/23 20:06:51  amahoney
convert to P3

</item></change>
</revisionDesc>
</teiHeader>

<text lang="greek">
<body>
<div1 type="episode">
<milestone ed="p" n="1" unit="card"/>
<sp n="*poludw/rou ei)/dwlon">
<speaker>Πολυδώρου εἴδωλον</speaker>
<l>Ἥκω νεκρῶν κευθμῶνα καὶ σκότου πύλας</l>
<l>λιπών, ἵν’ Ἅιδης χωρὶς ᾤκισται θεῶν,</l>
<l>Πολύδωρος, Ἑκάβης παῖς γεγὼς τῆς Κισσέως</l>
<l>Πριάμου τε πατρός, ὅς μ’, ἐπεὶ Φρυγῶν πόλιν</l>
<l n="5">κίνδυνος ἔσχε δορὶ πεσεῖν Ἑλληνικῷ,</l>
<l>δείσας ὑπεξέπεμψε Τρωικῆς χθονὸς</l>
<l>Πολυμήστορος πρὸς δῶμα Θρῃκίου ξένου,</l>
<l>ὃς τήν&amp;lt;δ’&amp;gt; ἀρίστην Χερσονησίαν πλάκα</l>
<l>σπείρει, φίλιππον λαὸν εὐθύνων δορί.</l>
<l n="10">πολὺν δὲ σὺν ἐμοὶ χρυσὸν ἐκπέμπει λάθρᾳ</l>
<l>πατήρ, ἵν’, εἴ ποτ’ Ἰλίου τείχη πέσοι,</l>
<l>τοῖς ζῶσιν εἴη παισὶ μὴ σπάνις βίου.</l>
<l>νεώτατος δ’ ἦ Πριαμιδῶν, ὃ καί με γῆς</l>
<l>ὑπεξέπεμψεν· οὔτε γὰρ φέρειν ὅπλα</l>
<l n="15">οὔτ’ ἔγχος οἷός τ’ ἦ νέῳ βραχίονι.</l>
<l>ἕως μὲν οὖν γῆς ὄρθ’ ἔκειθ’ ὁρίσματα</l>
<l>πύργοι τ’ ἄθραυστοι Τρωικῆς ἦσαν χθονὸς</l>
<l>Ἕκτωρ τ’ ἀδελφὸς οὑμὸς εὐτύχει δορί,</l>
<l>καλῶς παρ’ ἀνδρὶ Θρῃκὶ πατρῴῳ ξένῳ</l>
<l n="20">τροφαῖσιν ὥς τις πτόρθος ηὐξόμην, τάλας·</l>
<l>ἐπεὶ δὲ Τροία θ’ Ἕκτορός τ’ ἀπόλλυται</l>
<l>ψυχή, πατρῴα θ’ ἑστία κατεσκάφη,</l>
<l>αὐτὸς δὲ βωμῷ πρὸς θεοδμήτῳ πίτνει</l>
<l>σφαγεὶς Ἀχιλλέως παιδὸς ἐκ μιαιφόνου,</l>
<l n="25">κτείνει με χρυσοῦ τὸν ταλαίπωρον χάριν</l>
<l>ξένος πατρῷος καὶ κτανὼν ἐς οἶδμ’ ἁλὸς</l>
<l>μεθῆχ’, ἵν’ αὐτὸς χρυσὸν ἐν δόμοις ἔχῃ.</l>
<l>κεῖμαι δ’ ἐπ’ ἀκταῖς, ἄλλοτ’ ἐν πόντου σάλῳ,</l>
<l>πολλοῖς διαύλοις κυμάτων φορούμενος,</l>
<l n="30">ἄκλαυτος ἄταφος· νῦν δ’ ὑπὲρ μητρὸς φίλης</l>
<l>Ἑκάβης ἀίσσω, σῶμ’ ἐρημώσας ἐμόν,</l>
<l>τριταῖον ἤδη φέγγος αἰωρούμενος,</l>
<l>ὅσονπερ ἐν γῇ τῇδε Χερσονησίᾳ</l>
<l>μήτηρ ἐμὴ δύστηνος ἐκ Τροίας πάρα.</l>
<milestone ed="p" n="35" unit="card"/>
<l n="35"><milestone ed="P" unit="para"/>πάντες δ’ Ἀχαιοὶ ναῦς ἔχοντες ἥσυχοι</l>
<l>θάσσους’ ἐπ’ ἀκταῖς τῆσδε Θρῃκίας χθονός·</l>
<l>ὁ Πηλέως γὰρ παῖς ὑπὲρ τύμβου φανεὶς</l>
<l>κατέσχ’ Ἀχιλλεὺς πᾶν στράτευμ’ Ἑλληνικόν,</l>
<l>πρὸς οἶκον εὐθύνοντας ἐναλίαν πλάτην·</l>
<l n="40">αἰτεῖ δ’ ἀδελφὴν τὴν ἐμὴν Πολυξένην</l>
<l>τύμβῳ φίλον πρόσφαγμα καὶ γέρας λαβεῖν.</l>
<l>καὶ τεύξεται τοῦδ’, οὐδ’ ἀδώρητος φίλων</l>
<l>ἔσται πρὸς ἀνδρῶν· ἡ πεπρωμένη δ’ ἄγει</l>
<l>θανεῖν ἀδελφὴν τῷδ’ ἐμὴν ἐν ἤματι.</l>
<l n="45">δυοῖν δὲ παίδοιν δύο νεκρὼ κατόψεται</l>
<l>μήτηρ, ἐμοῦ τε τῆς τε δυστήνου κόρης.</l>
<l>φανήσομαι γάρ, ὡς τάφου τλήμων τύχω,</l>
<l>δούλης ποδῶν πάροιθεν ἐν κλυδωνίῳ.</l>
<l>τοὺς γὰρ κάτω σθένοντας ἐξῃτησάμην</l>
<l n="50">τύμβου κυρῆσαι κἀς χέρας μητρὸς πεσεῖν.</l>
<l>τοὐμὸν μὲν οὖν ὅσονπερ ἤθελον τυχεῖν</l>
<l>ἔσται· γεραιᾷ δ’ ἐκποδὼν χωρήσομαι</l>
<l>Ἑκάβῃ· περᾷ γὰρ ἥδ’ ὑπὸ σκηνῆς πόδα</l>
<l>Ἀγαμέμνονος, φάντασμα δειμαίνους’ ἐμόν.</l>
<l n="54b">φεῦ·</l>
<l n="55">ὦ μῆτερ ἥτις ἐκ τυραννικῶν δόμων</l>
<l>δούλειον ἦμαρ εἶδες, ὡς πράσσεις κακῶς</l>
<l>ὅσονπερ εὖ ποτ’· ἀντισηκώσας δέ σε</l>
<l>φθείρει θεῶν τις τῆς πάροιθ’ εὐπραξίας.</l>
</sp>
</div1>
<milestone ed="p" n="59" unit="card"/>
<div1 type="choral">
<div2 type="anapests">
<sp>
<speaker>Ἑκάβη</speaker>
<l>ἄγετ’, ὦ παῖδες, τὴν γραῦν πρὸ δόμων,</l>
<l n="60">ἄγετ’ ὀρθοῦσαι τὴν ὁμόδουλον,</l>
<l>Τρῳάδες, ὑμῖν, πρόσθε δ’ ἄνασσαν·</l>
<l>λάβετε φέρετε πέμπετ’ ἀείρετέ μου</l>
<l>γεραιᾶς χειρὸς προσλαζύμεναι·</l>
<l n="65">κἀγὼ σκολιῷ σκίπωνι χερὸς</l>
<l>διερειδομένα σπεύσω βραδύπουν</l>
<l>ἤλυσιν ἄρθρων προτιθεῖσα.</l>
<l><milestone ed="P" unit="para"/>ὦ στεροπὰ Διός, ὦ σκοτία νύξ,</l>
<l>τί ποτ’ αἴρομαι ἔννυχος οὕτω</l>
<l n="70">δείμασι, φάσμασιν; ὦ πότνια Χθών,</l>
<l>μελανοπτερύγων μῆτερ ὀνείρων,</l>
<l>ἀποπέμπομαι ἔννυχον ὄψιν,</l>
<l>ἣν περὶ παιδὸς ἐμοῦ τοῦ σῳζομένου κατὰ Θρῄκην</l>
<l n="75">ἀμφὶ Πολυξείνης τε φίλης θυγατρὸς δι’ ὀνείρων</l>
<l>&lsqb;εἶδον γὰρ&rsqb; φοβερὰν &lsqb;ὄψιν ἔμαθον&rsqb; ἐδάην.</l>
<l>ὦ χθόνιοι θεοί, σώσατε παῖδ’ ἐμόν,</l>
<l n="80">ὃς μόνος οἴκων ἄγκυρ’ ἔτ’ ἐμῶν</l>
<l>τὴν χιονώδη Θρῄκην κατέχει</l>
<l>ξείνου πατρίου φυλακαῖσιν.</l>
<l>ἔσται τι νέον·</l>
<l>ἥξει τι μέλος γοερὸν γοεραῖς.</l>
<l n="85">οὔποτ’ ἐμὰ φρὴν ὧδ’ ἀλίαστος</l>
<l>φρίσσει, ταρβεῖ.</l>
<l>ποῦ ποτε θείαν Ἑλένου ψυχὰν</l>
<l>καὶ Κασάνδραν ἐσίδω, Τρῳάδες,</l>
<l>ὥς μοι κρίνωσιν ὀνείρους;</l>
<l n="90">εἶδον γὰρ βαλιὰν ἔλαφον λύκου αἵμονι χαλᾷ</l>
<l>σφαζομέναν, ἀπ’ ἐμῶν γονάτων σπασθεῖσαν ἀνοίκτως.</l>
<l>καὶ τόδε δεῖμά μοι· ἦλθ’ ὑπὲρ ἄκρας</l>
<l>τύμβου κορυφᾶς</l>
<l>φάντασμ’ Ἀχιλέως· ᾔτει δὲ γέρας</l>
<l n="95">τῶν πολυμόχθων τινὰ Τρωιάδων.</l>
<l>ἀπ’ ἐμᾶς ἀπ’ ἐμᾶς οὖν τόδε παιδὸς</l>
<l>πέμψατε, δαίμονες, ἱκετεύω.</l>
<milestone ed="p" n="98" unit="card"/>
</sp></div2>
<div2 type="anapests">
<sp n="*xoro/s">
<speaker>Χορός</speaker>
<l>Ἑκάβη, σπουδῇ πρός ς’ ἐλιάσθην</l>
<l>τὰς δεσποσύνους σκηνὰς προλιποῦς’,</l>
<l n="100">ἵν’ ἐκληρώθην &lsqb;καὶ προσετάχθην&rsqb;</l>
<l>δούλη, πόλεως ἀπελαυνομένη</l>
<l>τῆς Ἰλιάδος, λόγχης αἰχμῇ</l>
<l>δοριθήρατος πρὸς Ἀχαιῶν,</l>
<l>οὐδὲν παθέων ἀποκουφίζους’,</l>
<l n="105">ἀλλ’ ἀγγελίας βάρος ἀραμένη</l>
<l>μέγα σοί τε, γύναι, κῆρυξ ἀχέων.</l>
<l>ἐν γὰρ Ἀχαιῶν πλήρει ξυνόδῳ</l>
<l>λέγεται δόξαι σὴν παῖδ’ Ἀχιλεῖ</l>
<l>σφάγιον θέσθαι· τύμβου δ’ ἐπιβὰς</l>
<l n="110">οἶσθ’ ὅτε χρυσέοις ἐφάνη σὺν ὅπλοις,</l>
<l>τὰς ποντοπόρους δ’ ἔσχε σχεδίας</l>
<l>λαίφη προτόνοις ἐπερειδομένας,</l>
<l>τάδε θωύ̈σσων·</l>
<l>Ποῖ δή, Δαναοί, τὸν ἐμὸν τύμβον</l>
<l n="115">στέλλεσθ’ ἀγέραστον ἀφέντες;</l>
<l>πολλῆς δ’ ἔριδος συνέπαισε κλύδων,</l>
<l>δόξα δ’ ἐχώρει δίχ’ ἀν’ Ἑλλήνων</l>
<l>στρατὸν αἰχμητήν, τοῖς μὲν διδόναι</l>
<l>τύμβῳ σφάγιον, τοῖς δ’ οὐχὶ δοκοῦν.</l>
<l n="120">ἦν δ’ ὁ τὸ μὲν σὸν σπεύδων ἀγαθὸν</l>
<l>τῆς μαντιπόλου Βάκχης ἀνέχων</l>
<l>λέκτρ’ Ἀγαμέμνων·</l>
<l>τὼ Θησείδα δ’, ὄζω Ἀθηνῶν,</l>
<l>δισσῶν μύθων ῥήτορες ἦσαν·</l>
<l n="125">γνώμῃ δὲ μιᾷ συνεχωρείτην,</l>
<l>τὸν Ἀχίλλειον τύμβον στεφανοῦν</l>
<l>αἵματι χλωρῷ, τὰ δὲ Κασάνδρας</l>
<l>λέκτρ’ οὐκ ἐφάτην τῆς Ἀχιλείας</l>
<l>πρόσθεν θήσειν ποτὲ λόγχης.</l>
<milestone ed="p" n="130" unit="card"/>
<l n="130"><milestone ed="P" unit="para"/>σπουδαὶ δὲ λόγων κατατεινομένων</l>
<l>ἦσαν ἴσαι πως, πρὶν ὁ ποικιλόφρων</l>
<l>κόπις ἡδυλόγος δημοχαριστὴς</l>
<l>Λαερτιάδης πείθει στρατιὰν</l>
<l>μὴ τὸν ἄριστον Δαναῶν πάντων</l>
<l n="135">δούλων σφαγίων εἵνεκ’ ἀπωθεῖν,</l>
<l>μηδέ τιν’ εἰπεῖν παρὰ Φερσεφόνῃ</l>
<l>στάντα φθιμένων</l>
<l>ὡς ἀχάριστοι Δαναοὶ Δαναοῖς</l>
<l>τοῖς οἰχομένοις ὑπὲρ Ἑλλήνων</l>
<l n="140">Τροίας πεδίων ἀπέβησαν.</l>
<l>ἥξει δ’ Ὀδυσεὺς ὅσον οὐκ ἤδη,</l>
<l>πῶλον ἀφέλξων σῶν ἀπὸ μαστῶν</l>
<l>ἔκ τε γεραιᾶς χερὸς ὁρμήσων.</l>
<l>ἀλλ’ ἴθι ναούς, ἴθι πρὸς βωμούς,</l>
<l n="145">ἵζ’ Ἀγαμέμνονος ἱκέτις γονάτων,</l>
<l>κήρυσσε θεοὺς τούς τ’ οὐρανίδας</l>
<l>τούς θ’ ὑπὸ γαῖαν.</l>
<l>ἢ γάρ σε λιταὶ διακωλύσους’</l>
<l>ὀρφανὸν εἶναι παιδὸς μελέας,</l>
<l n="150">ἢ δεῖ ς’ ἐπιδεῖν τύμβου προπετῆ</l>
<l>φοινισσομένην αἵματι παρθένον</l>
<l>ἐκ χρυσοφόρου</l>
<l>δειρῆς νασμῷ μελαναυγεῖ.</l>
</sp>
<milestone ed="p" n="154" unit="card"/></div2>
<div2 type="strophe">
<sp><speaker>Ἑκάβη</speaker>
<l>οἲ ἐγὼ μελέα, τί ποτ’ ἀπύσω;</l>
<l n="155">ποίαν ἀχώ, ποῖον ὀδυρμόν,</l>
<l>δειλαία δειλαίου γήρως,</l>
<l>δουλείας &lsqb;τᾶς&rsqb; οὐ τλατᾶς,</l>
<l>&lsqb;τᾶς&rsqb; οὐ φερτᾶς; οἴμοι.</l>
<l>τίς ἀμύνει μοι; ποία γέννα,</l>
<l n="160">ποία δὲ πόλις; φροῦδος πρέσβυς,</l>
<l>φροῦδοι παῖδες.</l>
<l>ποίαν ἢ ταύταν ἢ κείναν</l>
<l>στείχω; &dagger;ποῖ δ’ ἥσω;&dagger; ποῦ τις θεῶν</l>
<l>&dagger;ἢ δαιμόνων&dagger; ἐπαρωγός;</l>
<l n="165">ὦ κάκ’ ἐνεγκοῦσαι,</l>
<l>Τρῳάδες ὦ κάκ’ ἐνεγκοῦσαι</l>
<l>πήματ’, ἀπωλέσατ’ ὠλέσατ’· οὐκέτι μοι βίος</l>
<l>ἀγαστὸς ἐν φάει.</l>
<l>ὦ τλάμων ἅγησαί μοι πούς,</l>
<l n="170">ἅγησαι τᾷ γηραιᾷ</l>
<l>πρὸς τάνδ’ αὐλάν· ὦ τέκνον, ὦ παῖ,</l>
<l>δυστανοτάτας &lsqb;ματέρος&rsqb; &mdash; ἔξελθ’ ἔξελθ’</l>
<l n="174">οἴκων &mdash; ἄιε ματέρος αὐδάν.</l>
<l n="175">&lsqb;ὦ τέκνον ὡς εἰδῇς οἵαν οἵαν</l>
<l>ἀίω φάμαν περὶ σᾶς ψυχᾶς.&rsqb;</l>
<milestone ed="p" n="177" unit="card"/></sp></div2>
<div2 type="mesode">
<sp><speaker>Πολυξένη</speaker>
<l>ἰώ·</l>
<l>μᾶτερ μᾶτερ τί βοᾷς; τί νέον</l>
<l>καρύξας’ οἴκων μ’ ὥστ’ ὄρνιν</l>
<l>θάμβει τῷδ’ ἐξέπταξας;</l></sp>
<sp><speaker>Ἑκάβη</speaker>
<l n="180">οἴμοι τέκνον.</l></sp>
<sp><speaker>Πολυξένη</speaker>
<l>τί με δυσφημεῖς; φροίμιά μοι κακά.</l></sp>
<sp><speaker>Ἑκάβη</speaker>
<l>αἰαῖ σᾶς ψυχᾶς.</l></sp>
<sp><speaker>Πολυξένη</speaker>
<l>ἐξαύδα· μὴ κρύψῃς δαρόν.</l>
<l>δειμαίνω δειμαίνω, μᾶτερ,</l>
<l n="185">τί ποτ’ ἀναστένεις . . .</l></sp>
<sp><speaker>Ἑκάβη</speaker>
<l>&lsqb;ὦ&rsqb; τέκνον τέκνον μελέας ματρὸς . . .</l></sp>
<sp><speaker>Πολυξένη</speaker>
<l>τί &amp;lt;δὲ&amp;gt; τόδ’ ἀγγελεῖς;</l></sp>
<sp><speaker>Ἑκάβη</speaker>
<l>σφάξαι ς’ Ἀργείων κοινὰ</l>
<l>συντείνει πρὸς τύμβον γνώμα</l>
<l n="190">Πηλείᾳ γέννᾳ.</l></sp>
<sp><speaker>Πολυξένη</speaker>
<l>οἴμοι μᾶτερ, πῶς φθέγγῃ</l>
<l>ἀμέγαρτα κακῶν; μάνυσόν μοι,</l>
<l>μάνυσον, μᾶτερ.</l></sp>
<sp><speaker>Ἑκάβη</speaker>
<l>αὐδῶ, παῖ, δυσφήμους φήμας·</l>
<l n="195">ἀγγέλλους’ Ἀργείων δόξαι</l>
<l>ψήφῳ τᾶς σᾶς περί μοι ψυχᾶς.</l>
<milestone ed="p" n="197" unit="card"/></sp></div2>
<div2 type="antistrophe">
<sp><speaker>Πολυξένη</speaker>
<l>ὦ δεινὰ παθοῦς’, ὦ παντλάμων,</l>
<l>ὦ δυστάνου μᾶτερ βιοτᾶς</l>
<l>οἵαν οἵαν αὖ σοι λώβαν</l>
<l n="200">ἐχθίσταν ἀρρήταν τ’</l>
<l>ὦρσέν τις δαίμων;</l>
<l>οὐκέτι σοι παῖς ἅδ’ οὐκέτι δὴ</l>
<l>γήρᾳ δειλαίῳ δειλαία</l>
<l>συνδουλεύσω.</l>
<l n="205">σκύμνον γάρ μ’ ὥστ’ οὐριθρέπταν</l>
<l>μόσχον δειλαία δειλαίαν</l>
<l>.   .   .   .   .   ἐσόψῃ,</l>
<l>χειρὸς ἀναρπαστὰν</l>
<l>σᾶς ἄπο λαιμότομόν τ’ Ἀίδᾳ</l>
<l>γᾶς ὑποπεμπομέναν σκότον, ἔνθα νεκρῶν μέτα</l>
<l n="210">τάλαινα κείσομαι.</l>
<l>καὶ σοῦ μέν, μᾶτερ, δυστάνου</l>
<l>κλαίω πανδύρτοις θρήνοις,</l>
<l>τὸν ἐμὸν δὲ βίον λώβαν λύμαν τ’</l>
<l>οὐ μετακλαίομαι, ἀλλὰ θανεῖν μοι</l>
<l n="215">ξυντυχία κρείσσων ἐκύρησεν.</l>
<milestone ed="p" n="216" unit="card"/></sp></div2>
</div1>
<div1 type="episode">
<sp>
<speaker>Χορός</speaker>
<l>καὶ μὴν Ὀδυσσεὺς ἔρχεται σπουδῇ ποδός,</l>
<l>Ἑκάβη, νέον τι πρὸς σὲ σημανῶν ἔπος.</l>
</sp>
<sp>
<speaker>Ὀδυσσεύς</speaker>
<l>γύναι, δοκῶ μέν ς’ εἰδέναι γνώμην στρατοῦ</l>
<l>ψῆφόν τε τὴν κρανθεῖσαν· ἀλλ’ ὅμως φράσω.</l>
<l n="220">ἔδοξ’ Ἀχαιοῖς παῖδα σὴν Πολυξένην</l>
<l>σφάξαι πρὸς ὀρθὸν χῶμ’ Ἀχιλλείου τάφου.</l>
<l>ἡμᾶς δὲ πομποὺς καὶ κομιστῆρας κόρης</l>
<l>τάσσουσιν εἶναι· θύματος δ’ ἐπιστάτης</l>
<l>ἱερεύς τ’ ἐπέσται τοῦδε παῖς Ἀχιλλέως.</l>
<l n="225">οἶσθ’ οὖν ὃ δρᾶσον; μήτ’ ἀποσπασθῇς βίᾳ</l>
<l>μήτ’ ἐς χερῶν ἅμιλλαν ἐξέλθῃς ἐμοί·</l>
<l>γίγνωσκε δ’ ἀλκὴν καὶ παρουσίαν κακῶν</l>
<l>τῶν σῶν. σοφόν τοι κἀν κακοῖς ἃ δεῖ φρονεῖν.</l>
</sp>
<sp>
<speaker>Ἑκάβη</speaker>
<l>αἰαῖ· παρέστηχ’, ὡς ἔοικ’, ἀγὼν μέγας,</l>
<l n="230">πλήρης στεναγμῶν οὐδὲ δακρύων κενός.</l>
<l>κἄγωγ’ ἄρ’ οὐκ ἔθνῃσκον οὗ μ’ ἐχρῆν θανεῖν,</l>
<l>οὐδ’ ὤλεσέν με Ζεύς, τρέφει δ’, ὅπως ὁρῶ</l>
<l>κακῶν κάκ’ ἄλλα μείζον’ ἡ τάλαιν’ ἐγώ.</l>
<l>εἰ δ’ ἔστι τοῖς δούλοισι τοὺς ἐλευθέρους</l>
<l n="235">μὴ λυπρὰ μηδὲ καρδίας δηκτήρια</l>
<l>ἐξιστορῆσαι, σοὶ μὲν εἰρῆσθαι χρεών,</l>
<l>ἡμᾶς δ’ ἀκοῦσαι τοὺς ἐρωτῶντας τάδε.</l>
</sp>
<sp>
<speaker>Ὀδυσσεύς</speaker>
<l>ἔξεστ’, ἐρώτα· τοῦ χρόνου γὰρ οὐ φθονῶ.</l>
</sp>
<sp>
<speaker>Ἑκάβη</speaker>
<l>οἶσθ’ ἡνίκ’ ἦλθες Ἰλίου κατάσκοπος,</l>
<l n="240">δυσχλαινίᾳ τ’ ἄμορφος, ὀμμάτων τ’ ἄπο</l>
<l>φόνου σταλαγμοὶ σὴν κατέσταζον γένυν;</l>
</sp>
<sp>
<speaker>Ὀδυσσεύς</speaker>
<l>οἶδ’· οὐ γὰρ ἄκρας καρδίας ἔψαυσέ μου.</l>
</sp>
<sp>
<speaker>Ἑκάβη</speaker>
<l>ἔγνω δέ ς’ Ἑλένη καὶ μόνῃ κατεῖπ’ ἐμοί;</l>
</sp>
<sp>
<speaker>Ὀδυσσεύς</speaker>
<l>μεμνήμεθ’ ἐς κίνδυνον ἐλθόντες μέγαν.</l>
</sp>
<sp>
<speaker>Ἑκάβη</speaker>
<l n="245">ἥψω δὲ γονάτων τῶν ἐμῶν ταπεινὸς ὤν;</l>
</sp>
<sp>
<speaker>Ὀδυσσεύς</speaker>
<l>ὥστ’ ἐνθανεῖν γε σοῖς πέπλοισι χεῖρ’ ἐμήν.</l>
</sp>
<sp>
<speaker>Ἑκάβη</speaker>
<l>ἔσωσα δῆτά ς’ ἐξέπεμψά τε χθονός;</l>
</sp>
<sp>
<speaker>Ὀδυσσεύς</speaker>
<l>ὥστ’ εἰσορᾶν γε φέγγος ἡλίου τόδε.</l>
</sp>
<sp>
<speaker>Ἑκάβη</speaker>
<l>τί δῆτ’ ἔλεξας δοῦλος ὢν ἐμὸς τότε;</l>
</sp>
<sp>
<speaker>Ὀδυσσεύς</speaker>
<l n="250">πολλῶν λόγων εὑρήμαθ’, ὥστε μὴ θανεῖν.</l>
<milestone ed="p" n="251" unit="card"/>
</sp>
<sp>
<speaker>Ἑκάβη</speaker>
<l>οὔκουν κακύνῃ τοῖσδε τοῖς βουλεύμασιν,</l>
<l>ὃς ἐξ ἐμοῦ μὲν ἔπαθες οἷα φῂς παθεῖν,</l>
<l>δρᾷς δ’ οὐδὲν ἡμᾶς εὖ, κακῶς δ’ ὅσον δύνῃ;</l>
<l>ἀχάριστον ὑμῶν σπέρμ’, ὅσοι δημηγόρους</l>
<l n="255">ζηλοῦτε τιμάς· μηδὲ γιγνώσκοισθέ μοι,</l>
<l>οἳ τοὺς φίλους βλάπτοντες οὐ φροντίζετε,</l>
<l>ἢν τοῖσι πολλοῖς πρὸς χάριν λέγητέ τι.</l>
<l>ἀτὰρ τί δὴ σόφισμα τοῦθ’ ἡγούμενοι</l>
<l>ἐς τήνδε παῖδα ψῆφον ὥρισαν φόνου;</l>
<l n="260">πότερα τὸ χρῆν σφ’ ἐπήγαγ’ ἀνθρωποσφαγεῖν</l>
<l>πρὸς τύμβον, ἔνθα βουθυτεῖν μᾶλλον πρέπει;</l>
<l>ἢ τοὺς κτανόντας ἀνταποκτεῖναι θέλων</l>
<l>ἐς τήνδ’ Ἀχιλλεὺς ἐνδίκως τείνει φόνον;</l>
<l>ἀλλ’ οὐδὲν αὐτὸν ἥδε γ’ εἴργασται κακόν.</l>
<l n="265">Ἑλένην νιν αἰτεῖν χρῆν τάφῳ προσφάγματα·</l>
<l>κείνη γὰρ ὤλεσέν νιν ἐς Τροίαν τ’ ἄγει.</l>
<l>εἰ δ’ αἰχμαλώτων χρή τιν’ ἔκκριτον θανεῖν</l>
<l>κάλλει θ’ ὑπερφέρουσαν, οὐχ ἡμῶν τόδε·</l>
<l>ἡ Τυνδαρὶς γὰρ εἶδος ἐκπρεπεστάτη,</l>
<l n="270">ἀδικοῦσά θ’ ἡμῶν οὐδὲν ἧσσον ηὑρέθη.</l>
<l>τῷ μὲν δικαίῳ τόνδ’ ἁμιλλῶμαι λόγον·</l>
<l>ἃ δ’ ἀντιδοῦναι δεῖ ς’ ἀπαιτούσης ἐμοῦ,</l>
<l>ἄκουσον. ἥψω τῆς ἐμῆς, ὡς φῄς, χερὸς</l>
<l>καὶ τῆσδε γραίας προσπίτνων παρηίδος·</l>
<l n="275">ἀνθάπτομαί σου τῶνδε τῶν αὐτῶν ἐγὼ</l>
<l>χάριν τ’ ἀπαιτῶ τὴν τόθ’ ἱκετεύω τέ σε,</l>
<l>μή μου τὸ τέκνον ἐκ χερῶν ἀποσπάσῃς,</l>
<l>μηδὲ κτάνητε· τῶν τεθνηκότων ἅλις.</l>
<l>ταύτῃ γέγηθα κἀπιλήθομαι κακῶν·</l>
<l n="280">ἥδ’ ἀντὶ πολλῶν ἐστί μοι παραψυχή,</l>
<l>πόλις, τιθήνη, βάκτρον, ἡγεμὼν ὁδοῦ.</l>
<l>οὐ τοὺς κρατοῦντας χρὴ κρατεῖν ἃ μὴ χρεών,</l>
<l>οὐδ’ εὐτυχοῦντας εὖ δοκεῖν πράξειν ἀεί·</l>
<l>κἀγὼ γὰρ ἦ ποτ’, ἀλλὰ νῦν οὐκ εἴμ’ ἔτι,</l>
<l n="285">τὸν πάντα δ’ ὄλβον ἦμαρ ἕν μ’ ἀφείλετο.</l>
<l>ἀλλ’, ὦ φίλον γένειον, αἰδέσθητί με,</l>
<l>οἴκτιρον· ἐλθὼν δ’ εἰς Ἀχαιικὸν στρατὸν</l>
<l>παρηγόρησον, ὡς ἀποκτείνειν φθόνος</l>
<l>γυναῖκας, ἃς τὸ πρῶτον οὐκ ἐκτείνατε</l>
<l n="290">βωμῶν ἀποσπάσαντες, ἀλλ’ ᾠκτίρατε.</l>
<l>νόμος δ’ ἐν ὑμῖν τοῖς τ’ ἐλευθέροις ἴσος</l>
<l>καὶ τοῖσι δούλοις αἵματος κεῖται πέρι.</l>
<l>τὸ δ’ ἀξίωμα, κἂν κακῶς λέγῃ, τὸ σὸν</l>
<l>πείσει· λόγος γὰρ ἔκ τ’ ἀδοξούντων ἰὼν</l>
<l n="295">κἀκ τῶν δοκούντων αὑτὸς οὐ ταὐτὸν σθένει.</l>
</sp>
<sp>
<speaker>Χορός</speaker>
<l>οὐκ ἔστιν οὕτω στερρὸς ἀνθρώπου φύσις,</l>
<l>ἥτις γόων σῶν καὶ μακρῶν ὀδυρμάτων</l>
<l>κλύουσα θρήνους οὐκ ἂν ἐκβάλοι δάκρυ.</l>
<milestone ed="p" n="299" unit="card"/>
</sp>
<sp>
<speaker>Ὀδυσσεύς</speaker>
<l>Ἑκάβη, διδάσκου, μηδὲ τῷ θυμουμένῳ</l>
<l n="300">τὸν εὖ λέγοντα δυσμενῆ ποιοῦ φρενός.</l>
<l>ἐγὼ τὸ μὲν σὸν σῶμ’ ὑφ’ οὗπερ εὐτύχουν</l>
<l>σῴζειν ἕτοιμός εἰμι κοὐκ ἄλλως λέγω·</l>
<l>ἃ δ’ εἶπον εἰς ἅπαντας οὐκ ἀρνήσομαι,</l>
<l>Τροίας ἁλούσης ἀνδρὶ τῷ πρώτῳ στρατοῦ</l>
<l n="305">σὴν παῖδα δοῦναι σφάγιον ἐξαιτουμένῳ.</l>
<l>ἐν τῷδε γὰρ κάμνουσιν αἱ πολλαὶ πόλεις,</l>
<l>ὅταν τις ἐσθλὸς καὶ πρόθυμος ὢν ἀνὴρ</l>
<l>μηδὲν φέρηται τῶν κακιόνων πλέον.</l>
<l>ἡμῖν δ’ Ἀχιλλεὺς ἄξιος τιμῆς, γύναι,</l>
<l n="310">θανὼν ὑπὲρ γῆς Ἑλλάδος κάλλιστ’ ἀνήρ.</l>
<l>οὔκουν τόδ’ αἰσχρόν, εἰ βλέποντι μὲν φίλῳ</l>
<l>χρώμεσθ’, ἐπεὶ δ’ ὄλωλε, μὴ χρώμεσθ’ ἔτι;</l>
<l>εἶεν· τί δῆτ’ ἐρεῖ τις, ἤν τις αὖ φανῇ</l>
<l>στρατοῦ τ’ ἄθροισις πολεμίων τ’ ἀγωνία;</l>
<l n="315">πότερα μαχούμεθ’ ἢ φιλοψυχήσομεν,</l>
<l>τὸν κατθανόνθ’ ὁρῶντες οὐ τιμώμενον;</l>
<l>καὶ μὴν ἔμοιγε ζῶντι μέν, καθ’ ἡμέραν</l>
<l>κεἰ σμίκρ’ ἔχοιμι, πάντ’ ἂν ἀρκούντως ἔχοι·</l>
<l>τύμβον δὲ βουλοίμην ἂν ἀξιούμενον</l>
<l n="320">τὸν ἐμὸν ὁρᾶσθαι· διὰ μακροῦ γὰρ ἡ χάρις.</l>
<l>εἰ δ’ οἰκτρὰ πάσχειν φῄς, τάδ’ ἀντάκουέ μου·</l>
<l>εἰσὶν παρ’ ἡμῖν οὐδὲν ἧσσον ἄθλιαι</l>
<l>γραῖαι γυναῖκες ἠδὲ πρεσβῦται σέθεν,</l>
<l>νύμφαι τ’ ἀρίστων νυμφίων τητώμεναι,</l>
<l n="325">ὧν ἥδε κεύθει σώματ’ Ἰδαία κόνις.</l>
<l>τόλμα τάδ’. ἡμεῖς δ’, εἰ κακῶς νομίζομεν</l>
<l>τιμᾶν τὸν ἐσθλόν, ἀμαθίαν ὀφλήσομεν·</l>
<l>οἱ βάρβαροι δὲ μήτε τοὺς φίλους φίλους</l>
<l>ἡγεῖσθε, μήτε τοὺς καλῶς τεθνηκότας</l>
<l n="330">θαυμάζεθ’, ὡς ἂν ἡ μὲν Ἑλλὰς εὐτυχῇ,</l>
<l>ὑμεῖς δ’ ἔχηθ’ ὅμοια τοῖς βουλεύμασιν.</l>
</sp>
<sp>
<speaker>Χορός</speaker>
<l>αἰαῖ· τὸ δοῦλον ὡς κακὸν πέφυκ’ ἀεὶ</l>
<l>τολμᾷ θ’ ἃ μὴ χρή, τῇ βίᾳ νικώμενον.</l>
</sp>
<sp>
<speaker>Ἑκάβη</speaker>
<l>ὦ θύγατερ, οὑμοὶ μὲν λόγοι πρὸς αἰθέρα</l>
<l n="335">φροῦδοι μάτην ῥιφέντες ἀμφὶ σοῦ φόνου·</l>
<l>σὺ δ’, εἴ τι μείζω δύναμιν ἢ μήτηρ ἔχεις,</l>
<l>σπούδαζε πάσας ὥστ’ ἀηδόνος στόμα</l>
<l>φθογγὰς ἱεῖσα, μὴ στερηθῆναι βίου.</l>
<l>πρόσπιπτε δ’ οἰκτρῶς τοῦδ’ Ὀδυσσέως γόνυ</l>
<l n="340">καὶ πεῖθ’ &mdash; ἔχεις δὲ πρόφασιν· ἔστι γὰρ τέκνα</l>
<l>καὶ τῷδε &mdash; τὴν σὴν ὥστ’ ἐποικτῖραι τύχην.</l>
<milestone ed="p" n="342" unit="card"/>
</sp>
<sp>
<speaker>Πολυξένη</speaker>
<l>ὁρῶ ς’, Ὀδυσσεῦ, δεξιὰν ὑφ’ εἵματος</l>
<l>κρύπτοντα χεῖρα καὶ πρόσωπον ἔμπαλιν</l>
<l>στρέφοντα, μή σου προσθίγω γενειάδος.</l>
<l n="345">θάρσει· πέφευγας τὸν ἐμὸν Ἱκέσιον Δία·</l>
<l>ὡς ἕψομαί γε τοῦ τ’ ἀναγκαίου χάριν</l>
<l>θανεῖν τε χρῄζους’· εἰ δὲ μὴ βουλήσομαι,</l>
<l>κακὴ φανοῦμαι καὶ φιλόψυχος γυνή.</l>
<l>τί γάρ με δεῖ ζῆν; ᾗ πατὴρ μὲν ἦν ἄναξ</l>
<l n="350">Φρυγῶν ἁπάντων· τοῦτό μοι πρῶτον βίου·</l>
<l>ἔπειτ’ ἐθρέφθην ἐλπίδων καλῶν ὕπο</l>
<l>βασιλεῦσι νύμφη, ζῆλον οὐ σμικρὸν γάμων</l>
<l>ἔχους’, ὅτου δῶμ’ ἑστίαν τ’ ἀφίξομαι·</l>
<l>δέσποινα δ’ ἡ δύστηνος Ἰδαίαισιν ἦ</l>
<l n="355">γυναιξὶ &dagger;παρθένοις τ’ ἀπόβλεπτος μέτα,&dagger;</l>
<l>ἴση θεοῖσι πλὴν τὸ κατθανεῖν μόνον·</l>
<l>νῦν δ’ εἰμὶ δούλη. πρῶτα μέν με τοὔνομα</l>
<l>θανεῖν ἐρᾶν τίθησιν οὐκ εἰωθὸς ὄν·</l>
<l>ἔπειτ’ ἴσως ἂν δεσποτῶν ὠμῶν φρένας</l>
<l n="360">τύχοιμ’ ἄν, ὅστις ἀργύρου μ’ ὠνήσεται,</l>
<l>τὴν Ἕκτορός τε χἁτέρων πολλῶν κάσιν,</l>
<l>προσθεὶς δ’ ἀνάγκην σιτοποιὸν ἐν δόμοις,</l>
<l>σαίρειν τε δῶμα κερκίσιν τ’ ἐφεστάναι</l>
<l>λυπρὰν ἄγουσαν ἡμέραν μ’ ἀναγκάσει·</l>
<l n="365">λέχη δὲ τἀμὰ δοῦλος ὠνητός ποθεν</l>
<l>χρανεῖ, τυράννων πρόσθεν ἠξιωμένα.</l>
<l>οὐ δῆτ’· ἀφίημ’ ὀμμάτων ἐλευθέρων</l>
<l>φέγγος τόδ’, Ἅιδῃ προστιθεῖς’ ἐμὸν δέμας.</l>
<l>ἄγου μ’, Ὀδυσσεῦ, καὶ διέργασαί μ’ ἄγων·</l>
<l n="370">οὔτ’ ἐλπίδος γὰρ οὔτε του δόξης ὁρῶ</l>
<l>θάρσος παρ’ ἡμῖν ὥς ποτ’ εὖ πρᾶξαί με χρή.</l>
<l>μῆτερ, σὺ δ’ ἡμῖν μηδὲν ἐμποδὼν γένῃ,</l>
<l>λέγουσα μηδὲ δρῶσα· συμβούλου δέ μοι</l>
<l>θανεῖν πρὶν αἰσχρῶν μὴ κατ’ ἀξίαν τυχεῖν.</l>
<l n="375">ὅστις γὰρ οὐκ εἴωθε γεύεσθαι κακῶν,</l>
<l>φέρει μέν, ἀλγεῖ δ’ αὐχέν’ ἐντιθεὶς ζυγῷ·</l>
<l>θανὼν δ’ ἂν εἴη μᾶλλον εὐτυχέστερος</l>
<l>ἢ ζῶν· τὸ γὰρ ζῆν μὴ καλῶς μέγας πόνος.</l>
</sp>
<sp>
<speaker>Χορός</speaker>
<l>δεινὸς χαρακτὴρ κἀπίσημος ἐν βροτοῖς</l>
<l n="380">ἐσθλῶν γενέσθαι, κἀπὶ μεῖζον ἔρχεται</l>
<l>τῆς εὐγενείας ὄνομα τοῖσιν ἀξίοις.</l>
<milestone ed="p" n="382" unit="card"/>
</sp>
<sp>
<speaker>Ἑκάβη</speaker>
<l>καλῶς μὲν εἶπας, θύγατερ, ἀλλὰ τῷ καλῷ</l>
<l>λύπη πρόσεστιν. εἰ δὲ δεῖ τῷ Πηλέως</l>
<l>χάριν γενέσθαι παιδὶ καὶ ψόγον φυγεῖν</l>
<l n="385">ὑμᾶς, Ὀδυσσεῦ, τήνδε μὲν μὴ κτείνετε,</l>
<l>ἡμᾶς δ’ ἄγοντες πρὸς πυρὰν Ἀχιλλέως</l>
<l>κεντεῖτε, μὴ φείδεσθ’· ἐγὼ  ̓́τεκον Πάριν,</l> <!-- very odd crasis mark here -->
<l>ὃς παῖδα Θέτιδος ὤλεσεν τόξοις βαλών.</l>
</sp>
<sp>
<speaker>Ὀδυσσεύς</speaker>
<l>οὐ ς’, ὦ γεραιά, κατθανεῖν Ἀχιλλέως</l>
<l n="390">φάντασμ’ Ἀχαιούς, ἀλλὰ τήνδ’, ᾐτήσατο.</l>
</sp>
<sp>
<speaker>Ἑκάβη</speaker>
<l>ὑμεῖς δέ μ’ ἀλλὰ θυγατρὶ συμφονεύσατε,</l>
<l>καὶ δὶς τόσον πῶμ’ αἵματος γενήσεται</l>
<l>γαίᾳ νεκρῷ τε τῷ τάδ’ ἐξαιτουμένῳ.</l>
</sp>
<sp>
<speaker>Ὀδυσσεύς</speaker>
<l>ἅλις κόρης σῆς θάνατος, οὐ προσοιστέος</l>
<l n="395">ἄλλος πρὸς ἄλλῳ· μηδὲ τόνδ’ ὠφείλομεν.</l>
</sp>
<sp>
<speaker>Ἑκάβη</speaker>
<l>πολλή γ’ ἀνάγκη θυγατρὶ συνθανεῖν ἐμέ.</l>
</sp>
<sp>
<speaker>Ὀδυσσεύς</speaker>
<l>πῶς; οὐ γὰρ οἶδα δεσπότας κεκτημένος.</l>
</sp>
<sp>
<speaker>Ἑκάβη</speaker>
<l>ὁποῖα κισσὸς δρυός, ὅπως τῆσδ’ ἕξομαι.</l>
</sp>
<sp>
<speaker>Ὀδυσσεύς</speaker>
<l>οὔκ, ἤν γε πείθῃ τοῖσι σοῦ σοφωτέροις.</l>
</sp>
<sp>
<speaker>Ἑκάβη</speaker>
<l n="400">ὡς τῆσδ’ ἑκοῦσα παιδὸς οὐ μεθήσομαι.</l>
</sp>
<sp>
<speaker>Ὀδυσσεύς</speaker>
<l>ἀλλ’ οὐδ’ ἐγὼ μὴν τήνδ’ ἄπειμ’ αὐτοῦ λιπών.</l>
<milestone ed="p" n="402" unit="card"/>
</sp>
<sp>
<speaker>Πολυξένη</speaker>
<l>μῆτερ, πιθοῦ μοι· καὶ σύ, παῖ Λαερτίου,</l>
<l>χάλα τοκεῦσιν εἰκότως θυμουμένοις,</l>
<l>σύ τ’, ὦ τάλαινα, τοῖς κρατοῦσι μὴ μάχου.</l>
<l n="405">βούλῃ πεσεῖν πρὸς οὖδας ἑλκῶσαί τε σὸν</l>
<l>γέροντα χρῶτα πρὸς βίαν ὠθουμένη,</l>
<l>ἀσχημονῆσαί τ’ ἐκ νέου βραχίονος</l>
<l>σπασθεῖς’, ἃ πείσῃ; μὴ σύ γ’· οὐ γὰρ ἄξιον.</l>
<l>ἀλλ’, ὦ φίλη μοι μῆτερ, ἡδίστην χέρα</l>
<l n="410">δὸς καὶ παρειὰν προσβαλεῖν παρηίδι·</l>
<l>ὡς οὔποτ’ αὖθις, ἀλλὰ νῦν πανύστατον</l>
<l>ἀκτῖνα κύκλον θ’ ἡλίου προσόψομαι.</l>
<l>τέλος δέχῃ δὴ τῶν ἐμῶν προσφθεγμάτων.</l>
<l>ὦ μῆτερ, ὦ τεκοῦς’, ἄπειμι δὴ κάτω.</l>
</sp>
<sp>
<speaker>Ἑκάβη</speaker>
<l n="415">ὦ θύγατερ, ἡμεῖς δ’ ἐν φάει δουλεύσομεν.</l>
</sp>
<sp>
<speaker>Πολυξένη</speaker>
<l>ἄνυμφος ἀνυμέναιος ὧν μ’ ἐχρῆν τυχεῖν.</l>
</sp>
<sp>
<speaker>Ἑκάβη</speaker>
<l>οἰκτρὰ σύ, τέκνον, ἀθλία δ’ ἐγὼ γυνή.</l>
</sp>
<sp>
<speaker>Πολυξένη</speaker>
<l>ἐκεῖ δ’ ἐν Ἅιδου κείσομαι χωρὶς σέθεν.</l>
</sp>
<sp>
<speaker>Ἑκάβη</speaker>
<l>οἴμοι· τί δράσω; ποῖ τελευτήσω βίον;</l>
</sp>
<sp>
<speaker>Πολυξένη</speaker>
<l n="420">δούλη θανοῦμαι, πατρὸς οὖς’ ἐλευθέρου.</l>
</sp>
<sp>
<speaker>Ἑκάβη</speaker>
<l>ἡμεῖς δὲ πεντήκοντά γ’ ἄμμοροι τέκνων.</l>
</sp>
<sp>
<speaker>Πολυξένη</speaker>
<l>τί σοι πρὸς Ἕκτορ’ ἢ γέροντ’ εἴπω πόσιν;</l>
</sp>
<sp>
<speaker>Ἑκάβη</speaker>
<l>ἄγγελλε πασῶν ἀθλιωτάτην ἐμέ.</l>
</sp>
<sp>
<speaker>Πολυξένη</speaker>
<l>ὦ στέρνα μαστοί θ’, οἵ μ’ ἐθρέψαθ’ ἡδέως.</l>
</sp>
<sp>
<speaker>Ἑκάβη</speaker>
<l n="425">ὦ τῆς ἀώρου θύγατερ ἀθλίας τύχης.</l>
</sp>
<sp>
<speaker>Πολυξένη</speaker>
<l>χαῖρ’, ὦ τεκοῦσα, χαῖρε Κασάνδρα τ’ ἐμοί,</l>
</sp>
<sp>
<speaker>Ἑκάβη</speaker>
<l>χαίρουσιν ἄλλοι, μητρὶ δ’ οὐκ ἔστιν τόδε.</l>
</sp>
<sp>
<speaker>Πολυξένη</speaker>
<l>ὅ τ’ ἐν φιλίπποις Θρῃξὶ Πολύδωρος κάσις.</l>
</sp>
<sp>
<speaker>Ἑκάβη</speaker>
<l>εἰ ζῇ γ’· ἀπιστῶ δ’· ὧδε πάντα δυστυχῶ.</l>
</sp>
<sp>
<speaker>Πολυξένη</speaker>
<l n="430">ζῇ καὶ θανούσης ὄμμα συγκλῄσει τὸ σόν.</l>
</sp>
<sp>
<speaker>Ἑκάβη</speaker>
<l>τέθνηκ’ ἔγωγε πρὶν θανεῖν κακῶν ὕπο.</l>
</sp>
<sp>
<speaker>Πολυξένη</speaker>
<l>κόμιζ’, Ὀδυσσεῦ, μ’ ἀμφιθεὶς κάρα πέπλοις</l>
<l>ὡς πρὶν σφαγῆναί γ’ ἐκτέτηκα καρδίαν</l>
<l>θρήνοισι μητρὸς τήνδε τ’ ἐκτήκω γόοις.</l>
<l n="435">ὦ φῶς· προσειπεῖν γὰρ σὸν ὄνομ’ ἔξεστί μοι,</l>
<l>μέτεστι δ’ οὐδὲν πλὴν ὅσον χρόνον ξίφους</l>
<l>βαίνω μεταξὺ καὶ πυρᾶς Ἀχιλλέως.</l>
</sp>
<sp>
<speaker>Ἑκάβη</speaker>
<l>οἲ ’γώ, προλείπω· λύεται δέ μου μέλη.</l>
<l>ὦ θύγατερ, ἅψαι μητρός, ἔκτεινον χέρα,</l>
<l n="440">δός· μὴ λίπῃς μ’ ἄπαιδ’. ἀπωλόμην, φίλαι. . . .</l>
<l>ὣς τὴν Λάκαιναν σύγγονον Διοσκόροιν</l>
<l>Ἑλένην ἴδοιμι· διὰ καλῶν γὰρ ὀμμάτων</l>
<l>αἴσχιστα Τροίαν εἷλε τὴν εὐδαίμονα.</l>
<milestone ed="p" n="444" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>αὔρα, ποντιὰς αὔρα,</l>
<l n="445">ἅτε ποντοπόρους κομί-</l>
<l>ζεις θοὰς ἀκάτους ἐπ’ οἶδμα λίμνας,</l>
<l>ποῖ με τὰν μελέαν πορεύ-</l>
<l>σεις; τῷ δουλόσυνος πρὸς οἶ-</l>
<l>κον κτηθεῖς’ ἀφίξομαι; ἢ</l>
<l n="450">Δωρίδος ὅρμον αἴας;</l>
<l>ἢ Φθιάδος, ἔνθα τὸν</l>
<l>καλλίστων ὑδάτων πατέρα</l>
<l n="454">φασὶν Ἀπιδανὸν πεδία λιπαίνειν;</l>
<milestone ed="p" n="455" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l n="455">ἢ νάσων, ἁλιήρει</l>
<l>κώπᾳ πεμπομέναν τάλαι-</l>
<l>ναν, οἰκτρὰν βιοτὰν ἔχουσαν οἴκοις,</l>
<l>ἔνθα πρωτόγονός τε φοῖ-</l>
<l>νιξ δάφνα θ’ ἱεροὺς ἀνέ-</l>
<l n="460">σχε πτόρθους Λατοῖ φίλᾳ ὠ-</l>
<l>δῖνος ἄγαλμα Δίας;</l>
<l n="463">σὺν Δηλιάσιν τε κού-</l>
<l>ραισιν Ἀρτέμιδος θεᾶς</l>
<l n="465">χρυσέαν ἄμπυκα τόξα τ’ εὐλογήσω;</l>
<milestone ed="p" n="466" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>ἢ Παλλάδος ἐν πόλει</l>
<l>τὰς καλλιδίφρους Ἀθα-</l>
<l>ναίας ἐν κροκέῳ πέπλῳ</l>
<l>ζεύξομαι ἆρα πώλους ἐν</l>
<l n="470">δαιδαλέαισι ποικίλλους’</l>
<l>ἀνθοκρόκοισι πήναις, ἢ</l>
<l>Τιτάνων γενεὰν</l>
<l>τὰν Ζεὺς ἀμφιπύρῳ κοιμί-</l>
<l>ζει φλογμῷ Κρονίδας;</l>
<milestone ed="p" n="475" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l n="475">ὤ μοι τεκέων ἐμῶν,</l>
<l>ὤ μοι πατέρων χθονός θ’,</l>
<l>ἃ καπνῷ κατερείπεται,</l>
<l>τυφομένα, δορίκτητος</l>
<l>Ἀργεί̈ων· ἐγὼ δ’ ἐν ξεί-</l>
<l n="480">νᾳ χθονὶ δὴ κέκλημαι δού-</l>
<l>λα, λιποῦς’ Ἀσίαν,</l>
<l>Εὐρώπας θεραπνᾶν ἀλλά-</l>
<l>ξας’ Ἅιδα θαλάμους.</l>
<milestone ed="p" n="484" unit="card"/></sp></div2>
</div1>
<div1 type="episode">
<sp>
<speaker>Ταλθύβιος</speaker>
<l>ποῦ τὴν ἄνασσαν δή ποτ’ οὖσαν Ἰλίου</l>
<l n="485">Ἑκάβην ἂν ἐξεύροιμι, Τρῳάδες κόραι;</l>
</sp>
<sp>
<speaker>Χορός</speaker>
<l>αὕτη πέλας σου νῶτ’ ἔχους’ ἐπὶ χθονί,</l>
<l>Ταλθύβιε, κεῖται ξυγκεκλῃμένη πέπλοις.</l>
</sp>
<sp>
<speaker>Ταλθύβιος</speaker>
<l>ὦ Ζεῦ, τί λέξω; πότερά ς’ ἀνθρώπους ὁρᾶν;</l>
<l>ἢ δόξαν ἄλλως τήνδε κεκτῆσθαι μάτην,</l>
<l n="490">&lsqb;ψευδῆ, δοκοῦντας δαιμόνων εἶναι γένος&rsqb;</l>
<l>τύχην δὲ πάντα τἀν βροτοῖς ἐπισκοπεῖν;</l>
<l>οὐχ ἥδ’ ἄνασσα τῶν πολυχρύσων Φρυγῶν,</l>
<l>οὐχ ἥδε Πριάμου τοῦ μέγ’ ὀλβίου δάμαρ;</l>
<l>καὶ νῦν πόλις μὲν πᾶς’ ἀνέστηκεν δορί,</l>
<l n="495">αὐτὴ δὲ δούλη γραῦς ἄπαις ἐπὶ χθονὶ</l>
<l>κεῖται, κόνει φύρουσα δύστηνον κάρα.</l>
<l>φεῦ φεῦ· γέρων μέν εἰμ’, ὅμως δέ μοι θανεῖν</l>
<l>εἴη πρὶν αἰσχρᾷ περιπεσεῖν τύχῃ τινί.</l>
<l>ἀνίστας’, ὦ δύστηνε, καὶ μετάρσιον</l>
<l n="500">πλευρὰν ἔπαιρε καὶ τὸ πάλλευκον κάρα.</l>
</sp>
<sp>
<speaker>Ἑκάβη</speaker>
<l>ἔα· τίς οὗτος σῶμα τοὐμὸν οὐκ ἐᾷ</l>
<l>κεῖσθαι; τί κινεῖς μ’, ὅστις εἶ, λυπουμένην;</l>
</sp>
<sp>
<speaker>Ταλθύβιος</speaker>
<l>Ταλθύβιος ἥκω Δαναϊδῶν ὑπηρέτης,</l>
<l>Ἀγαμέμνονος πέμψαντος, ὦ γύναι, μέτα.</l>
</sp>
<sp>
<speaker>Ἑκάβη</speaker>
<l n="505">ὦ φίλτατ’, ἆρα κἄμ’ ἐπισφάξαι τάφῳ</l>
<l>δοκοῦν Ἀχαιοῖς ἦλθες; ὡς φίλ’ ἂν λέγοις.</l>
<l>σπεύδωμεν, ἐγκονῶμεν· ἡγοῦ μοι, γέρον.</l>
</sp>
<sp>
<speaker>Ταλθύβιος</speaker>
<l>σὴν παῖδα κατθανοῦσαν ὡς θάψῃς, γύναι,</l>
<l>ἥκω μεταστείχων σε· πέμπουσιν δέ με</l>
<l n="510">δισσοί τ’ Ἀτρεῖδαι καὶ λεὼς Ἀχαιικός.</l>
</sp>
<sp>
<speaker>Ἑκάβη</speaker>
<l>οἴμοι, τί λέξεις; οὐκ ἄρ’ ὡς θανουμένους</l>
<l>μετῆλθες ἡμᾶς, ἀλλὰ σημανῶν κακά;</l>
<l>ὄλωλας, ὦ παῖ, μητρὸς ἁρπασθεῖς’ ἄπο·</l>
<l>ἡμεῖς δ’ ἄτεκνοι τοὐπὶ ς’· ὦ τάλαιν’ ἐγώ.</l>
<l n="515">πῶς καί νιν ἐξεπράξατ’; ἆρ’ αἰδούμενοι;</l>
<l>ἢ πρὸς τὸ δεινὸν ἤλθεθ’ ὡς ἐχθράν, γέρον,</l>
<l>κτείνοντες; εἰπέ, καίπερ οὐ λέξων φίλα.</l>
<milestone ed="p" n="518" unit="card"/>
</sp>
<sp n="*talqu/bios">
<speaker>Ταλθύβιος</speaker>
<l>διπλᾶ με χρῄζεις δάκρυα κερδᾶναι, γύναι,</l>
<l>σῆς παιδὸς οἴκτῳ· νῦν τε γὰρ λέγων κακὰ</l>
<l n="520">τέγξω τόδ’ ὄμμα, πρὸς τάφῳ θ’ ὅτ’ ὤλλυτο.</l>
<l>παρῆν μὲν ὄχλος πᾶς Ἀχαιικοῦ στρατοῦ</l>
<l>πλήρης πρὸ τύμβου σῆς κόρης ἐπὶ σφαγάς·</l>
<l>λαβὼν δ’ Ἀχιλλέως παῖς Πολυξένην χερὸς</l>
<l>ἔστης’ ἐπ’ ἄκρου χώματος, πέλας δ’ ἐγώ·</l>
<l n="525">λεκτοί τ’ Ἀχαιῶν ἔκκριτοι νεανίαι,</l>
<l>σκίρτημα μόσχου σῆς καθέξοντες χεροῖν,</l>
<l>ἕσποντο. πλῆρες δ’ ἐν χεροῖν λαβὼν δέπας</l>
<l>πάγχρυσον αἴρει χειρὶ παῖς Ἀχιλλέως</l>
<l>χοὰς θανόντι πατρί· σημαίνει δέ μοι</l>
<l n="530">σιγὴν Ἀχαιῶν παντὶ κηρῦξαι στρατῷ.</l>
<l>κἀγὼ καταστὰς εἶπον ἐν μέσοις τάδε·</l>
<l>Σιγᾶτ’, Ἀχαιοί, σῖγα πᾶς ἔστω λεώς,</l>
<l>σίγα σιώπα· νήνεμον δ’ ἔστης’ ὄχλον.</l>
<l>ὃ δ’ εἶπεν· Ὦ παῖ Πηλέως, πατὴρ δ’ ἐμός,</l>
<l n="535">δέξαι χοάς μοι τάσδε κηλητηρίους,</l>
<l>νεκρῶν ἀγωγούς· ἐλθὲ δ’, ὡς πίῃς μέλαν</l>
<l>κόρης ἀκραιφνὲς αἷμ’, ὅ σοι δωρούμεθα</l>
<l>στρατός τε κἀγώ· πρευμενὴς δ’ ἡμῖν γενοῦ</l>
<l>λῦσαί τε πρύμνας καὶ χαλινωτήρια</l>
<l n="540">νεῶν δὸς ἡμῖν &dagger;πρευμενοῦς&dagger; τ’ ἀπ’ Ἰλίου</l>
<l>νόστου τυχόντας πάντας ἐς πάτραν μολεῖν.</l>
<l>τοσαῦτ’ ἔλεξε, πᾶς δ’ ἐπηύξατο στρατός.</l>
<l>εἶτ’ ἀμφίχρυσον φάσγανον κώπης λαβὼν</l>
<l>ἐξεῖλκε κολεοῦ, λογάσι δ’ Ἀργείων στρατοῦ</l>
<l n="545">νεανίαις ἔνευσε παρθένον λαβεῖν.</l>
<l>ἣ δ’, ὡς ἐφράσθη, τόνδ’ ἐσήμηνεν λόγον·</l>
<l>Ὦ τὴν ἐμὴν πέρσαντες Ἀργεῖοι πόλιν,</l>
<l>ἑκοῦσα θνῄσκω· μή τις ἅψηται χροὸς</l>
<l>τοὐμοῦ· παρέξω γὰρ δέρην εὐκαρδίως.</l>
<l n="550">ἐλευθέραν δέ μ’, ὡς ἐλευθέρα θάνω,</l>
<l>πρὸς θεῶν, μεθέντες κτείνατ’· ἐν νεκροῖσι γὰρ</l>
<l>δούλη κεκλῆσθαι βασιλὶς οὖς’ αἰσχύνομαι.</l>
<milestone ed="p" n="553" unit="card"/>
<l><milestone ed="P" unit="para"/>λαοὶ δ’ ἐπερρόθησαν, Ἀγαμέμνων τ’ ἄναξ</l>
<l>εἶπεν μεθεῖναι παρθένον νεανίαις.</l>
<l n="555">&lsqb;οἳ δ’, ὡς τάχιστ’ ἤκουσαν ὑστάτην ὄπα,</l>
<l>μεθῆκαν, οὗπερ καὶ μέγιστον ἦν κράτος.&rsqb;</l>
<l>κἀπεὶ τόδ’ εἰσήκουσε δεσποτῶν ἔπος,</l>
<l>λαβοῦσα πέπλους ἐξ ἄκρας ἐπωμίδος</l>
<l>ἔρρηξε λαγόνας ἐς μέσας παρ’ ὀμφαλόν,</l>
<l n="560">μαστούς τ’ ἔδειξε στέρνα θ’ ὡς ἀγάλματος</l>
<l>κάλλιστα, καὶ καθεῖσα πρὸς γαῖαν γόνυ</l>
<l>ἔλεξε πάντων τλημονέστατον λόγον·</l>
<l>Ἰδού, τόδ’, εἰ μὲν στέρνον, ὦ νεανία,</l>
<l>παίειν προθυμῇ, παῖσον, εἰ δ’ ὑπ’ αὐχένα</l>
<l n="565">χρῄζεις, πάρεστι λαιμὸς εὐτρεπὴς ὅδε.</l>
<l><milestone ed="P" unit="para"/>ὃ δ’ οὐ θέλων τε καὶ θέλων οἴκτῳ κόρης,</l>
<l>τέμνει σιδήρῳ πνεύματος διαρροάς·</l>
<l>κρουνοὶ δ’ ἐχώρουν. ἣ δὲ καὶ θνῄσκους’ ὅμως</l>
<l>πολλὴν πρόνοιαν εἶχεν εὐσχήμων πεσεῖν,</l>
<l n="570">κρύπτους’ ἃ κρύπτειν ὄμματ’ ἀρσένων χρεών.</l>
<l>ἐπεὶ δ’ ἀφῆκε πνεῦμα θανασίμῳ σφαγῇ,</l>
<l>οὐδεὶς τὸν αὐτὸν εἶχεν Ἀργείων πόνον·</l>
<l>ἀλλ’ οἳ μὲν αὐτῶν τὴν θανοῦσαν ἐκ χερῶν</l>
<l>φύλλοις ἔβαλλον, οἳ δὲ πληροῦσιν πυρὰν</l>
<l n="575">κορμοὺς φέροντες πευκίνους, ὁ δ’ οὐ φέρων</l>
<l>πρὸς τοῦ φέροντος τοιάδ’ ἤκουεν κακά·</l>
<l>Ἕστηκας, ὦ κάκιστε, τῇ νεάνιδι</l>
<l>οὐ πέπλον οὐδὲ κόσμον ἐν χεροῖν ἔχων;</l>
<l>οὐκ εἶ τι δώσων τῇ περίσς’ εὐκαρδίῳ</l>
<l n="580">ψυχήν τ’ ἀρίστῃ; τοιάδ’ ἀμφὶ σῆς λέγων</l>
<l>παιδὸς θανούσης, εὐτεκνωτάτην τέ σε</l>
<l>πασῶν γυναικῶν δυστυχεστάτην θ’ ὁρῶ.</l>
</sp>
<sp>
<speaker>Χορός</speaker>
<l>δεινόν τι πῆμα Πριαμίδαις ἐπέζεσεν</l>
<l>πόλει τε τἠμῇ θεῶν ἀνάγκαισιν τόδε.</l>
</sp>
<milestone ed="p" n="585" unit="card"/>
<sp>
<speaker>Ἑκάβη</speaker>
<l n="585">ὦ θύγατερ, οὐκ οἶδ’ εἰς ὅ τι βλέψω κακῶν,</l>
<l>πολλῶν παρόντων· ἢν γὰρ ἅψωμαί τινος,</l>
<l>τόδ’ οὐκ ἐᾷ με, παρακαλεῖ δ’ ἐκεῖθεν αὖ</l>
<l>λύπη τις ἄλλη διάδοχος κακῶν κακοῖς.</l>
<l>καὶ νῦν τὸ μὲν σὸν ὥστε μὴ στένειν πάθος</l>
<l n="590">οὐκ ἂν δυναίμην ἐξαλείψασθαι φρενός·</l>
<l>τὸ δ’ αὖ λίαν παρεῖλες ἀγγελθεῖσά μοι</l>
<l>γενναῖος. οὔκουν δεινόν, εἰ γῆ μὲν κακὴ</l>
<l>τυχοῦσα καιροῦ θεόθεν εὖ στάχυν φέρει,</l>
<l>χρηστὴ δ’ ἁμαρτοῦς’ ὧν χρεὼν αὐτὴν τυχεῖν</l>
<l n="595">κακὸν δίδωσι καρπόν, ἀνθρώποις δ’ ἀεὶ</l>
<l>ὁ μὲν πονηρὸς οὐδὲν ἄλλο πλὴν κακός,</l>
<l>ὁ δ’ ἐσθλὸς ἐσθλός, οὐδὲ συμφορᾶς ὕπο</l>
<l>φύσιν διέφθειρ’, ἀλλὰ χρηστός ἐστ’ ἀεί;</l>
<l>ἆρ’ οἱ τεκόντες διαφέρουσιν ἢ τροφαί;</l>
<l n="600">ἔχει γε μέντοι καὶ τὸ θρεφθῆναι καλῶς</l>
<l>δίδαξιν ἐσθλοῦ· τοῦτο δ’ ἤν τις εὖ μάθῃ,</l>
<l>οἶδεν τό γ’ αἰσχρόν, κανόνι τοῦ καλοῦ μαθών.</l>
<l>καὶ ταῦτα μὲν δὴ νοῦς ἐτόξευσεν μάτην·</l>
<l><milestone ed="P" unit="para"/>σὺ δ’ ἐλθὲ καὶ σήμηνον Ἀργείοις τάδε,</l>
<l n="605">μὴ θιγγάνειν μοι μηδέν’, ἀλλ’ εἴργειν ὄχλον,</l>
<l>τῆς παιδός. ἔν τοι μυρίῳ στρατεύματι</l>
<l>ἀκόλαστος ὄχλος ναυτική τ’ ἀναρχία</l>
<l>κρείσσων πυρός, κακὸς δ’ ὁ μή τι δρῶν κακόν.</l>
<l><milestone ed="P" unit="para"/>σὺ δ’ αὖ λαβοῦσα τεῦχος, ἀρχαία λάτρι,</l>
<l n="610">βάψας’ ἔνεγκε δεῦρο ποντίας ἁλός,</l>
<l>ὡς παῖδα λουτροῖς τοῖς πανυστάτοις ἐμήν,</l>
<l>νύμφην τ’ ἄνυμφον παρθένον τ’ ἀπάρθενον,</l>
<l>λούσω προθῶμαί θ’ &mdash; ὡς μὲν ἀξία, πόθεν;</l>
<l>οὐκ ἂν δυναίμην· ὡς δ’ ἔχω &mdash; τί γὰρ πάθω;  &mdash; </l>
<l n="615">κόσμον τ’ ἀγείρας’ αἰχμαλωτίδων πάρα,</l>
<l>αἵ μοι πάρεδροι τῶνδ’ ἔσω σκηνωμάτων</l>
<l>ναίουσιν, εἴ τις τοὺς νεωστὶ δεσπότας</l>
<l>λαθοῦς’ ἔχει τι κλέμμα τῶν αὑτῆς δόμων.</l>
<l>ὦ σχήματ’ οἴκων, ὦ ποτ’ εὐτυχεῖς δόμοι,</l>
<l n="620">ὦ πλεῖστ’ ἔχων κάλλιστά τ’, εὐτεκνώτατε</l>
<l>Πρίαμε, γεραιά θ’ ἥδ’ ἐγὼ μήτηρ τέκνων,</l>
<l>ὡς ἐς τὸ μηδὲν ἥκομεν, φρονήματος</l>
<l>τοῦ πρὶν στερέντες. εἶτα δῆτ’ ὀγκούμεθα,</l>
<l>ὃ μέν τις ἡμῶν πλουσίοις ἐν δώμασιν,</l>
<l n="625">ὃ δ’ ἐν πολίταις τίμιος κεκλημένος.</l>
<l>τὰ δ’ οὐδὲν ἄλλως, φροντίδων βουλεύματα</l>
<l>γλώσσης τε κόμποι. κεῖνος ὀλβιώτατος,</l>
<l>ὅτῳ κατ’ ἦμαρ τυγχάνει μηδὲν κακόν.</l>
<milestone ed="p" n="629" unit="card"/>
</sp>
</div1>
<div1 type="choral">
<div2 type="strophe">
<sp><speaker>Χορός</speaker>
<l>ἐμοὶ χρῆν συμφοράν,</l>
<l n="630">ἐμοὶ χρῆν πημονὰν γενέσθαι,</l>
<l>Ἰδαίαν ὅτε πρῶτον ὕλαν</l>
<l>Ἀλέξανδρος εἰλατίναν</l>
<l>ἐτάμεθ’, ἅλιον ἐπ’ οἶδμα ναυστολήσων</l>
<l n="635">Ἑλένας ἐπὶ λέκτρα, τὰν</l>
<l>καλλίσταν ὁ χρυσοφαὴς</l>
<l>Ἅλιος αὐγάζει.</l>
<milestone ed="p" n="638" unit="card"/></sp></div2>
<div2 type="antistrophe">
<sp><speaker>Χορός</speaker>
<l>πόνοι γὰρ καὶ πόνων</l>
<l n="640">ἀνάγκαι κρείσσονες κυκλοῦνται</l>
<l>κοινὸν δ’ ἐξ ἰδίας ἀνοίας</l>
<l>κακὸν τᾷ Σιμουντίδι γᾷ</l>
<l>ὀλέθριον ἔμολε συμφορά τ’ ἀπ’ ἄλλων.</l>
<l>ἐκρίθη δ’ ἔρις, ἃν ἐν Ἴ-</l>
<l n="645">δᾳ κρίνει τρισσὰς μακάρων</l>
<l>παῖδας ἀνὴρ βούτας,</l>
<milestone ed="p" n="648" unit="card"/></sp></div2>
<div2 type="epode">
<sp><speaker>Χορός</speaker>
<l>ἐπὶ δορὶ καὶ φόνῳ καὶ ἐμῶν μελάθρων λώβᾳ·</l>
<l n="650">στένει δὲ καί τις ἀμφὶ τὸν εὔροον Εὐρώταν</l>
<l>Λάκαινα πολυδάκρυτος ἐν δόμοις κόρα,</l>
<l n="653">πολιάν τ’ ἐπὶ κρᾶτα μάτηρ</l>
<l>τέκνων θανόντων</l>
<l n="655">&dagger;τίθεται χέρα δρύπτεται παρειάν,&dagger;</l>
<l>δίαιμον ὄνυχα τιθεμένα σπαραγμοῖς.</l>
<milestone ed="p" n="658" unit="card"/></sp></div2>
</div1>
<div1 type="episode">
<sp>
<speaker>Θεράπαινα</speaker>
<l n="658">γυναῖκες, Ἑκάβη ποῦ ποθ’ ἡ παναθλία,</l>
<l>ἡ πάντα νικῶς’ ἄνδρα καὶ θῆλυν σπορὰν</l>
<l n="660">κακοῖσιν; οὐδεὶς στέφανον ἀνθαιρήσεται.</l>
</sp>
<sp>
<speaker>Χορός</speaker>
<l>τί δ’, ὦ τάλαινα σῆς κακογλώσσου βοῆς;</l>
<l>ὡς οὔποθ’ εὕδει λυπρά σου κηρύγματα.</l>
</sp>
<sp>
<speaker>Θεράπαινα</speaker>
<l>Ἑκάβῃ φέρω τόδ’ ἄλγος· ἐν κακοῖσι δὲ</l>
<l>οὐ ῥᾴδιον βροτοῖσιν εὐφημεῖν στόμα.</l>
</sp>
<sp>
<speaker>Χορός</speaker>
<l n="665">καὶ μὴν περῶσα τυγχάνει δόμων ὕπερ</l>
<l>ἥδ’, ἐς δὲ καιρὸν σοῖσι φαίνεται λόγοις.</l>
</sp>
<sp>
<speaker>Θεράπαινα</speaker>
<l>ὦ παντάλαινα κἄτι μᾶλλον ἢ λέγω,</l>
<l>δέσποιν’, ὄλωλας κοὐκέτ’ εἶ, βλέπουσα φῶς,</l>
<l>ἄπαις ἄνανδρος ἄπολις ἐξεφθαρμένη.</l>
</sp>
<sp>
<speaker>Ἑκάβη</speaker>
<l n="670">οὐ καινὸν εἶπας, εἰδόσιν δ’ ὠνείδισας.</l>
<l>ἀτὰρ τί νεκρὸν τόνδε μοι Πολυξένης</l>
<l>ἥκεις κομίζους’, ἧς ἀπηγγέλθη τάφος</l>
<l>πάντων Ἀχαιῶν διὰ χερὸς σπουδὴν ἔχειν;</l>
</sp>
<sp>
<speaker>Θεράπαινα</speaker>
<l>ἥδ’ οὐδὲν οἶδεν, ἀλλά μοι Πολυξένην</l>
<l n="675">θρηνεῖ, νέων δὲ πημάτων οὐχ ἅπτεται.</l>
</sp>
<sp>
<speaker>Ἑκάβη</speaker>
<l>οἲ ’γὼ τάλαινα· μῶν τὸ βακχεῖον κάρα</l>
<l>τῆς θεσπιῳδοῦ δεῦρο Κασάνδρας φέρεις;</l>
</sp>
<sp>
<speaker>Θεράπαινα</speaker>
<l>ζῶσαν λέλακας, τὸν θανόντα δ’ οὐ στένεις</l>
<l>τόνδ’· ἀλλ’ ἄθρησον σῶμα γυμνωθὲν νεκροῦ,</l>
<l n="680">εἴ σοι φανεῖται θαῦμα καὶ παρ’ ἐλπίδας.</l>
<milestone ed="p" n="681" unit="card"/>
</sp>
<sp>
<speaker>Ἑκάβη</speaker>
<!-- last four lines of this speech were marked "lyric";  they are lyric iambics -->
<l>οἴμοι, βλέπω δὴ παῖδ’ ἐμὸν τεθνηκότα,</l>
<l>Πολύδωρον, ὅν μοι Θρῂξ ἔσῳζ’ οἴκοις ἀνήρ.</l>
<l>ἀπωλόμην δύστηνος, οὐκέτ’ εἰμὶ δή.</l>
<l>ὦ τέκνον τέκνον,</l>
<l n="685">αἰαῖ, κατάρχομαι γόων,</l>
<l>βακχεῖον ἐξ ἀλάστορος</l>
<l>ἀρτιμαθῆ νόμον.</l>
</sp>
<sp>
<speaker>Θεράπαινα</speaker>
<l>ἔγνως γὰρ ἄτην παιδός, ὦ δύστηνε σύ;</l>
</sp>
<sp>
<speaker>Ἑκάβη</speaker>
<!-- last three lines of this speech were marked "lyric";  they are dochmiacs -->
<l>ἄπιστ’ ἄπιστα, καινὰ καινὰ δέρκομαι.</l>
<l n="690">ἕτερα δ’ ἀφ’ ἑτέρων κακὰ κακῶν κυρεῖ·</l>
<l>οὐδέ ποτ’ ἀστένακτος ἀδάκρυτος ἁ-</l>
<l>μέρα &lsqb;μ’&rsqb; ἐπισχήσει.</l>
</sp>
<sp>
<speaker>Χορός</speaker>
<l>δείν’, ὦ τάλαινα, δεινὰ πάσχομεν κακά.</l>
</sp>
<div2 type="lyric">
<sp>
<speaker>Ἑκάβη</speaker>
<l>ὦ τέκνον τέκνον ταλαίνας ματρός,</l>
<l n="695">τίνι μόρῳ θνῄσκεις,</l>
<l>τίνι πότμῳ κεῖσαι;</l>
<l>πρὸς τίνος ἀνθρώπων;</l>
</sp>
<sp>
<speaker>Θεράπαινα</speaker>
<l>οὐκ οἶδ’· ἐπ’ ἀκταῖς νιν κυρῶ θαλασσίαις . . .</l>
</sp>
<sp>
<speaker>Ἑκάβη</speaker>
<l>ἔκβλητον, ἢ πέσημα φοινίου δορός,</l>
<l n="700">ἐν ψαμάθῳ λευρᾷ;</l> <!-- marked lyric;  a dragged dochmiac -->
</sp>
<sp>
<speaker>Θεράπαινα</speaker>
<l>πόντου νιν ἐξήνεγκε πελάγιος κλύδων.</l>
</sp></div2>
<div2 type="lyric">
<sp>
<speaker>Ἑκάβη</speaker>
<l>ὤμοι, αἰαῖ, ἔμαθον ἔνυπνον ὀμμάτων</l>
<l n="704">ἐμῶν ὄψιν· οὔ με παρέβα</l>
<l n="705">φάσμα μελανόπτερον, τὰν ἐσεῖδον ἀμφὶ σέ,</l>
<l>ὦ τέκνον, οὐκέτ’ ὄντα Διὸς ἐν φάει.</l>
</sp>
<sp>
<speaker>Χορός</speaker>
<l n="709">τίς γάρ νιν ἔκτειν’; οἶσθ’ ὀνειρόφρων φράσαι;</l>
</sp>
<sp>
<speaker>Ἑκάβη</speaker>
<l n="710">ἐμὸς ἐμὸς ξένος, Θρῄκιος ἱππότας,</l>
<l>ἵν’ ὁ γέρων πατὴρ ἔθετό νιν κρύψας.</l></sp>
<sp>
<speaker>Χορός</speaker>
<l n="713">οἴμοι, τί λέξεις; χρυσὸν ὡς ἔχοι κτανών;</l>
</sp>
<sp>
<speaker>Ἑκάβη</speaker>
<l>ἄρρητ’ ἀνωνόμαστα, θαυμάτων πέρα,</l>
<l n="715">οὐχ ὅσι’ οὐδ’ ἀνεκτά. ποῦ δίκα ξένων;</l>
<l>ὦ κατάρατ’ ἀνδρῶν, ὡς διεμοιράσω</l>
<l n="718">χρόα, σιδαρέῳ τεμὼν φασγάνῳ</l>
<l n="720">μέλεα τοῦδε παιδὸς οὐδ’ ᾤκτισας.</l>
<milestone ed="p" n="722" unit="card"/>
</sp></div2>
<div2 type="iambics">
<sp>
<speaker>Χορός</speaker>
<l n="722">ὦ τλῆμον, ὥς σε πολυπονωτάτην βροτῶν</l>
<l>δαίμων ἔθηκεν ὅστις ἐστί σοι βαρύς.</l>
<l>ἀλλ’ εἰσορῶ γὰρ τοῦδε δεσπότου δέμας</l>
<l n="725">Ἀγαμέμνονος, τοὐνθένδε σιγῶμεν, φίλαι.</l>
</sp>
<sp>
<speaker>Ἀγαμέμνων</speaker>
<l>Ἑκάβη, τί μέλλεις παῖδα σὴν κρύπτειν τάφῳ</l>
<l>ἐλθοῦς’, ἐφ’ οἷσπερ Ταλθύβιος ἤγγειλέ μοι</l>
<l>μὴ θιγγάνειν σῆς μηδέν’ Ἀργείων κόρης;</l>
<l>ἡμεῖς μὲν οὖν εἰῶμεν οὐδ’ ἐψαύομεν·</l>
<l n="730">σὺ δὲ σχολάζεις, ὥστε θαυμάζειν ἐμέ.</l>
<l>ἥκω δ’ ἀποστελῶν σε· τἀκεῖθεν γὰρ εὖ</l>
<l>πεπραγμέν’ ἐστίν &mdash; εἴ τι τῶνδ’ ἐστὶν καλῶς.</l>
<l>ἔα· τίν’ ἄνδρα τόνδ’ ἐπὶ σκηναῖς ὁρῶ</l>
<l>θανόντα Τρώων; οὐ γὰρ Ἀργεῖον πέπλοι</l>
<l n="735">δέμας περιπτύσσοντες ἀγγέλλουσί μοι.</l>
</sp>
<sp>
<speaker>Ἑκάβη</speaker>
<l>δύστην’, ἐμαυτὴν γὰρ λέγω λέγουσα σέ,</l>
<l>Ἑκάβη, τί δράσω; πότερα προσπέσω γόνυ</l>
<l>Ἀγαμέμνονος τοῦδ’ ἢ φέρω σιγῇ κακά;</l>
</sp>
<sp>
<speaker>Ἀγαμέμνων</speaker>
<l>τί μοι προσώπῳ νῶτον ἐγκλίνασα σὸν</l>
<l n="740">δύρῃ, τὸ πραχθὲν δ’ οὐ λέγεις;  &mdash; τίς ἔσθ’ ὅδε;</l>
</sp>
<sp>
<speaker>Ἑκάβη</speaker>
<l>ἀλλ’, εἴ με δούλην πολεμίαν θ’ ἡγούμενος</l>
<l>γονάτων ἀπώσαιτ’, ἄλγος ἂν προσθείμεθ’ ἄν.</l>
</sp>
<sp>
<speaker>Ἀγαμέμνων</speaker>
<l>οὔτοι πέφυκα μάντις, ὥστε μὴ κλύων</l>
<l>ἐξιστορῆσαι σῶν ὁδὸν βουλευμάτων.</l>
</sp>
<sp>
<speaker>Ἑκάβη</speaker>
<l n="745">ἆρ’ ἐκλογίζομαί γε πρὸς τὸ δυσμενὲς</l>
<l>μᾶλλον φρένας τοῦδ’, ὄντος οὐχὶ δυσμενοῦς;</l>
</sp>
<sp>
<speaker>Ἀγαμέμνων</speaker>
<l>εἴ τοί με βούλῃ τῶνδε μηδὲν εἰδέναι,</l>
<l>ἐς ταὐτὸν ἥκεις· καὶ γὰρ οὐδ’ ἐγὼ κλύειν.</l>
</sp>
<sp>
<speaker>Ἑκάβη</speaker>
<l>οὐκ ἂν δυναίμην τοῦδε τιμωρεῖν ἄτερ</l>
<l n="750">τέκνοισι τοῖς ἐμοῖσι. τί στρέφω τάδε;</l>
<l>τολμᾶν ἀνάγκη, κἂν τύχω κἂν μὴ τύχω. &mdash; </l>
<l>Ἀγάμεμνον, ἱκετεύω σε τῶνδε γουνάτων</l>
<l>καὶ σοῦ γενείου δεξιᾶς τ’ εὐδαίμονος . . .</l>
</sp>
<sp>
<speaker>Ἀγαμέμνων</speaker>
<l>τί χρῆμα μαστεύουσα; μῶν ἐλεύθερον</l>
<l n="755">αἰῶνα θέσθαι; ῥᾴδιον γάρ ἐστί σοι.</l>
</sp>
<sp>
<speaker>Ἑκάβη</speaker>
<l>οὐ δῆτα· τοὺς κακοὺς δὲ τιμωρουμένη</l>
<l>αἰῶνα τὸν σύμπαντα δουλεύειν θέλω.</l>
</sp>
<sp>
<speaker>Ἀγαμέμνων</speaker>
<l>καὶ δὴ τίν’ ἡμᾶς εἰς ἐπάρκεσιν καλεῖς;</l>
</sp>
<sp>
<speaker>Ἑκάβη</speaker>
<l>οὐδέν τι τούτων ὧν σὺ δοξάζεις, ἄναξ. &mdash; </l>
<l n="760">ὁρᾷς νεκρὸν τόνδ’, οὗ καταστάζω δάκρυ;</l>
</sp>
<sp>
<speaker>Ἀγαμέμνων</speaker>
<l>ὁρῶ· τὸ μέντοι μέλλον οὐκ ἔχω μαθεῖν.</l>
</sp>
<sp>
<speaker>Ἑκάβη</speaker>
<l>τοῦτόν ποτ’ ἔτεκον κἄφερον ζώνης ὕπο.</l>
</sp>
<sp>
<speaker>Ἀγαμέμνων</speaker>
<l>ἔστιν δὲ τίς σῶν οὗτος, ὦ τλῆμον, τέκνων;</l>
</sp>
<sp>
<speaker>Ἑκάβη</speaker>
<l>οὐ τῶν θανόντων Πριαμιδῶν ὑπ’ Ἰλίῳ.</l>
</sp>
<sp>
<speaker>Ἀγαμέμνων</speaker>
<l n="765">ἦ γάρ τιν’ ἄλλον ἔτεκες ἢ κείνους, γύναι;</l>
</sp>
<sp>
<speaker>Ἑκάβη</speaker>
<l>ἀνόνητά γ’, ὡς ἔοικε, τόνδ’ ὃν εἰσορᾷς.</l>
<milestone ed="p" n="767" unit="card"/>
</sp>
<sp>
<speaker>Ἀγαμέμνων</speaker>
<l>ποῦ δ’ ὢν ἐτύγχαν’, ἡνίκ’ ὤλλυτο πτόλις;</l>
</sp>
<sp>
<speaker>Ἑκάβη</speaker>
<l>πατήρ νιν ἐξέπεμψεν ὀρρωδῶν θανεῖν.</l>
</sp>
<sp>
<speaker>Ἀγαμέμνων</speaker>
<l>ποῖ τῶν τότ’ ὄντων χωρίσας τέκνων μόνον;</l>
</sp>
<sp>
<speaker>Ἑκάβη</speaker>
<l n="770">ἐς τήνδε χώραν, οὗπερ ηὑρέθη θανών.</l>
</sp>
<sp>
<speaker>Ἀγαμέμνων</speaker>
<l>πρὸς ἄνδρ’ ὃς ἄρχει τῆσδε Πολυμήστωρ χθονός;</l>
</sp>
<sp>
<speaker>Ἑκάβη</speaker>
<l>ἐνταῦθ’ ἐπέμφθη πικροτάτου χρυσοῦ φύλαξ.</l>
</sp>
<sp>
<speaker>Ἀγαμέμνων</speaker>
<l>θνῄσκει δὲ πρὸς τοῦ καὶ τίνος πότμου τυχών;</l>
</sp>
<sp>
<speaker>Ἑκάβη</speaker>
<l>τίνος γ’ ὑπ’ ἄλλου; Θρῄξ νιν ὤλεσε ξένος.</l>
</sp>
<sp>
<speaker>Ἀγαμέμνων</speaker>
<l n="775">ὦ τλῆμον· ἦ που χρυσὸν ἠράσθη λαβεῖν;</l>
</sp>
<sp>
<speaker>Ἑκάβη</speaker>
<l>τοιαῦτ’, ἐπειδὴ συμφορὰν ἔγνω Φρυγῶν.</l>
</sp>
<sp>
<speaker>Ἀγαμέμνων</speaker>
<l>ηὗρες δὲ ποῦ νιν; ἢ τίς ἤνεγκεν νεκρόν;</l>
</sp>
<sp>
<speaker>Ἑκάβη</speaker>
<l>ἥδ’, ἐντυχοῦσα ποντίας ἀκτῆς ἔπι.</l>
</sp>
<sp>
<speaker>Ἀγαμέμνων</speaker>
<l>τοῦτον ματεύους’ ἢ πονοῦς’ ἄλλον πόνον;</l>
</sp>
<sp>
<speaker>Ἑκάβη</speaker>
<l n="780">λούτρ’ ᾤχετ’ οἴσους’ ἐξ ἁλὸς Πολυξένῃ.</l>
</sp>
<sp>
<speaker>Ἀγαμέμνων</speaker>
<l>κτανών νιν, ὡς ἔοικεν, ἐκβάλλει ξένος.</l>
</sp>
<sp>
<speaker>Ἑκάβη</speaker>
<l>θαλασσόπλαγκτόν γ’, ὧδε διατεμὼν χρόα.</l>
</sp>
<sp>
<speaker>Ἀγαμέμνων</speaker>
<l>ὦ σχετλία σὺ τῶν ἀμετρήτων πόνων.</l>
</sp>
<sp>
<speaker>Ἑκάβη</speaker>
<l>ὄλωλα κοὐδὲν λοιπόν, Ἀγάμεμνον, κακῶν.</l>
</sp>
<sp>
<speaker>Ἀγαμέμνων</speaker>
<l n="785">φεῦ φεῦ· τίς οὕτω δυστυχὴς ἔφυ γυνή;</l>
</sp>
<sp n="*(eka/bh">
<speaker>Ἑκάβη</speaker>
<l>οὐκ ἔστιν, εἰ μὴ τὴν Τύχην αὐτὴν λέγοις.</l>
<l>ἀλλ’ ὧνπερ οὕνεκ’ ἀμφὶ σὸν πίπτω γόνυ</l>
<l>ἄκουσον. εἰ μὲν ὅσιά σοι παθεῖν δοκῶ,</l>
<l>στέργοιμ’ ἄν· εἰ δὲ τοὔμπαλιν, σύ μοι γενοῦ</l>
<l n="790">τιμωρὸς ἀνδρός, ἀνοσιωτάτου ξένου,</l>
<l>ὃς οὔτε τοὺς γῆς νέρθεν οὔτε τοὺς ἄνω</l>
<l>δείσας δέδρακεν ἔργον ἀνοσιώτατον,</l>
<l>κοινῆς τραπέζης πολλάκις τυχὼν ἐμοί,</l>
<l>ξενίας τ’ ἀριθμῷ πρῶτ’ ἔχων ἐμῶν φίλων,</l>
<l n="795">τυχὼν δ’ ὅσων δεῖ &mdash; . καὶ λαβὼν προμηθίαν</l>
<l>ἔκτεινε· τύμβου δ’, εἰ κτανεῖν ἐβούλετο,</l>
<l>οὐκ ἠξίωσεν, ἀλλ’ ἀφῆκε πόντιον.</l>
<l><milestone ed="P" unit="para"/>ἡμεῖς μὲν οὖν δοῦλοί τε κἀσθενεῖς ἴσως·</l>
<l>ἀλλ’ οἱ θεοὶ σθένουσι χὡ κείνων κρατῶν</l>
<l n="800">Νόμος· νόμῳ γὰρ τοὺς θεοὺς ἡγούμεθα</l>
<l>καὶ ζῶμεν ἄδικα καὶ δίκαι’ ὡρισμένοι·</l>
<l>ὃς ἐς ς’ ἀνελθὼν εἰ διαφθαρήσεται,</l>
<l>καὶ μὴ δίκην δώσουσιν οἵτινες ξένους</l>
<l>κτείνουσιν ἢ θεῶν ἱερὰ τολμῶσιν φέρειν,</l>
<l n="805">οὐκ ἔστιν οὐδὲν τῶν ἐν ἀνθρώποις ἴσον.</l>
<l>ταῦτ’ οὖν ἐν αἰσχρῷ θέμενος αἰδέσθητί με·</l>
<l>οἴκτιρον ἡμᾶς, ὡς &dagger;γραφεύς&dagger; τ’ ἀποσταθεὶς</l>
<l>ἰδοῦ με κἀνάθρησον οἷ’ ἔχω κακά.</l>
<l>τύραννος ἦ ποτ’, ἀλλὰ νῦν δούλη σέθεν,</l>
<l n="810">εὔπαις ποτ’ οὖσα, νῦν δὲ γραῦς ἄπαις θ’ ἅμα,</l>
<l>ἄπολις ἔρημος, ἀθλιωτάτη βροτῶν . . .</l>
<milestone ed="p" n="812" unit="card"/>
<l><milestone ed="P" unit="para"/>οἴμοι τάλαινα, ποῖ μ’ ὑπεξάγεις πόδα;</l>
<l>ἔοικα πράξειν οὐδέν· ὦ τάλαιν’ ἐγώ.</l>
<l>τί δῆτα θνητοὶ τἄλλα μὲν μαθήματα</l>
<l n="815">μοχθοῦμεν ὡς χρὴ πάντα καὶ ματεύομεν,</l>
<l>Πειθὼ δὲ τὴν τύραννον ἀνθρώποις μόνην</l>
<l>οὐδέν τι μᾶλλον ἐς τέλος σπουδάζομεν</l>
<l>μισθοὺς διδόντες μανθάνειν, ἵν’ ἦν ποτε</l>
<l>πείθειν ἅ τις βούλοιτο τυγχάνειν θ’ ἅμα;</l>
<l n="820">πῶς οὖν ἔτ’ ἄν τις ἐλπίσαι πράξειν καλῶς;</l>
<l>οἱ μὲν γὰρ ὄντες παῖδες οὐκέτ’ εἰσί μοι,</l>
<l>αὕτη δ’ ἐπ’ αἰσχροῖς αἰχμάλωτος. οἴχομαι·</l>
<l>καπνὸν δὲ πόλεως τόνδ’ ὑπερθρῴσκονθ’ ὁρῶ.</l>
<l><milestone ed="P" unit="para"/>καὶ μήν &mdash; ἴσως μὲν τοῦ λόγου κενὸν τόδε,</l>
<l n="825">Κύπριν προβάλλειν· ἀλλ’ ὅμως εἰρήσεται·</l>
<l>πρὸς σοῖσι πλευροῖς παῖς ἐμὴ κοιμίζεται</l>
<l>ἡ φοιβάς, ἣν καλοῦσι Κασάνδραν Φρύγες.</l>
<l>ποῦ τὰς φίλας δῆτ’ εὐφρόνας δείξεις, ἄναξ,</l>
<l>ἢ τῶν ἐν εὐνῇ φιλτάτων ἀσπασμάτων</l>
<l n="830">χάριν τίν’ ἕξει παῖς ἐμή, κείνης δ’ ἐγώ;</l>
<l>&lsqb;ἐκ τοῦ σκότου τε τῶν τε νυκτερησίων</l>
<l>φίλτρων μεγίστη γίγνεται βροτοῖς χάρις.&rsqb;</l>
<l>ἄκουε δή νυν· τὸν θανόντα τόνδ’ ὁρᾷς;</l>
<l>τοῦτον καλῶς δρῶν ὄντα κηδεστὴν σέθεν</l>
<l n="835">δράσεις. ἑνός μοι μῦθος ἐνδεὴς ἔτι.</l>
<l>εἴ μοι γένοιτο φθόγγος ἐν βραχίοσι</l>
<l>καὶ χερσὶ καὶ κόμαισι καὶ ποδῶν βάσει</l>
<l>ἢ Δαιδάλου τέχναισιν ἢ θεῶν τινος,</l>
<l>ὡς πάνθ’ ὁμαρτῇ σῶν ἔχοιντο γουνάτων</l>
<l n="840">κλαίοντ’, ἐπισκήπτοντα παντοίους λόγους.</l>
<l>ὦ δέσποτ’, ὦ μέγιστον Ἕλλησιν φάος,</l>
<l>πιθοῦ, παράσχες χεῖρα τῇ πρεσβύτιδι</l>
<l>τιμωρόν, εἰ καὶ μηδέν ἐστιν, ἀλλ’ ὅμως.</l>
<l>ἐσθλοῦ γὰρ ἀνδρὸς τῇ δίκῃ θ’ ὑπηρετεῖν</l>
<l n="845">καὶ τοὺς κακοὺς δρᾶν πανταχοῦ κακῶς ἀεί.</l>
</sp>
<sp>
<speaker>Χορός</speaker>
<l>δεινόν γε, θνητοῖς ὡς ἅπαντα συμπίτνει,</l>
<l>καὶ τὰς ἀνάγκας οἱ νόμοι διώρισαν,</l>
<l>φίλους τιθέντες τούς γε πολεμιωτάτους</l>
<l>ἐχθρούς τε τοὺς πρὶν εὐμενεῖς ποιούμενοι.</l>
</sp>
<sp>
<speaker>Ἀγαμέμνων</speaker>
<l n="850">ἐγὼ σὲ καὶ σὸν παῖδα καὶ τύχας σέθεν,</l>
<l>Ἑκάβη, δι’ οἴκτου χεῖρά θ’ ἱκεσίαν ἔχω,</l>
<l>καὶ βούλομαι θεῶν θ’ οὕνεκ’ ἀνόσιον ξένον</l>
<l>καὶ τοῦ δικαίου τήνδε σοι δοῦναι δίκην,</l>
<l>εἴ πως φανείη γ’ ὥστε σοί τ’ ἔχειν καλῶς,</l>
<l n="855">στρατῷ τε μὴ δόξαιμι Κασάνδρας χάριν</l>
<l>Θρῄκης ἄνακτι τόνδε βουλεῦσαι φόνον.</l>
<l>ἔστιν γὰρ ᾗ ταραγμὸς ἐμπέπτωκέ μοι·</l>
<l> &mdash; Τὸν ἄνδρα τοῦτον φίλιον ἡγεῖται στρατός,</l>
<l>τὸν κατθανόντα δ’ ἐχθρόν· εἰ δὲ σοὶ φίλος</l>
<l n="860">ὅδ’ ἐστί, χωρὶς τοῦτο κοὐ κοινὸν στρατῷ.  &mdash; </l>
<l>πρὸς ταῦτα φρόντιζ’· ὡς θέλοντα μέν μ’ ἔχεις</l>
<l>σοὶ ξυμπονῆσαι καὶ ταχὺν προσαρκέσαι,</l>
<l>βραδὺν δ’, Ἀχαιοῖς εἰ διαβληθήσομαι.</l>
<milestone ed="p" n="864" unit="card"/>
</sp>
<sp>
<speaker>Ἑκάβη</speaker>
<l>φεῦ.</l>
<l>οὐκ ἔστι θνητῶν ὅστις ἔστ’ ἐλεύθερος·</l>
<l n="865">ἢ χρημάτων γὰρ δοῦλός ἐστιν ἢ τύχης,</l>
<l>ἢ πλῆθος αὐτὸν πόλεος ἢ νόμων γραφαὶ</l>
<l>εἴργουσι χρῆσθαι μὴ κατὰ γνώμην τρόποις.</l>
<l>ἐπεὶ δὲ ταρβεῖς τῷ τ’ ὄχλῳ πλέον νέμεις,</l>
<l>ἐγώ σε θήσω τοῦδ’ ἐλεύθερον φόβου.</l>
<l n="870">σύνισθι μὲν γάρ, ἤν τι βουλεύσω κακὸν</l>
<l>τῷ τόνδ’ ἀποκτείναντι, συνδράσῃς δὲ μή.</l>
<l>ἢν δ’ ἐξ Ἀχαιῶν θόρυβος ἢ ’πικουρία</l>
<l>πάσχοντος ἀνδρὸς Θρῃκὸς οἷα πείσεται</l>
<l>φανῇ τις, εἶργε μὴ δοκῶν ἐμὴν χάριν.</l>
<l n="875">τὰ δ’ ἄλλα &mdash; θάρσει &mdash; πάντ’ ἐγὼ θήσω καλῶς.</l>
</sp>
<sp>
<speaker>Ἀγαμέμνων</speaker>
<l>πῶς οὖν; τί δράσεις; πότερα φάσγανον χερὶ</l>
<l>λαβοῦσα γραίᾳ φῶτα βάρβαρον κτενεῖς,</l>
<l>ἢ φαρμάκοισιν ἢ ’πικουρίᾳ τινί;</l>
<l>τίς σοι ξυνέσται χείρ; πόθεν κτήσῃ φίλους;</l>
</sp>
<sp>
<speaker>Ἑκάβη</speaker>
<l n="880">στέγαι κεκεύθας’ αἵδε Τρῳάδων ὄχλον.</l>
</sp>
<sp>
<speaker>Ἀγαμέμνων</speaker>
<l>τὰς αἰχμαλώτους εἶπας, Ἑλλήνων ἄγραν;</l>
</sp>
<sp>
<speaker>Ἑκάβη</speaker>
<l>σὺν ταῖσδε τὸν ἐμὸν φονέα τιμωρήσομαι.</l>
</sp>
<sp>
<speaker>Ἀγαμέμνων</speaker>
<l>καὶ πῶς γυναιξὶν ἀρσένων ἔσται κράτος;</l>
</sp>
<sp>
<speaker>Ἑκάβη</speaker>
<l>δεινὸν τὸ πλῆθος σὺν δόλῳ τε δύσμαχον.</l>
</sp>
<sp>
<speaker>Ἀγαμέμνων</speaker>
<l n="885">δεινόν· τὸ μέντοι θῆλυ μέμφομαι γένος.</l>
</sp>
<sp>
<speaker>Ἑκάβη</speaker>
<l>τί δ’; οὐ γυναῖκες εἷλον Αἰγύπτου τέκνα</l>
<l>καὶ Λῆμνον ἄρδην ἀρσένων ἐξῴκισαν;</l>
<l>ἀλλ’ ὣς γενέσθω· τόνδε μὲν μέθες λόγον,</l>
<l>πέμψον δέ μοι τήνδ’ ἀσφαλῶς διὰ στρατοῦ</l>
<l n="890">γυναῖκα.  &mdash; καὶ σὺ Θρῃκὶ πλαθεῖσα ξένῳ</l>
<l>λέξον· Καλεῖ ς’ ἄνασσα δή ποτ’ Ἰλίου</l>
<l>Ἑκάβη, σὸν οὐκ ἔλασσον ἢ κείνης χρέος,</l>
<l>καὶ παῖδας· ὡς δεῖ καὶ τέκν’ εἰδέναι λόγους</l>
<l>τοὺς ἐξ ἐκείνης.  &mdash; τὸν δὲ τῆς νεοσφαγοῦς</l>
<l n="895">Πολυξένης ἐπίσχες, Ἀγάμεμνον, τάφον,</l>
<l>ὡς τώδ’ ἀδελφὼ πλησίον μιᾷ φλογί,</l>
<l>δισσὴ μέριμνα μητρί, κρυφθῆτον χθονί.</l>
</sp>
<sp>
<speaker>Ἀγαμέμνων</speaker>
<l>ἔσται τάδ’ οὕτω· καὶ γὰρ εἰ μὲν ἦν στρατῷ</l>
<l>πλοῦς, οὐκ ἂν εἶχον τήνδε σοι δοῦναι χάριν·</l>
<l n="900">νῦν δ’, οὐ γὰρ ἵης’ οὐρίους πνοὰς θεός,</l>
<l>μένειν ἀνάγκη πλοῦν ὁρῶντ’ ἐς ἥσυχον.</l>
<l>γένοιτο δ’ εὖ πως· πᾶσι γὰρ κοινὸν τόδε,</l>
<l>ἰδίᾳ θ’ ἑκάστῳ καὶ πόλει, τὸν μὲν κακὸν</l>
<l>κακόν τι πάσχειν, τὸν δὲ χρηστὸν εὐτυχεῖν.</l>
<milestone ed="p" n="905" unit="card"/>
</sp></div2>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l n="905">σὺ μέν, ὦ πατρὶς Ἰλιάς,</l>
<l>τῶν ἀπορθήτων πόλις οὐκέτι λέξῃ·</l>
<l>τοῖον Ἑλλάνων νέφος ἀμφί σε κρύπτει</l>
<l n="909">δορὶ δὴ δορὶ πέρσαν.</l>
<l n="910">ἀπὸ δὲ στεφάναν κέκαρ-</l>
<l>σαι πύργων, κατὰ δ’ αἰθάλου</l>
<l>κηλῖδ’ οἰκτροτάταν κέχρω-</l>
<l>σαι· τάλαιν’,</l>
<l n="913b">οὐκέτι ς’ ἐμβατεύσω.</l>
<milestone ed="p" n="914" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>μεσονύκτιος ὠλλύμαν,</l>
<l n="915">ἦμος ἐκ δείπνων ὕπνος ἡδὺς ἐπ’ ὄσσοις</l>
<l>σκίδναται, μολπᾶν δ’ ἄπο καὶ χοροποιῶν</l>
<l n="918">θυσιᾶν καταλύσας</l>
<l>πόσις ἐν θαλάμοις ἔκει-</l>
<l n="920">το, ξυστὸν δ’ ἐπὶ πασσάλῳ,</l>
<l>ναύταν οὐκέθ’ ὁρῶν ὅμι-</l>
<l>λον Τροίαν</l>
<l n="922b">Ἰλιάδ’ ἐμβεβῶτα.</l>
<milestone ed="p" n="923" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>ἐγὼ δὲ πλόκαμον ἀναδέτοις</l>
<l>μίτραισιν ἐρρυθμιζόμαν</l>
<l n="925">χρυσέων ἐνόπτρων λεύς-</l>
<l>σους’ ἀτέρμονας εἰς αὐγάς,</l>
<l>ἐπιδέμνιος ὡς πέσοιμ’ ἐς εὐνάν.</l>
<l>ἀνὰ δὲ κέλαδος ἔμολε πόλιν·</l>
<l>κέλευσμα δ’ ἦν κατ’ ἄστυ Τροί-</l>
<l>ας τόδ’· Ὦ</l>
<l n="930">παῖδες Ἑλλάνων, πότε δὴ πότε τὰν</l>
<l>Ἰλιάδα σκοπιὰν</l>
<l>πέρσαντες ἥξετ’ οἴκους;</l>
<milestone ed="p" n="933" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>λέχη δὲ φίλια μονόπεπλος</l>
<l>λιποῦσα, Δωρὶς ὡς κόρα,</l>
<l n="935">σεμνὰν προσίζους’ οὐκ</l>
<l>ἤνυς’ Ἄρτεμιν ἁ τλάμων·</l>
<l>ἄγομαι δὲ θανόντ’ ἰδοῦς’ ἀκοίταν</l>
<l>τὸν ἐμὸν ἅλιον ἐπὶ πέλαγος,</l>
<l>πόλιν τ’ ἀποσκοποῦς’, ἐπεὶ</l>
<l>νόστιμον</l>
<l n="940">ναῦς ἐκίνησεν πόδα καί μ’ ἀπὸ γᾶς</l>
<l>ὥρισεν Ἰλιάδος·</l>
<l>τάλαιν’, ἀπεῖπον ἄλγει,</l>
<milestone ed="p" n="943" unit="card"/></sp></div2>
<div2 type="epode">
<sp><speaker>Χορός</speaker>
<l>τὰν τοῖν Διοσκούροιν Ἑλέναν κάσιν</l>
<l>Ἰδαῖόν τε βούταν</l>
<l n="945">αἰνόπαριν κατάρᾳ</l>
<l>διδοῦς’, ἐπεί με γᾶς ἐκ</l>
<l>πατρῴας ἀπώλεσεν</l>
<l>ἐξῴκισέν τ’ οἴκων γάμος, οὐ γάμος ἀλλ’ ἀ-</l>
<l>λάστορός τις οἰζύς·</l>
<l n="950">ἃν μήτε πέλαγος ἅλιον ἀπαγάγοι πάλιν,</l>
<l>μήτε πα-</l>
<l>τρῷον ἵκοιτ’ ἐς οἶκον.</l>
<milestone ed="p" n="953" unit="card"/></sp></div2>
</div1>
<div1 type="episode">
<sp>
<speaker>Πολυμήστωρ</speaker>
<l>ὦ φίλτατ’ ἀνδρῶν Πρίαμε, φιλτάτη δὲ σύ,</l>
<l>Ἑκάβη, δακρύω ς’ εἰσορῶν πόλιν τε σὴν</l>
<l n="955">τήν τ’ ἀρτίως θανοῦσαν ἔκγονον σέθεν.</l>
<l>φεῦ·</l>
<l>οὐκ ἔστι πιστὸν οὐδέν, οὔτ’ εὐδοξία</l>
<l>οὔτ’ αὖ καλῶς πράσσοντα μὴ πράξειν κακῶς.</l>
<l>φύρουσι δ’ αὐτοὶ θεοὶ πάλιν τε καὶ πρόσω</l>
<l>ταραγμὸν ἐντιθέντες, ὡς ἀγνωσίᾳ</l>
<l n="960">σέβωμεν αὐτούς. ἀλλὰ ταῦτα μὲν τί δεῖ</l>
<l>θρηνεῖν, προκόπτοντ’ οὐδὲν ἐς πρόσθεν κακῶν;</l>
<l>σὺ δ’, εἴ τι μέμφῃ τῆς ἐμῆς ἀπουσίας,</l>
<l>σχές· τυγχάνω γὰρ ἐν μέσοις Θρῄκης ὅροις</l>
<l>ἀπών, ὅτ’ ἦλθες δεῦρ’· ἐπεὶ δ’ ἀφικόμην,</l>
<l n="965">ἤδη πόδ’ ἔξω δωμάτων αἴροντί μοι</l>
<l>ἐς ταὐτὸν ἥδε συμπίτνει δμωὶς σέθεν</l>
<l>λέγουσα μύθους, ὧν κλύων ἀφικόμην.</l>
</sp>
<sp>
<speaker>Ἑκάβη</speaker>
<l>αἰσχύνομαί σε προσβλέπειν ἐναντίον,</l>
<l>Πολυμῆστορ, ἐν τοιοῖσδε κειμένη κακοῖς.</l>
<l n="970">ὅτῳ γὰρ ὤφθην εὐτυχοῦς’, αἰδώς μ’ ἔχει</l>
<l>ἐν τῷδε πότμῳ τυγχάνους’ ἵν’ εἰμὶ νῦν</l>
<l>κοὐκ ἂν δυναίμην προσβλέπειν ὀρθαῖς κόραις.</l>
<l>ἀλλ’ αὐτὸ μὴ δύσνοιαν ἡγήσῃ σέθεν,</l>
<l>Πολυμῆστορ· ἄλλως δ’ αἴτιόν τι καὶ νόμος,</l>
<l n="975">γυναῖκας ἀνδρῶν μὴ βλέπειν ἐναντίον.</l>
</sp>
<sp>
<speaker>Πολυμήστωρ</speaker>
<l>καὶ θαῦμά γ’ οὐδέν. ἀλλὰ τίς χρεία ς’ ἐμοῦ;</l>
<l>τί χρῆμ’ ἐπέμψω τὸν ἐμὸν ἐκ δόμων πόδα·</l>
</sp>
<sp>
<speaker>Ἑκάβη</speaker>
<l>ἴδιον ἐμαυτῆς δή τι πρὸς σὲ βούλομαι</l>
<l>καὶ παῖδας εἰπεῖν σούς· ὀπάονας δέ μοι</l>
<l n="980">χωρὶς κέλευσον τῶνδ’ ἀποστῆναι δόμων.</l>
</sp>
<sp>
<speaker>Πολυμήστωρ</speaker>
<l>χωρεῖτ’· ἐν ἀσφαλεῖ γὰρ ἥδ’ ἐρημία.</l>
<l>φίλη μὲν εἶ σύ, προσφιλὲς δέ μοι τόδε</l>
<l>στράτευμ’ Ἀχαιῶν. ἀλλὰ σημαίνειν σὲ χρῆν·</l>
<l>τί χρὴ τὸν εὖ πράσσοντα μὴ πράσσουσιν εὖ</l>
<l n="985">φίλοις ἐπαρκεῖν; ὡς ἕτοιμός εἰμ’ ἐγώ.</l>
<milestone ed="p" n="986" unit="card"/>
</sp>
<sp>
<speaker>Ἑκάβη</speaker>
<l>πρῶτον μὲν εἰπὲ παῖδ’ ὃν ἐξ ἐμῆς χερὸς</l>
<l>Πολύδωρον ἔκ τε πατρὸς ἐν δόμοις ἔχεις,</l>
<l>εἰ ζῇ· τὰ δ’ ἄλλα δεύτερόν ς’ ἐρήσομαι.</l>
</sp>
<sp>
<speaker>Πολυμήστωρ</speaker>
<l>μάλιστα· τοὐκείνου μὲν εὐτυχεῖς μέρος.</l>
</sp>
<sp>
<speaker>Ἑκάβη</speaker>
<l n="990">ὦ φίλταθ’, ὡς εὖ κἀξίως λέγεις σέθεν.</l>
</sp>
<sp>
<speaker>Πολυμήστωρ</speaker>
<l>τί δῆτα βούλῃ δεύτερον μαθεῖν ἐμοῦ;</l>
</sp>
<sp>
<speaker>Ἑκάβη</speaker>
<l>εἰ τῆς τεκούσης τῆσδε . . . μέμνηταί τί μου;</l>
</sp>
<sp>
<speaker>Πολυμήστωρ</speaker>
<l>καὶ δεῦρό γ’ ὡς σὲ κρύφιος ἐζήτει μολεῖν.</l>
</sp>
<sp>
<speaker>Ἑκάβη</speaker>
<l>χρυσὸς δὲ σῶς ὃν ἦλθεν ἐκ Τροίας ἔχων;</l>
</sp>
<sp>
<speaker>Πολυμήστωρ</speaker>
<l n="995">σῶς, ἐν δόμοις γε τοῖς ἐμοῖς φρουρούμενος.</l>
</sp>
<sp>
<speaker>Ἑκάβη</speaker>
<l>σῶσόν νυν αὐτὸν μηδ’ ἔρα τῶν πλησίον.</l>
</sp>
<sp>
<speaker>Πολυμήστωρ</speaker>
<l>ἥκιστ’· ὀναίμην τοῦ παρόντος, ὦ γύναι.</l>
</sp>
<sp>
<speaker>Ἑκάβη</speaker>
<l>οἶσθ’ οὖν ἃ λέξαι σοί τε καὶ παισὶν θέλω;</l>
</sp>
<sp>
<speaker>Πολυμήστωρ</speaker>
<l>οὐκ οἶδα· τῷ σῷ τοῦτο σημανεῖς λόγῳ.</l>
</sp>
<sp>
<speaker>Ἑκάβη</speaker>
<l n="1000">ἔστ’, ὦ φιληθεὶς ὡς σὺ νῦν ἐμοὶ φιλῇ  &mdash; </l>
</sp>
<sp>
<speaker>Πολυμήστωρ</speaker>
<l>τί χρῆμ’ ὃ κἀμὲ καὶ τέκν’ εἰδέναι χρεών;</l>
</sp>
<sp>
<speaker>Ἑκάβη</speaker>
<l>χρυσοῦ παλαιαὶ Πριαμιδῶν κατώρυχες.</l>
</sp>
<sp>
<speaker>Πολυμήστωρ</speaker>
<l>ταῦτ’ ἔσθ’ ἃ βούλῃ παιδὶ σημῆναι σέθεν;</l>
</sp>
<sp>
<speaker>Ἑκάβη</speaker>
<l>μάλιστα, διὰ σοῦ γ’· εἶ γὰρ εὐσεβὴς ἀνήρ.</l>
</sp>
<sp>
<speaker>Πολυμήστωρ</speaker>
<l n="1005">τί δῆτα τέκνων τῶνδε δεῖ παρουσίας;</l>
</sp>
<sp>
<speaker>Ἑκάβη</speaker>
<l>ἄμεινον, ἢν σὺ κατθάνῃς, τούσδ’ εἰδέναι.</l>
</sp>
<sp>
<speaker>Πολυμήστωρ</speaker>
<l>καλῶς ἔλεξας· τῇδε καὶ σοφώτερον.</l>
</sp>
<sp>
<speaker>Ἑκάβη</speaker>
<l>οἶσθ’ οὖν Ἀθάνας Ἰλίας ἵνα στέγαι;</l>
</sp>
<sp>
<speaker>Πολυμήστωρ</speaker>
<l>ἐνταῦθ’ ὁ χρυσός ἐστι; σημεῖον δὲ τί;</l>
</sp>
<sp>
<speaker>Ἑκάβη</speaker>
<l n="1010">μέλαινα πέτρα γῆς ὑπερτέλλους’ ἄνω.</l>
</sp>
<sp>
<speaker>Πολυμήστωρ</speaker>
<l>ἔτ’ οὖν τι βούλῃ τῶν ἐκεῖ φράζειν ἐμοί;</l>
</sp>
<sp>
<speaker>Ἑκάβη</speaker>
<l>σῶσαί σε χρήμαθ’ οἷς συνεξῆλθον θέλω.</l>
</sp>
<sp>
<speaker>Πολυμήστωρ</speaker>
<l>ποῦ δῆτα; πέπλων ἐντὸς ἢ κρύψας’ ἔχεις;</l>
</sp>
<sp>
<speaker>Ἑκάβη</speaker>
<l>σκύλων ἐν ὄχλῳ ταῖσδε σῴζεται στέγαις.</l>
</sp>
<sp>
<speaker>Πολυμήστωρ</speaker>
<l n="1015">ποῦ δ’; αἵδ’ Ἀχαιῶν ναύλοχοι περιπτυχαί.</l>
</sp>
<sp>
<speaker>Ἑκάβη</speaker>
<l>ἰδίᾳ γυναικῶν αἰχμαλωτίδων στέγαι.</l>
</sp>
<sp>
<speaker>Πολυμήστωρ</speaker>
<l>τἄνδον δὲ πιστὰ κἀρσένων ἐρημία;</l>
</sp>
<sp>
<speaker>Ἑκάβη</speaker>
<l>οὐδεὶς Ἀχαιῶν ἔνδον, ἀλλ’ ἡμεῖς μόναι.</l>
<l>ἀλλ’ ἕρπ’ ἐς οἴκους· καὶ γὰρ Ἀργεῖοι νεῶν</l>
<l n="1020">λῦσαι ποθοῦσιν οἴκαδ’ ἐκ Τροίας πόδα·</l>
<l>ὡς πάντα πράξας ὧν σε δεῖ στείχῃς πάλιν</l>
<l>ξὺν παισὶν οὗπερ τὸν ἐμὸν ᾤκισας γόνον.</l>
</sp>
<sp>
<speaker>Χορός</speaker>
<l n="1024">οὔπω δέδωκας, ἀλλ’ ἴσως δώσεις δίκην·</l>
<milestone ed="p" n="1025" unit="card"/>
</sp>
<div2 type="lyric">
<sp>
<speaker>Χορός</speaker>
<l n="1025">ἀλίμενόν τις ὡς εἰς ἄντλον πεσὼν</l>
<l>&dagger;λέχριος ἐκπεσῇ φίλας καρδίας,</l>
<l>ἀμέρσας βίοτον. τὸ γὰρ ὑπέγγυον</l>
<l n="1029">Δίκᾳ καὶ θεοῖσιν οὐ συμπίτνει·</l>
<l n="1030">ὀλέθριον ὀλέθριον κακόν.&dagger;</l>
<l>ψεύσει ς’ ὁδοῦ τῆσδ’ ἐλπὶς ἥ ς’ ἐπήγαγεν</l>
<l>θανάσιμον πρὸς Ἅιδαν, ἰὼ τάλας·</l>
<l>ἀπολέμῳ δὲ χειρὶ λείψεις βίον.</l>
<milestone ed="p" n="1035" unit="card"/>
</sp>
<sp>
<speaker>Πολυμήστωρ</speaker>
<stage>e)/swqen<note anchored="yes" place="foot" lang="la" resp="Murray">notam addidi</note></stage>
<l n="1035">ὤμοι, τυφλοῦμαι φέγγος ὀμμάτων τάλας.</l>
</sp>
<sp>
<speaker>Χορός</speaker>
<l>ἠκούσατ’ ἀνδρὸς Θρῃκὸς οἰμωγήν, φίλαι;</l>
</sp>
<sp>
<speaker>Πολυμήστωρ</speaker>
<l>ὤμοι μάλ’ αὖθις, τέκνα, δυστήνου σφαγῆς.</l>
</sp>
<sp>
<speaker>Χορός</speaker>
<l>φίλαι, πέπρακται καίν’ ἔσω δόμων κακά.</l>
</sp>
<sp>
<speaker>Πολυμήστωρ</speaker>
<l>ἀλλ’ οὔτι μὴ φύγητε λαιψηρῷ ποδί·</l>
<l n="1040">βάλλων γὰρ οἴκων τῶνδ’ ἀναρρήξω μυχούς.</l>
</sp>
<sp>
<speaker>Χορός</speaker>
<l>ἰδού, βαρείας χειρὸς ὁρμᾶται βέλος.</l>
<l>βούλεσθ’ ἐπεσπέσωμεν; ὡς ἀκμὴ καλεῖ</l>
<l>Ἑκάβῃ παρεῖναι Τρῳάσιν τε συμμάχους.</l>
</sp>
<sp>
<speaker>Ἑκάβη</speaker>
<l>ἄρασσε, φείδου μηδέν, ἐκβάλλων πύλας·</l>
<l n="1045">οὐ γάρ ποτ’ ὄμμα λαμπρὸν ἐνθήσεις κόραις,</l>
<l>οὐ παῖδας ὄψῃ ζῶντας οὓς ἔκτειν’ ἐγώ.</l>
</sp>
<sp>
<speaker>Χορός</speaker>
<l>ἦ γὰρ καθεῖλες Θρῇκα, καὶ κρατεῖς, ξένον,</l>
<l>δέσποινα, καὶ δέδρακας οἷάπερ λέγεις;</l>
</sp>
<sp>
<speaker>Ἑκάβη</speaker>
<l>ὄψῃ νιν αὐτίκ’ ὄντα δωμάτων πάρος</l>
<l n="1050">τυφλὸν τυφλῷ στείχοντα παραφόρῳ ποδί,</l>
<l>παίδων τε δισσῶν σώμαθ’, οὓς ἔκτειν’ ἐγὼ</l>
<l>σὺν ταῖς ἀρίσταις Τρῳάσιν· δίκην δέ μοι</l>
<l>δέδωκε. χωρεῖ δ’, ὡς ὁρᾷς, ὅδ’ ἐκ δόμων.</l>
<l>ἀλλ’ ἐκποδὼν ἄπειμι κἀποστήσομαι</l>
<l n="1055">θυμῷ ῥέοντι Θρῃκὶ δυσμαχωτάτῳ.</l>
<milestone ed="p" n="1056" unit="card"/>
</sp></div2>
<div2 type="lyric">
<sp>
<speaker>Πολυμήστωρ</speaker>
<l>ὤμοι ἐγώ, πᾷ βῶ,</l>
<l>πᾷ στῶ, πᾷ κέλσω;</l>
<l>τετράποδος βάσιν θηρὸς ὀρεστέρου</l>
<l>τιθέμενος ἐπίχειρα κατ’ ἴχνος; ποίαν</l>
<l n="1060">ἢ ταύταν ἢ τάνδ’ ἐξαλλάξω, τὰς</l>
<l>ἀνδροφόνους μάρψαι χρῄζων Ἰλιάδας,</l>
<l>αἵ με διώλεσαν;</l>
<l n="1064">τάλαιναι κόραι τάλαιναι Φρυγῶν,</l>
<l n="1065">ὦ κατάρατοι,</l>
<l>ποῖ καί με φυγᾷ πτώσσουσι μυχῶν;</l>
<l>εἴθε μοι ὀμμάτων αἱματόεν βλέφαρον</l>
<l>ἀκέσαι’ ἀκέσαιο τυφλόν, Ἅλιε,</l>
<l>φέγγος ἐπαλλάξας.</l>
<l n="1070"><milestone ed="P" unit="para"/>ἆ ἆ,</l>
<l>σίγα· κρυπτὰν βάσιν αἰσθάνομαι</l>
<l>τάνδε γυναικῶν. πᾷ πόδ’ ἐπᾴξας</l>
<l>σαρκῶν ὀστέων τ’ ἐμπλησθῶ,</l>
<l>θοίναν ἀγρίων θηρῶν τιθέμενος,</l>
<l>ἀρνύμενος λώβαν</l>
<l n="1075">λύμας ἀντίποιν’ ἐμᾶς; ὦ τάλας.</l>
<l>ποῖ πᾷ φέρομαι τέκν’ ἔρημα λιπὼν</l>
<l>Βάκχαις Ἅιδου διαμοιρᾶσαι,</l>
<l>σφακτά, κυσίν τε φοινίαν δαῖτ’ ἀνή-</l>
<l>μερον τ’ οὐρείαν ἐκβολάν;</l>
<l n="1080">πᾷ στῶ, πᾷ κάμψω, &lsqb;πᾷ βῶ,&rsqb;</l>
<l>ναῦς ὅπως ποντίοις πείσμασιν, λινόκροκον</l>
<l>φᾶρος στέλλων, ἐπὶ τάνδε συθεὶς</l>
<l>τέκνων ἐμῶν φύλαξ ὀλέθριον κοίταν;</l>
</sp>
<milestone ed="p" n="1085" unit="card"/>
<sp>
<speaker>Χορός</speaker>
<l n="1085">ὦ τλῆμον, ὥς σοι δύσφορ’ εἴργασται κακά·</l>
<l>δράσαντι δ’ αἰσχρὰ δεινὰ τἀπιτίμια.</l>
<l>&lsqb;δαίμων ἔδωκεν ὅστις ἐστί σοι βαρύς.&rsqb;</l>
<milestone ed="p" n="1089" unit="card"/>
</sp></div2>
<div2 type="lyric">
<sp>
<speaker>Πολυμήστωρ</speaker>
<l>αἰαῖ, ἰὼ Θρῄκης λογχοφόρον ἔνο-</l>
<l n="1090">πλον εὔιππον Ἄρει κάτοχον γένος.</l>
<l>ἰὼ Ἀχαιοί. &mdash; ἰὼ Ἀτρεῖδαι. &mdash; βοὰν βοὰν ἀυτῶ, βοάν.</l>
<l>ὢ ἴτε· μόλετε πρὸς θεῶν.</l>
<l>κλύει τις ἢ οὐδεὶς ἀρκέσει; τί μέλλετε;</l>
<l>γυναῖκες ὤλεσάν με, γυναῖκες αἰχμαλωτίδες· δεινὰ</l>
<l n="1095">δεινὰ πεπόνθαμεν.</l>
<l n="1098">ὤμοι ἐμᾶς λώβας.</l>
<l>ποῖ τράπωμαι, ποῖ πορευθῶ;</l>
<l n="1100">ἀμπτάμενος οὐράνιον</l>
<l>ὑψιπετὲς ἐς μέλαθρον,</l>
<l>Ὠαρίων ἢ Σείριος ἔνθα πυρὸς φλογέας ἀφίη-</l>
<l n="1105">σιν ὄσσων αὐγάς, ἢ τὸν ἐς Ἀίδα</l>
<l>μελάγχρωτα πορθμὸν ᾄξω τάλας;</l>
<milestone ed="p" n="1107" unit="card"/>
</sp>
<sp>
<speaker>Χορός</speaker>
<l>συγγνώσθ’, ὅταν τις κρείσσον’ ἢ φέρειν κακὰ</l>
<l>πάθῃ, ταλαίνης ἐξαπαλλάξαι ζόης.</l>
</sp>
<sp>
<speaker>Ἀγαμέμνων</speaker>
<l>κραυγῆς ἀκούσας ἦλθον· οὐ γὰρ ἥσυχος</l>
<l n="1110">πέτρας ὀρείας παῖς λέλακ’ ἀνὰ στρατὸν</l>
<l>Ἠχὼ διδοῦσα θόρυβον· εἰ δὲ μὴ Φρυγῶν</l>
<l>πύργους πεσόντας ᾖσμεν Ἑλλήνων δορί,</l>
<l>φόβον παρέσχεν οὐ μέσως ὅδε κτύπος.</l>
</sp>
<sp>
<speaker>Πολυμήστωρ</speaker>
<l>ὦ φίλτατ’· ᾐσθόμην γάρ, Ἀγάμεμνον, σέθεν</l>
<l n="1115">φωνῆς ἀκούσας· εἰσορᾷς ἃ πάσχομεν;</l>
</sp>
<sp>
<speaker>Ἀγαμέμνων</speaker>
<l>ἔα·</l>
<l>Πολυμῆστορ· ὦ δύστηνε, τίς ς’ ἀπώλεσεν;</l>
<l>τίς ὄμμ’ ἔθηκε τυφλὸν αἱμάξας κόρας,</l>
<l>παῖδάς τε τούσδ’ ἔκτεινεν; ἦ μέγαν χόλον</l>
<l>σοὶ καὶ τέκνοισιν εἶχεν ὅστις ἦν ἄρα.</l>
</sp>
<sp>
<speaker>Πολυμήστωρ</speaker>
<l n="1120">Ἑκάβη με σὺν γυναιξὶν αἰχμαλωτίσιν</l>
<l>ἀπώλες’ &mdash; οὐκ ἀπώλες’, ἀλλὰ μειζόνως.</l>
</sp>
<sp>
<speaker>Ἀγαμέμνων</speaker>
<l>τί φῄς; σὺ τοὔργον εἴργασαι τόδ’, ὡς λέγει;</l>
<l>σὺ τόλμαν, Ἑκάβη, τήνδ’ ἔτλης ἀμήχανον;</l>
</sp>
<sp>
<speaker>Πολυμήστωρ</speaker>
<l>ὤμοι, τί λέξεις; ἦ γὰρ ἐγγύς ἐστί που;</l>
<l n="1125">σήμηνον, εἰπὲ ποῦ ’σθ’, ἵν’ ἁρπάσας χεροῖν</l>
<l>διασπάσωμαι καὶ καθαιμάξω χρόα.</l>
</sp>
<sp>
<speaker>Ἀγαμέμνων</speaker>
<l>οὗτος, τί πάσχεις;</l>
</sp>
<sp>
<speaker>Πολυμήστωρ</speaker>
<l part="Y">πρὸς θεῶν σε λίσσομαι,</l>
<l>μέθες μ’ ἐφεῖναι τῇδε μαργῶσαν χέρα.</l>
</sp>
<sp>
<speaker>Ἀγαμέμνων</speaker>
<l>ἴσχ’· ἐκβαλὼν δὲ καρδίας τὸ βάρβαρον</l>
<l n="1130">λέγ’, ὡς ἀκούσας σοῦ τε τῆσδέ τ’ ἐν μέρει</l>
<l>κρίνω δικαίως ἀνθ’ ὅτου πάσχεις τάδε.</l>
</sp>
<sp n="*polumh/stwr">
<speaker>Πολυμήστωρ</speaker>
<l>λέγοιμ’ ἄν. ἦν τις Πριαμιδῶν νεώτατος,</l>
<l>Πολύδωρος, Ἑκάβης παῖς, ὃν ἐκ Τροίας ἐμοὶ</l>
<l>πατὴρ δίδωσι Πρίαμος ἐν δόμοις τρέφειν,</l>
<l n="1135">ὕποπτος ὢν δὴ Τρωικῆς ἁλώσεως.</l>
<l>τοῦτον κατέκτειν’· ἀνθ’ ὅτου δ’ ἔκτεινά νιν,</l>
<l>ἄκουσον, ὡς εὖ καὶ σοφῇ προμηθίᾳ.</l>
<l>ἔδεισα μὴ σοὶ πολέμιος λειφθεὶς ὁ παῖς</l>
<l>Τροίαν ἀθροίσῃ καὶ ξυνοικίσῃ πάλιν,</l>
<l n="1140">γνόντες δ’ Ἀχαιοὶ ζῶντα Πριαμιδῶν τινα</l>
<l>Φρυγῶν ἐς αἶαν αὖθις ἄρειαν στόλον,</l>
<l>κἄπειτα Θρῄκης πεδία τρίβοιεν τάδε</l>
<l>λεηλατοῦντες, γείτοσιν δ’ εἴη κακὸν</l>
<l>Τρώων, ἐν ᾧπερ νῦν, ἄναξ, ἐκάμνομεν.</l>
<milestone ed="p" n="1145" unit="card"/>
<l n="1145"><milestone ed="P" unit="para"/>Ἑκάβη δὲ παιδὸς γνοῦσα θανάσιμον μόρον</l>
<l>λόγῳ με τοιῷδ’ ἤγαγ’, ὡς κεκρυμμένας</l>
<l>θήκας φράσουσα Πριαμιδῶν ἐν Ἰλίῳ</l>
<l>χρυσοῦ· μόνον δὲ σὺν τέκνοισί μ’ εἰσάγει</l>
<l>δόμους, ἵν’ ἄλλος μή τις εἰδείη τάδε.</l>
<l n="1150">ἵζω δὲ κλίνης ἐν μέσῳ κάμψας γόνυ·</l>
<l>πολλαὶ δὲ χεῖρες, αἳ μὲν ἐξ ἀριστερᾶς,</l>
<l>αἳ δ’ ἔνθεν, ὡς δὴ παρὰ φίλῳ, Τρώων κόραι</l>
<l>θάκους ἔχουσαι, κερκίδ’ Ἠδωνῆς χερὸς</l>
<l>ᾔνουν, ὑπ’ αὐγὰς τούσδε λεύσσουσαι πέπλους·</l>
<l n="1155">ἄλλαι δὲ κάμακα Θρῃκίαν θεώμεναι</l>
<l>γυμνόν μ’ ἔθηκαν διπτύχου στολίσματος.</l>
<l>ὅσαι δὲ τοκάδες ἦσαν, ἐκπαγλούμεναι</l>
<l>τέκν’ ἐν χεροῖν ἔπαλλον, ὡς πρόσω πατρὸς</l>
<l>γένοιντο, διαδοχαῖς ἀμείβουσαι χερῶν·</l>
<l n="1160">κᾆτ’ ἐκ γαληνῶν &mdash; πῶς δοκεῖς; &mdash; προσφθεγμάτων</l>
<l>εὐθὺς λαβοῦσαι φάσγαν’ ἐκ πέπλων ποθὲν</l>
<l>κεντοῦσι παῖδας, αἳ δὲ πολεμίων δίκην</l>
<l>ξυναρπάσασαι τὰς ἐμὰς εἶχον χέρας</l>
<l>καὶ κῶλα· παισὶ δ’ ἀρκέσαι χρῄζων ἐμοῖς,</l>
<l n="1165">εἰ μὲν πρόσωπον ἐξανισταίην ἐμόν,</l>
<l>κόμης κατεῖχον, εἰ δὲ κινοίην χέρας,</l>
<l>πλήθει γυναικῶν οὐδὲν ἤνυον τάλας.</l>
<l>τὸ λοίσθιον δέ, πῆμα πήματος πλέον,</l>
<l>ἐξειργάσαντο δείν’· ἐμῶν γὰρ ὀμμάτων,</l>
<l n="1170">πόρπας λαβοῦσαι, τὰς ταλαιπώρους κόρας</l>
<l>κεντοῦσιν, αἱμάσσουσιν· εἶτ’ ἀνὰ στέγας</l>
<l>φυγάδες ἔβησαν· ἐκ δὲ πηδήσας ἐγὼ</l>
<l>θὴρ ὣς διώκω τὰς μιαιφόνους κύνας,</l>
<l>ἅπαντ’ ἐρευνῶν &dagger;τοῖχον ὡς κυνηγέτης&dagger;</l>
<l n="1175">βάλλων ἀράσσων. τοιάδε σπεύδων χάριν</l>
<l>πέπονθα τὴν σὴν πολέμιόν τε σὸν κτανών,</l>
<l>Ἀγάμεμνον. ὡς δὲ μὴ μακροὺς τείνω λόγους,</l>
<l>εἴ τις γυναῖκας τῶν πρὶν εἴρηκεν κακῶς</l>
<l>ἢ νῦν λέγων ἔστιν τις ἢ μέλλει λέγειν,</l>
<l n="1180">ἅπαντα ταῦτα συντεμὼν ἐγὼ φράσω·</l>
<l>γένος γὰρ οὔτε πόντος οὔτε γῆ τρέφει</l>
<l>τοιόνδ’· ὁ δ’ αἰεὶ ξυντυχὼν ἐπίσταται.</l>
</sp>
<sp>
<speaker>Χορός</speaker>
<l>μηδὲν θρασύνου μηδὲ τοῖς σαυτοῦ κακοῖς</l>
<l>τὸ θῆλυ συνθεὶς ὧδε πᾶν μέμψῃ γένος.</l>
<l n="1185">&lsqb;πολλαὶ γὰρ ἡμῶν, αἳ μέν εἰς’ ἐπίφθονοι,</l>
<l>αἳ δ’ εἰς ἀριθμὸν τῶν κακῶν πεφύκαμεν.&rsqb;</l>
</sp>
<milestone ed="p" n="1187" unit="card"/>
<sp n="*(eka/bh">
<speaker>Ἑκάβη</speaker>
<l>Ἀγάμεμνον, ἀνθρώποισιν οὐκ ἐχρῆν ποτε</l>
<l>τῶν πραγμάτων τὴν γλῶσσαν ἰσχύειν πλέον·</l>
<l>ἀλλ’, εἴτε χρήστ’ ἔδρασε, χρήστ’ ἔδει λέγειν,</l>
<l n="1190">εἴτ’ αὖ πονηρά, τοὺς λόγους εἶναι σαθρούς,</l>
<l>καὶ μὴ δύνασθαι τἄδικ’ εὖ λέγειν ποτέ.</l>
<l>σοφοὶ μὲν οὖν εἰς’ οἱ τάδ’ ἠκριβωκότες,</l>
<l>ἀλλ’ οὐ δύνανται διὰ τέλους εἶναι σοφοί,</l>
<l>κακῶς δ’ ἀπώλοντ’· οὔτις ἐξήλυξέ πω.</l>
<l n="1195"><milestone ed="P" unit="para"/>καί μοι τὸ μὲν σὸν ὧδε φροιμίοις ἔχει·</l>
<l>πρὸς τόνδε δ’ εἶμι καὶ λόγοις ἀμείψομαι·</l>
<l>ὃς φῂς Ἀχαιῶν πόνον ἀπαλλάσσων διπλοῦν</l>
<l>Ἀγαμέμνονός θ’ ἕκατι παῖδ’ ἐμὸν κτανεῖν.</l>
<l>ἀλλ’, ὦ κάκιστε, πρῶτον οὔποτ’ ἂν φίλον</l>
<l n="1200">τὸ βάρβαρον γένοιτ’ ἂν Ἕλλησιν γένος</l>
<l>οὐδ’ ἂν δύναιτο. τίνα δὲ καὶ σπεύδων χάριν</l>
<l>πρόθυμος ἦσθα; πότερα κηδεύσων τινὰ</l>
<l>ἢ συγγενὴς ὤν, ἢ τίν’ αἰτίαν ἔχων;</l>
<l>ἢ σῆς ἔμελλον γῆς τεμεῖν βλαστήματα</l>
<l n="1205">πλεύσαντες αὖθις; τίνα δοκεῖς πείσειν τάδε;</l>
<l>ὁ χρυσός, εἰ βούλοιο τἀληθῆ λέγειν,</l>
<l>ἔκτεινε τὸν ἐμὸν παῖδα, καὶ κέρδη τὰ σά.</l>
<l>ἐπεὶ δίδαξον τοῦτο· πῶς, ὅτ’ εὐτύχει</l>
<l>Τροία, πέριξ δὲ πύργος εἶχ’ ἔτι πτόλιν,</l>
<l n="1210">ἔζη τε Πρίαμος Ἕκτορός τ’ ἤνθει δόρυ,</l>
<l>τί δ’ οὐ τότ’, εἴπερ τῷδ’ ἐβουλήθης χάριν</l>
<l>θέσθαι, τρέφων τὸν παῖδα κἀν δόμοις ἔχων</l>
<l>ἔκτεινας ἢ ζῶντ’ ἦλθες Ἀργείοις ἄγων;</l>
<l>ἀλλ’ ἡνίχ’ ἡμεῖς οὐκέτ’ ἐσμὲν ἐν φάει &mdash; </l>
<l n="1215">καπνῷ δ’ ἐσήμην’ ἄστυ &mdash; πολεμίων ὕπο,</l>
<l>ξένον κατέκτας σὴν μολόντ’ ἐφ’ ἑστίαν.</l>
<milestone ed="p" n="1217" unit="card"/>
<l><milestone ed="P" unit="para"/>πρὸς τοῖσδε νῦν ἄκουσον, ὡς φανῇς κακός.</l>
<l>χρῆν ς’, εἴπερ ἦσθα τοῖς Ἀχαιοῖσιν φίλος,</l>
<l>τὸν χρυσὸν ὃν φῂς οὐ σὸν ἀλλὰ τοῦδ’ ἔχειν</l>
<l n="1220">δοῦναι φέροντα πενομένοις τε καὶ χρόνον</l>
<l>πολὺν πατρῴας γῆς ἀπεξενωμένοις·</l>
<l>σὺ δ’ οὐδὲ νῦν πω σῆς ἀπαλλάξαι χερὸς</l>
<l>τολμᾷς, ἔχων δὲ καρτερεῖς ἔτ’ ἐν δόμοις.</l>
<l>καὶ μὴν τρέφων μὲν ὥς σε παῖδ’ ἐχρῆν τρέφειν</l>
<l n="1225">σώσας τε τὸν ἐμόν, εἶχες ἂν καλὸν κλέος·</l>
<l>ἐν τοῖς κακοῖς γὰρ ἁγαθοὶ σαφέστατοι</l>
<l>φίλοι· τὰ χρηστὰ δ’ αὔθ’ ἕκαστ’ ἔχει φίλους.</l>
<l>εἰ δ’ ἐσπάνιζες χρημάτων, ὃ δ’ εὐτύχει,</l>
<l>θησαυρὸς ἄν σοι παῖς ὑπῆρχ’ οὑμὸς μέγας·</l>
<l n="1230">νῦν δ’ οὔτ’ ἐκεῖνον ἄνδρ’ ἔχεις σαυτῷ φίλον,</l>
<l>χρυσοῦ τ’ ὄνησις οἴχεται παῖδές τε σοί,</l>
<l>αὐτός τε πράσσεις ὧδε. σοὶ δ’ ἐγὼ λέγω,</l>
<l>Ἀγάμεμνον, εἰ τῷδ’ ἀρκέσεις, κακὸς φανῇ·</l>
<l>οὔτ’ εὐσεβῆ γὰρ οὔτε πιστὸν οἷς ἐχρῆν,</l>
<l n="1235">οὐχ ὅσιον, οὐ δίκαιον εὖ δράσεις ξένον·</l>
<l>αὐτὸν δὲ χαίρειν τοῖς κακοῖς σὲ φήσομεν</l>
<l>τοιοῦτον ὄντα . . . δεσπότας δ’ οὐ λοιδορῶ.</l>
</sp>
<sp>
<speaker>Χορός</speaker>
<l>φεῦ φεῦ· βροτοῖσιν ὡς τὰ χρηστὰ πράγματα</l>
<l>χρηστῶν ἀφορμὰς ἐνδίδως’ ἀεὶ λόγων.</l>
</sp>
<sp>
<speaker>Ἀγαμέμνων</speaker>
<l n="1240">ἀχθεινὰ μέν μοι τἀλλότρια κρίνειν κακά,</l>
<l>ὅμως δ’ ἀνάγκη· καὶ γὰρ αἰσχύνην φέρει,</l>
<l>πρᾶγμ’ ἐς χέρας λαβόντ’ ἀπώσασθαι τόδε.</l>
<l>ἐμοὶ δ’, ἵν’ εἰδῇς, οὔτ’ ἐμὴν δοκεῖς χάριν</l>
<l>οὔτ’ οὖν Ἀχαιῶν ἄνδρ’ ἀποκτεῖναι ξένον,</l>
<l n="1245">ἀλλ’ ὡς ἔχῃς τὸν χρυσὸν ἐν δόμοισι σοῖς.</l>
<l>λέγεις δὲ σαυτῷ πρόσφορ’ ἐν κακοῖσιν ὤν.</l>
<l>τάχ’ οὖν παρ’ ὑμῖν ῥᾴδιον ξενοκτονεῖν·</l>
<l>ἡμῖν δέ γ’ αἰσχρὸν τοῖσιν Ἕλλησιν τόδε.</l>
<l>πῶς οὖν σε κρίνας μὴ ἀδικεῖν φύγω ψόγον;</l>
<l n="1250">οὐκ ἂν δυναίμην. ἀλλ’ ἐπεὶ τὰ μὴ καλὰ</l>
<l>πράσσειν ἐτόλμας, τλῆθι καὶ τὰ μὴ φίλα.</l>
</sp>
<milestone ed="p" n="1252" unit="card"/>
<sp>
<speaker>Πολυμήστωρ</speaker>
<l>οἴμοι, γυναικός, ὡς ἔοιχ’, ἡσσώμενος</l>
<l>δούλης ὑφέξω τοῖς κακίοσιν δίκην.</l>
</sp>
<sp>
<speaker>Ἀγαμέμνων</speaker>
<l>οὔκουν δικαίως, εἴπερ εἰργάσω κακά;</l>
</sp>
<sp>
<speaker>Πολυμήστωρ</speaker>
<l n="1255">οἴμοι τέκνων τῶνδ’ ὀμμάτων τ’ ἐμῶν, τάλας.</l>
</sp>
<sp>
<speaker>Ἑκάβη</speaker>
<l>ἀλγεῖς· τί δ’; ἦ ’μὲ παιδὸς οὐκ ἀλγεῖν δοκεῖς;</l>
</sp>
<sp>
<speaker>Πολυμήστωρ</speaker>
<l>χαίρεις ὑβρίζους’ εἰς ἔμ’, ὦ πανοῦργε σύ;</l>
</sp>
<sp>
<speaker>Ἑκάβη</speaker>
<l>οὐ γάρ με χαίρειν χρή σε τιμωρουμένην;</l>
</sp>
<sp>
<speaker>Πολυμήστωρ</speaker>
<l>ἀλλ’ οὐ τάχ’, ἡνίκ’ ἄν σε ποντία νοτὶς &mdash; </l>
</sp>
<sp>
<speaker>Ἑκάβη</speaker>
<l n="1260">μῶν ναυστολήσῃ γῆς ὅρους Ἑλληνίδος;</l>
</sp>
<sp>
<speaker>Πολυμήστωρ</speaker>
<l>κρύψῃ μὲν οὖν πεσοῦσαν ἐκ καρχησίων.</l>
</sp>
<sp>
<speaker>Ἑκάβη</speaker>
<l>πρὸς τοῦ βιαίων τυγχάνουσαν ἁλμάτων;</l>
</sp>
<sp>
<speaker>Πολυμήστωρ</speaker>
<l>αὐτὴ πρὸς ἱστὸν ναὸς ἀμβήσῃ ποδί.</l>
</sp>
<sp>
<speaker>Ἑκάβη</speaker>
<l>ὑποπτέροις νώτοισιν ἢ ποίῳ τρόπῳ;</l>
</sp>
<sp>
<speaker>Πολυμήστωρ</speaker>
<l n="1265">κύων γενήσῃ πύρς’ ἔχουσα δέργματα.</l>
</sp>
<sp>
<speaker>Ἑκάβη</speaker>
<l>πῶς δ’ οἶσθα μορφῆς τῆς ἐμῆς μετάστασιν;</l>
</sp>
<sp>
<speaker>Πολυμήστωρ</speaker>
<l>ὁ Θρῃξὶ μάντις εἶπε Διόνυσος τάδε.</l>
</sp>
<sp>
<speaker>Ἑκάβη</speaker>
<l>σοὶ δ’ οὐκ ἔχρησεν οὐδὲν ὧν ἔχεις κακῶν;</l>
</sp>
<sp>
<speaker>Πολυμήστωρ</speaker>
<l>οὐ γάρ ποτ’ ἂν σύ μ’ εἷλες ὧδε σὺν δόλῳ.</l>
</sp>
<sp>
<speaker>Ἑκάβη</speaker>
<l n="1270">θανοῦσα δ’ ἢ ζῶς’ ἐνθάδ’ ἐκπλήσω βίον;</l>
</sp>
<sp>
<speaker>Πολυμήστωρ</speaker>
<l>θανοῦσα· τύμβῳ δ’ ὄνομα σῷ κεκλήσεται &mdash; </l>
</sp>
<sp>
<speaker>Ἑκάβη</speaker>
<l>μορφῆς ἐπῳδόν, ἢ τί, τῆς ἐμῆς ἐρεῖς;</l>
</sp>
<sp>
<speaker>Πολυμήστωρ</speaker>
<l>κυνὸς ταλαίνης σῆμα, ναυτίλοις τέκμαρ.</l>
</sp>
<sp>
<speaker>Ἑκάβη</speaker>
<l>οὐδὲν μέλει μοι σοῦ γέ μοι δόντος δίκην.</l>
</sp>
<sp>
<speaker>Πολυμήστωρ</speaker>
<l n="1275">καὶ σήν γ’ ἀνάγκη παῖδα Κασάνδραν θανεῖν.</l>
</sp>
<sp>
<speaker>Ἑκάβη</speaker>
<l>ἀπέπτυς’· αὐτῷ ταῦτα σοὶ δίδωμ’ ἔχειν.</l>
</sp>
<sp>
<speaker>Πολυμήστωρ</speaker>
<l>κτενεῖ νιν ἡ τοῦδ’ ἄλοχος, οἰκουρὸς πικρά.</l>
</sp>
<sp>
<speaker>Ἑκάβη</speaker>
<l>μήπω μανείη Τυνδαρὶς τοσόνδε παῖς.</l>
</sp>
<sp>
<speaker>Πολυμήστωρ</speaker>
<l>καὐτόν γε τοῦτον, πέλεκυν ἐξάρας’ ἄνω.</l>
</sp>
<sp>
<speaker>Ἀγαμέμνων</speaker>
<l n="1280">οὗτος σύ, μαίνῃ καὶ κακῶν ἐρᾷς τυχεῖν;</l>
</sp>
<sp>
<speaker>Πολυμήστωρ</speaker>
<l>κτεῖν’, ὡς ἐν Ἄργει φόνια λουτρά ς’ ἀμμένει.</l>
</sp>
<sp>
<speaker>Ἀγαμέμνων</speaker>
<l>οὐχ ἕλξετ’ αὐτόν, δμῶες, ἐκποδὼν βίᾳ;</l>
</sp>
<sp>
<speaker>Πολυμήστωρ</speaker>
<l>ἀλγεῖς ἀκούων;</l>
</sp>
<sp>
<speaker>Ἀγαμέμνων</speaker>
<l part="Y">οὐκ ἐφέξετε στόμα;</l>
</sp>
<sp>
<speaker>Πολυμήστωρ</speaker>
<l>ἐγκλῄετ’· εἴρηται γάρ.</l>
</sp>
<sp>
<speaker>Ἀγαμέμνων</speaker>
<l part="Y">οὐχ ὅσον τάχος</l>
<l n="1285">νήσων ἐρήμων αὐτὸν ἐκβαλεῖτέ που,</l>
<l>ἐπείπερ οὕτω καὶ λίαν θρασυστομεῖ;</l>
<l>Ἑκάβη, σὺ δ’, ὦ τάλαινα, διπτύχους νεκροὺς</l>
<l>στείχουσα θάπτε· δεσποτῶν δ’ ὑμᾶς χρεὼν</l>
<l>σκηναῖς πελάζειν, Τρῳάδες· καὶ γὰρ πνοὰς</l>
<l n="1290">πρὸς οἶκον ἤδη τάσδε πομπίμους ὁρῶ.</l>
<l>εὖ δ’ ἐς πάτραν πλεύσαιμεν, εὖ δὲ τἀν δόμοις</l>
<l>ἔχοντ’ ἴδοιμεν τῶνδ’ ἀφειμένοι πόνων.</l>
<milestone ed="p" n="1293" unit="card"/>
</sp></div2>
<div2 type="anapests">
<sp>
<speaker>Χορός</speaker>
<l>ἴτε πρὸς λιμένας σκηνάς τε, φίλαι,</l>
<l>τῶν δεσποσύνων πειρασόμεναι</l>
<l n="1295">μόχθων· στερρὰ γὰρ ἀνάγκη.</l>
</sp></div2>
</div1></body>
</text></TEI.2>
