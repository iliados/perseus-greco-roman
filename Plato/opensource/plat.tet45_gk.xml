<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader status="new" type="text">

<fileDesc>

<titleStmt>
<title>Alcibiades 1, Alcibiades 2, Hipparchus, Lovers, Theages, Charmides, Laches, Lysis (Greek). Machine readable text</title>
<author>Plato</author>
&responsibility;
&fund.AnnCPB;
</titleStmt>

<extent>About 98Kb</extent>

&Perseus.publish;

<notesStmt><note anchored="yes">Text was scanned at St. Olaf Spring, 1992.</note></notesStmt>
<sourceDesc>
<biblStruct>
	<monogr>
		<author>Plato</author><title>Platonis Opera, ed. John Burnet</title>
	
		<imprint><publisher>Oxford University Press</publisher><date>1903</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state unit="text"/>
<state unit="section"/>
</refsDecl>
<refsDecl doctype="TEI.2">
<state unit="text"/>
<state unit="page"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>July, 1992</date><respStmt><name>WPM</name><resp>(n/a)</resp></respStmt><item>Tagged in conformance with Prose.e dtd.</item>
</change>

</revisionDesc>

</teiHeader>
<text><group>
<text n="Alc. 1"><body>
<head>Ἀλκιβιάδης α</head>
<castList><castItem type="role"><role>*swkra/ths</role></castItem><castItem type="role"><role>*)alkibia/dhs</role></castItem></castList>
<milestone unit="page" n="103"/><milestone n="103a" unit="section"/><sp><speaker>Σωκράτης</speaker><p>ὦ παῖ Κλεινίου, οἶμαί σε θαυμάζειν ὅτι πρῶτος ἐραστής σου γενόμενος τῶν ἄλλων πεπαυμένων μόνος οὐκ ἀπαλλάττομαι, καὶ ὅτι οἱ μὲν ἄλλοι δι’ ὄχλου ἐγένοντό σοι διαλεγόμενοι, ἐγὼ δὲ τοσούτων ἐτῶν οὐδὲ προσεῖπον. τούτου δὲ τὸ αἴτιον γέγονεν οὐκ ἀνθρώπειον, ἀλλά τι δαιμόνιον ἐναντίωμα, οὗ σὺ τὴν δύναμιν καὶ ὕστερον πεύσῃ. νῦν δὲ
<milestone n="103b" unit="section"/>ἐπειδὴ οὐκέτι ἐναντιοῦται, οὕτω προσελήλυθα· εὔελπις δ’ εἰμὶ καὶ τὸ λοιπὸν μὴ ἐναντιώσεσθαι αὐτό. σχεδὸν οὖν κατανενόηκα ἐν τούτῳ τῷ χρόνῳ σκοπούμενος ὡς πρὸς τοὺς ἐραστὰς ἔσχες· πολλῶν γὰρ γενομένων καὶ μεγαλοφρόνων οὐδεὶς ὃς οὐχ ὑπερβληθεὶς τῷ φρονήματι ὑπὸ σοῦ πέφευγεν.
<milestone unit="page" n="104"/><milestone n="104a" unit="section"/>τὸν δὲ λόγον, ᾧ ὑπερπεφρόνηκας, ἐθέλω διελθεῖν. οὐδενὸς φῂς ἀνθρώπων ἐνδεὴς εἶναι εἰς οὐδέν· τὰ γὰρ ὑπάρχοντά σοι μεγάλα εἶναι, ὥστε μηδενὸς δεῖσθαι, ἀπὸ τοῦ σώματος ἀρξάμενα τελευτῶντα εἰς τὴν ψυχήν. οἴει γὰρ δὴ εἶναι πρῶτον μὲν κάλλιστός τε καὶ μέγιστος&mdash;καὶ τοῦτο μὲν δὴ παντὶ δῆλον ἰδεῖν ὅτι οὐ ψεύδῃ&mdash;ἔπειτα νεανικωτάτου γένους ἐν τῇ σεαυτοῦ πόλει, οὔσῃ μεγίστῃ τῶν Ἑλληνίδων, καὶ
<milestone n="104b" unit="section"/>ἐνταῦθα πρὸς πατρός τέ σοι φίλους καὶ συγγενεῖς πλείστους εἶναι καὶ ἀρίστους, οἳ εἴ τι δέοι ὑπηρετοῖεν ἄν σοι, τούτων δὲ τοὺς πρὸς μητρὸς οὐδὲν χείρους οὐδ’ ἐλάττους. συμπάντων δὲ ὧν εἶπον μείζω οἴει σοι δύναμιν ὑπάρχειν Περικλέα τὸν Ξανθίππου, ὃν ὁ πατὴρ ἐπίτροπον κατέλιπε σοί τε καὶ τῷ ἀδελφῷ· ὃς οὐ μόνον ἐν τῇδε τῇ πόλει δύναται πράττειν ὅτι ἂν βούληται, ἀλλ’ ἐν πάσῃ τῇ Ἑλλάδι καὶ τῶν βαρβάρων ἐν πολλοῖς καὶ μεγάλοις γένεσιν. προσθήσω δὲ καὶ ὅτι τῶν
<milestone n="104c" unit="section"/>πλουσίων· δοκεῖς δέ μοι ἐπὶ τούτῳ ἥκιστα μέγα φρονεῖν. κατὰ πάντα δὴ ταῦτα σύ τε μεγαλαυχούμενος κεκράτηκας τῶν ἐραστῶν ἐκεῖνοί τε ὑποδεέστεροι ὄντες ἐκρατήθησαν, καί σε ταῦτ’ οὐ λέληθεν· ὅθεν δὴ εὖ οἶδα ὅτι θαυμάζεις τί διανοούμενός ποτε οὐκ ἀπαλλάττομαι τοῦ ἔρωτος, καὶ ἥντιν’ ἔχων ἐλπίδα ὑπομένω τῶν ἄλλων πεφευγότων.</p></sp><sp><speaker>Ἀλκιβιάδης</speaker><p>καὶ ἴσως γε, ὦ Σώκρατες, οὐκ οἶσθ’ ὅτι σμικρόν
<milestone n="104d" unit="section"/>με ἔφθης. ἐγὼ γάρ τοι ἐν νῷ εἶχον πρότερός σοι προσελθὼν αὐτὰ ταῦτ’ ἐρέσθαι, τί ποτε βούλει καὶ εἰς τίνα ἐλπίδα βλέπων ἐνοχλεῖς με, ἀεὶ ὅπου ἂν ὦ ἐπιμελέστατα παρών· τῷ ὄντι γὰρ θαυμάζω ὅτι ποτ’ ἐστὶ τὸ σὸν πρᾶγμα, καὶ ἥδιστ’ ἂν πυθοίμην.</p></sp><sp><speaker>Σωκράτης</speaker><p>ἀκούσῃ μὲν ἄρα μου, ὡς τὸ εἰκός, προθύμως, εἴπερ, ὡς φῄς, ἐπιθυμεῖς εἰδέναι τί διανοοῦμαι, καὶ ὡς ἀκουσομένῳ καὶ περιμενοῦντι λέγω.</p></sp><sp><speaker>Ἀλκιβιάδης</speaker><p>πάνυ μὲν οὖν· ἀλλὰ λέγε.
<milestone n="104e" unit="section"/></p></sp><sp><speaker>Σωκράτης</speaker><p>ὅρα δή· οὐ γάρ τοι εἴη ἂν θαυμαστὸν εἰ, ὥσπερ μόγις ἠρξάμην, οὕτω μόγις καὶ παυσαίμην.</p></sp><sp><speaker>Ἀλκιβιάδης</speaker><p>ὠγαθὲ λέγε· ἀκούσομαι γάρ.</p></sp><sp><speaker>Σωκράτης</speaker><p>λεκτέον ἂν εἴη. χαλεπὸν μὲν οὖν πρὸς ἄνδρα οὐχ ἥττονα ἐραστῶν προσφέρεσθαι ἐραστῇ, ὅμως δὲ τολμητέον φράσαι τὴν ἐμὴν διάνοιαν. ἐγὼ γάρ, ὦ Ἀλκιβιάδη, εἰ μέν σε ἑώρων ἃ νυνδὴ διῆλθον ἀγαπῶντα καὶ οἰόμενον δεῖν ἐν τούτοις καταβιῶναι, πάλαι ἂν ἀπηλλάγμην τοῦ ἔρωτος, ὥς
<milestone unit="page" n="105"/><milestone n="105a" unit="section"/>γε δὴ ἐμαυτὸν πείθω· νῦν δ’ ἕτερ’ αὖ κατηγορήσω διανοήματα σὰ πρὸς αὐτὸν σέ, ᾧ καὶ γνώσῃ ὅτι προσέχων γέ σοι τὸν νοῦν διατετέλεκα. δοκεῖς γάρ μοι, εἴ τίς σοι εἴποι θεῶν· &ldquo;ὦ Ἀλκιβιάδη, πότερον βούλει ζῆν ἔχων ἃ νῦν ἔχεις, ἢ αὐτίκα τεθνάναι εἰ μή σοι ἐξέσται μείζω κτήσασθαι;&rdquo; δοκεῖς ἄν μοι ἑλέσθαι τεθνάναι· ἀλλὰ νῦν ἐπὶ τίνι δή ποτε ἐλπίδι ζῇς, ἐγὼ φράσω. ἡγῇ, ἐὰν θᾶττον εἰς τὸν Ἀθηναίων
<milestone n="105b" unit="section"/>δῆμον παρέλθῃς&mdash;τοῦτο δ’ ἔσεσθαι μάλα ὀλίγων ἡμερῶν&mdash; παρελθὼν οὖν ἐνδείξεσθαι Ἀθηναίοις ὅτι ἄξιος εἶ τιμᾶσθαι ὡς οὔτε Περικλῆς οὔτ’ ἄλλος οὐδεὶς τῶν πώποτε γενομένων, καὶ τοῦτ’ ἐνδειξάμενος μέγιστον δυνήσεσθαι ἐν τῇ πόλει, ἐὰν δ’ ἐνθάδε μέγιστος ᾖς, καὶ ἐν τοῖς ἄλλοις Ἕλλησι, καὶ οὐ μόνον ἐν Ἕλλησιν, ἀλλὰ καὶ ἐν τοῖς βαρβάροις, ὅσοι ἐν τῇ αὐτῇ ἡμῖν οἰκοῦσιν ἠπείρῳ. καὶ εἰ αὖ σοι εἴποι ὁ αὐτὸς οὗτος θεὸς ὅτι αὐτοῦ σε δεῖ δυναστεύειν ἐν τῇ Εὐρώπῃ,
<milestone n="105c" unit="section"/>διαβῆναι δὲ εἰς τὴν Ἀσίαν οὐκ ἐξέσται σοι οὐδὲ ἐπιθέσθαι τοῖς ἐκεῖ πράγμασιν, οὐκ ἂν αὖ μοι δοκεῖς ἐθέλειν οὐδ’ ἐπὶ τούτοις μόνοις ζῆν, εἰ μὴ ἐμπλήσεις τοῦ σοῦ ὀνόματος καὶ τῆς σῆς δυνάμεως πάντας ὡς ἔπος εἰπεῖν ἀνθρώπους· καὶ οἶμαί σε πλὴν Κύρου καὶ Ξέρξου ἡγεῖσθαι οὐδένα ἄξιον λόγου γεγονέναι. ὅτι μὲν οὖν ἔχεις ταύτην τὴν ἐλπίδα, εὖ οἶδα καὶ οὐκ εἰκάζω. ἴσως ἂν οὖν εἴποις, ἅτε εἰδὼς ὅτι ἀληθῆ λέγω, &ldquo;τί δὴ οὖν, ὦ Σώκρατες, τοῦτ’ ἐστί σοι πρὸς
<milestone n="105d" unit="section"/>λόγον; &lsqb;ὃν ἔφησθα ἐρεῖν, διὸ ἐμοῦ οὐκ ἀπαλλάττῃ;&rsqb;&rdquo; ἐγὼ δὲ σοί γε ἐρῶ, ὦ φίλε παῖ Κλεινίου καὶ Δεινομάχης. τούτων γάρ σοι ἁπάντων τῶν διανοημάτων τέλος ἐπιτεθῆναι ἄνευ ἐμοῦ ἀδύνατον· τοσαύτην ἐγὼ δύναμιν οἶμαι ἔχειν εἰς τὰ σὰ πράγματα καὶ εἰς σέ, διὸ δὴ καὶ πάλαι οἴομαί με τὸν θεὸν οὐκ ἐᾶν διαλέγεσθαί σοι, ὃν ἐγὼ περιέμενον ὁπηνίκα ἐάσει. ὥσπερ γὰρ σὺ ἐλπίδας ἔχεις ἐν τῇ πόλει ἐνδείξασθαι ὅτι
<milestone n="105e" unit="section"/>αὐτῇ παντὸς ἄξιος εἶ, ἐνδειξάμενος δὲ &lsqb;ὅτι&rsqb; οὐδὲν ὅτι οὐ παραυτίκα δυνήσεσθαι, οὕτω κἀγὼ παρὰ σοὶ ἐλπίζω μέγιστον δυνήσεσθαι ἐνδειξάμενος ὅτι παντὸς ἄξιός εἰμί σοι καὶ οὔτε ἐπίτροπος οὔτε συγγενὴς οὔτ’ ἄλλος οὐδεὶς ἱκανὸς παραδοῦναι τὴν δύναμιν ἧς ἐπιθυμεῖς πλὴν ἐμοῦ, μετὰ τοῦ θεοῦ μέντοι. νεωτέρῳ μὲν οὖν ὄντι σοι καὶ πρὶν τοσαύτης ἐλπίδος γέμειν, ὡς ἐμοὶ δοκεῖ, οὐκ εἴα ὁ θεὸς διαλέγεσθαι, ἵνα μὴ μάτην
<milestone unit="page" n="106"/><milestone n="106a" unit="section"/>διαλεγοίμην. νῦν δ’ ἐφῆκεν· νῦν γὰρ ἄν μου ἀκούσαις.</p></sp><sp><speaker>Ἀλκιβιάδης</speaker><p>πολύ γέ μοι, ὦ Σώκρατες, νῦν ἀτοπώτερος αὖ φαίνῃ, ἐπειδὴ ἤρξω λέγειν, ἢ ὅτε σιγῶν εἵπου· καίτοι σφόδρα γε ἦσθ’ ἰδεῖν καὶ τότε τοιοῦτος. εἰ μὲν οὖν ἐγὼ ταῦτα διανοοῦμαι ἢ μή, ὡς ἔοικε, διέγνωκας, καὶ ἐὰν μὴ φῶ, οὐδέν μοι ἔσται πλέον πρὸς τὸ πείθειν σε. εἶεν· εἰ δὲ δὴ ὅτι μάλιστα ταῦτα διανενόημαι, πῶς διὰ σοῦ μοι ἔσται καὶ ἄνευ σοῦ οὐκ ἂν γένοιτο; ἔχεις λέγειν;
<milestone n="106b" unit="section"/></p></sp><sp><speaker>Σωκράτης</speaker><p>ἆρ’ ἐρωτᾷς εἴ τιν’ ἔχω εἰπεῖν λόγον μακρόν, οἵους δὴ ἀκούειν εἴθισαι; οὐ γάρ ἐστι τοιοῦτον τὸ ἐμόν· ἀλλ’ ἐνδείξασθαι μέν σοι, ὡς ἐγᾦμαι, οἷός τ’ ἂν εἴην ὅτι ταῦτα οὕτως ἔχει, ἐὰν ἓν μόνον μοι ἐθελήσῃς βραχὺ ὑπηρετῆσαι.</p></sp><sp><speaker>Ἀλκιβιάδης</speaker><p>ἀλλ’ εἴ γε δὴ μὴ χαλεπόν τι λέγεις τὸ ὑπηρέτημα, ἐθέλω.</p></sp><sp><speaker>Σωκράτης</speaker><p>ἦ χαλεπὸν δοκεῖ τὸ ἀποκρίνασθαι τὰ ἐρωτώμενα;</p></sp><sp><speaker>Ἀλκιβιάδης</speaker><p>οὐ χαλεπόν.</p></sp><sp><speaker>Σωκράτης</speaker><p>ἀποκρίνου δή.</p></sp><sp><speaker>Ἀλκιβιάδης</speaker><p>Ἐρώτα.</p></sp><sp><speaker>Σωκράτης</speaker><p>οὐκοῦν ὡς διανοουμένου σου ταῦτα ἐρωτῶ, ἅ φημί σε
<milestone n="106c" unit="section"/>διανοεῖσθαι;</p></sp><sp><speaker>Ἀλκιβιάδης</speaker><p>ἔστω, εἰ βούλει, οὕτως, ἵνα καὶ εἰδῶ ὅτι καὶ ἐρεῖς.</p></sp><sp><speaker>Σωκράτης</speaker><p>φέρε δή· διανοῇ γάρ, ὡς ἐγώ φημι, παριέναι συμβουλεύσων Ἀθηναίοις ἐντὸς οὐ πολλοῦ χρόνου· εἰ οὖν μέλλοντός σου ἰέναι ἐπὶ τὸ βῆμα λαβόμενος ἐροίμην· &ldquo;ὦ Ἀλκιβιάδη, ἐπειδὴ περὶ τίνος Ἀθηναῖοι διανοοῦνται βουλεύεσθαι, ἀνίστασαι συμβουλεύσων; ἆρ’ ἐπειδὴ περὶ ὧν σὺ ἐπίστασαι βέλτιον ἢ οὗτοι;&rdquo; τί ἂν ἀποκρίναιο;
<milestone n="106d" unit="section"/></p></sp><sp><speaker>Ἀλκιβιάδης</speaker><p>εἴποιμ’ ἂν δήπου, περὶ ὧν οἶδα βέλτιον ἢ οὗτοι.</p></sp><sp><speaker>Σωκράτης</speaker><p>περὶ ὧν ἄρ’ εἰδὼς τυγχάνεις, ἀγαθὸς σύμβουλος εἶ.</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>οὐκοῦν ταῦτα μόνον οἶσθα, ἃ παρ’ ἄλλων ἔμαθες ἢ αὐτὸς ἐξηῦρες;</p></sp><sp><speaker>Ἀλκιβιάδης</speaker><p>ποῖα γὰρ ἄλλα;</p></sp><sp><speaker>Σωκράτης</speaker><p>ἔστιν οὖν ὅπως ἄν ποτε ἔμαθές τι ἢ ἐξηῦρες μήτε μανθάνειν ἐθέλων μήτ’ αὐτὸς ζητεῖν;</p></sp><sp><speaker>Ἀλκιβιάδης</speaker><p>οὐκ ἔστιν.</p></sp><sp><speaker>Σωκράτης</speaker><p>τί δέ; ἠθέλησας ἂν ζητῆσαι ἢ μαθεῖν ἃ ἐπίστασθαι ᾤου;</p></sp><sp><speaker>Ἀλκιβιάδης</speaker><p>οὐ δῆτα.
<milestone n="106e" unit="section"/></p></sp><sp><speaker>Σωκράτης</speaker><p>ἃ ἄρα νῦν τυγχάνεις ἐπιστάμενος, ἦν χρόνος ὅτε οὐχ ἡγοῦ εἰδέναι;</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>ἀλλὰ μὴν ἅ γε μεμάθηκας σχεδόν τι καὶ ἐγὼ οἶδα· εἰ δέ τι ἐμὲ λέληθεν, εἰπέ. ἔμαθες γὰρ δὴ σύ γε κατὰ μνήμην τὴν ἐμὴν γράμματα καὶ κιθαρίζειν καὶ παλαίειν· οὐ γὰρ δὴ αὐλεῖν γε ἤθελες μαθεῖν. ταῦτ’ ἐστὶν ἃ σὺ ἐπίστασαι, εἰ μή πού τι μανθάνων ἐμὲ λέληθας· οἶμαι δέ γε, οὔτε νύκτωρ οὔτε μεθ’ ἡμέραν ἐξιὼν ἔνδοθεν.</p></sp><sp><speaker>Ἀλκιβιάδης</speaker><p>ἀλλ’ οὐ πεφοίτηκα εἰς ἄλλων ἢ τούτων.
<milestone unit="page" n="107"/><milestone n="107a" unit="section"/></p></sp><sp><speaker>Σωκράτης</speaker><p>πότερον οὖν, ὅταν περὶ γραμμάτων Ἀθηναῖοι βουλεύωνται, πῶς ἂν ὀρθῶς γράφοιεν, τότε ἀναστήσῃ αὐτοῖς συμβουλεύσων;</p></sp><sp><speaker>Ἀλκιβιάδης</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>ἀλλ’ ὅταν περὶ κρουμάτων ἐν λύρᾳ;</p></sp><sp><speaker>Ἀλκιβιάδης</speaker><p>οὐδαμῶς.</p></sp><sp><speaker>Σωκράτης</speaker><p>οὐδὲ μὴν οὐδὲ περὶ παλαισμάτων γε εἰώθασι βουλεύεσθαι ἐν τῇ ἐκκλησίᾳ.</p></sp><sp><speaker>Ἀλκιβιάδης</speaker><p>οὐ μέντοι.</p></sp><sp><speaker>Σωκράτης</speaker><p>ὅταν οὖν περὶ τίνος βουλεύωνται; οὐ γάρ που ὅταν γε περὶ οἰκοδομίας.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οἰκοδόμος γὰρ ταῦτά γε σοῦ βέλτιον συμβουλεύσει.
<milestone n="107b" unit="section"/></p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐδὲ μὴν ὅταν περὶ μαντικῆς βουλεύωνται;</p></sp><sp><speaker>Ἀλκιβιάδης</speaker><p>οὔ.</p></sp><sp><speaker>Σωκράτης</speaker><p>μάντις γὰρ αὖ ταῦτα ἄμεινον ἢ σύ.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἐάν τέ γε σμικρὸς ἢ μέγας ᾖ, ἐάν τε καλὸς ἢ αἰσχρός, ἔτι τε γενναῖος ἢ ἀγεννής.</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>εἰδότος γὰρ οἶμαι περὶ ἑκάστου ἡ συμβουλή, καὶ οὐ πλουτοῦντος.</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἀλλ’ ἐάντε πένης ἐάντε πλούσιος ᾖ ὁ παραινῶν, οὐδὲν διοίσει Ἀθηναίοις ὅταν περὶ τῶν ἐν τῇ πόλει βουλεύωνται,
<milestone n="107c" unit="section"/>πῶς ἂν ὑγιαίνοιεν, ἀλλὰ ζητήσουσιν ἰατρὸν εἶναι τὸν σύμβουλον.</p></sp><sp><speaker>Ἀλκιβιάδης</speaker><p>εἰκότως γε.</p></sp><sp><speaker>Σωκράτης</speaker><p>ὅταν οὖν περὶ τίνος σκοπῶνται, τότε σὺ ἀνιστάμενος ὡς συμβουλεύσων ὀρθῶς ἀναστήσῃ;</p></sp><sp><speaker>Ἀλκιβιάδης</speaker><p>ὅταν περὶ τῶν ἑαυτῶν πραγμάτων, ὦ Σώκρατες.</p></sp><sp><speaker>Σωκράτης</speaker><p>τῶν περὶ ναυπηγίας λέγεις, ὁποίας τινὰς χρὴ αὐτοὺς τὰς ναῦς ναυπηγεῖσθαι;</p></sp><sp><speaker>Ἀλκιβιάδης</speaker><p>οὐκ ἔγωγε, ὦ Σώκρατες.</p></sp><sp><speaker>Σωκράτης</speaker><p>ναυπηγεῖν γὰρ οἶμαι οὐκ ἐπίστασαι. τοῦτ’ αἴτιον ἢ ἄλλο τι;</p></sp><sp><speaker>Ἀλκιβιάδης</speaker><p>οὔκ, ἀλλὰ τοῦτο.
<milestone n="107d" unit="section"/></p></sp><sp><speaker>Σωκράτης</speaker><p>ἀλλὰ περὶ ποίων τῶν ἑαυτῶν λέγεις πραγμάτων ὅταν βουλεύωνται;</p></sp><sp><speaker>Ἀλκιβιάδης</speaker><p>ὅταν περὶ πολέμου, ὦ Σώκρατες, ἢ περὶ εἰρήνης ἢ ἄλλου του τῶν τῆς πόλεως πραγμάτων.</p></sp><sp><speaker>Σωκράτης</speaker><p>ἆρα λέγεις ὅταν βουλεύωνται πρὸς τίνας χρὴ εἰρήνην ποιεῖσθαι καὶ τίσιν πολεμεῖν καὶ τίνα τρόπον;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>χρὴ δ’ οὐχ οἷς βέλτιον;</p></sp><sp><speaker>Ἀλκιβιάδης</speaker><p>ναί.
<milestone n="107e" unit="section"/></p></sp><sp><speaker>Σωκράτης</speaker><p>καὶ τόθ’ ὁπότε βέλτιον;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>καὶ τοσοῦτον χρόνον ὅσον ἄμεινον;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>εἰ οὖν βουλεύοιντο Ἀθηναῖοι τίσιν χρὴ προσπαλαίειν καὶ τίσιν ἀκροχειρίζεσθαι καὶ τίνα τρόπον, σὺ ἄμεινον ἂν συμβουλεύοις ἢ ὁ παιδοτρίβης;</p></sp><sp><speaker>Ἀλκιβιάδης</speaker><p>ὁ παιδοτρίβης δήπου.</p></sp><sp><speaker>Σωκράτης</speaker><p>ἔχεις οὖν εἰπεῖν πρὸς τί &amp;lt;ἂν&amp;gt; βλέπων ὁ παιδοτρίβης συμβουλεύσειεν οἷς δεῖ προσπαλαίειν καὶ οἷς μή, καὶ ὁπότε καὶ ὅντινα τρόπον; λέγω δὲ τὸ τοιόνδε· ἆρα τούτοις δεῖ προσπαλαίειν οἷς βέλτιον, ἢ οὔ;</p></sp><sp><speaker>Ἀλκιβιάδης</speaker><p>ναί.
<milestone unit="page" n="108"/><milestone n="108a" unit="section"/></p></sp><sp><speaker>Σωκράτης</speaker><p>ἆρα καὶ τοσαῦτα ὅσα ἄμεινον;</p></sp><sp><speaker>Ἀλκιβιάδης</speaker><p>τοσαῦτα.</p></sp><sp><speaker>Σωκράτης</speaker><p>οὐκοῦν καὶ τότε ὅτε ἄμεινον;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἀλλὰ μὴν καὶ ᾄδοντα δεῖ κιθαρίζειν ποτὲ πρὸς τὴν ᾠδὴν καὶ βαίνειν;</p></sp><sp><speaker>Ἀλκιβιάδης</speaker><p>δεῖ γάρ.</p></sp><sp><speaker>Σωκράτης</speaker><p>οὐκοῦν τότε ὁπότε βέλτιον;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ τοσαῦθ’ ὅσα βέλτιον;</p></sp><sp><speaker>Ἀλκιβιάδης</speaker><p>φημί.</p></sp><sp><speaker>Σωκράτης</speaker><p>τί οὖν; ἐπειδὴ βέλτιον μὲν ὠνόμαζες ἐπ’ ἀμφοτέροις,
<milestone n="108b" unit="section"/>τῷ τε κιθαρίζειν πρὸς τὴν ᾠδὴν καὶ τῷ προσπαλαίειν, τί καλεῖς τὸ ἐν τῷ κιθαρίζειν βέλτιον, ὥσπερ ἐγὼ τὸ ἐν τῷ παλαίειν καλῶ γυμναστικόν· σὺ δ’ ἐκεῖνο τί καλεῖς;</p></sp><sp><speaker>Ἀλκιβιάδης</speaker><p>οὐκ ἐννοῶ.</p></sp><sp><speaker>Σωκράτης</speaker><p>ἀλλὰ πειρῶ ἐμὲ μιμεῖσθαι. ἐγὼ γάρ που ἀπεκρινάμην τὸ διὰ παντὸς ὀρθῶς ἔχον, ὀρθῶς δὲ δήπου ἔχει τὸ κατὰ τὴν τέχνην γιγνόμενον· ἢ οὔ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἡ δὲ τέχνη οὐ γυμναστικὴ ἦν;</p></sp><sp><speaker>Ἀλκιβιάδης</speaker><p>πῶς δ’ οὔ;
<milestone n="108c" unit="section"/></p></sp><sp><speaker>Σωκράτης</speaker><p>ἐγὼ δ’ εἶπον τὸ ἐν τῷ παλαίειν βέλτιον γυμναστικόν.</p></sp><sp><speaker>Ἀλκιβιάδης</speaker><p>εἶπες γάρ.</p></sp><sp><speaker>Σωκράτης</speaker><p>οὐκοῦν καλῶς;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ἴθι δὴ καὶ σύ&mdash;πρέποι γὰρ ἄν που καὶ σοὶ τὸ καλῶς διαλέγεσθαι&mdash;εἰπὲ πρῶτον τίς ἡ τέχνη ἧς τὸ κιθαρίζειν καὶ τὸ ᾄδειν καὶ τὸ ἐμβαίνειν ὀρθῶς; συνάπασα τίς καλεῖται; οὔπω δύνασαι εἰπεῖν;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀλλ’ ὧδε πειρῶ· τίνες αἱ θεαὶ ὧν ἡ τέχνη;</p></sp><sp><speaker>Ἀλκιβιάδης</speaker><p>τὰς μούσας, ὦ Σώκρατες, λέγεις;
<milestone n="108d" unit="section"/></p></sp><sp><speaker>Σωκράτης</speaker><p>ἔγωγε. ὅρα δή· τίνα ἀπ’ αὐτῶν ἐπωνυμίαν ἡ τέχνη ἔχει;</p></sp><sp><speaker>Ἀλκιβιάδης</speaker><p>μουσικήν μοι δοκεῖς λέγειν.</p></sp><sp><speaker>Σωκράτης</speaker><p>λέγω γάρ. τί οὖν τὸ κατὰ ταύτην ὀρθῶς γιγνόμενόν ἐστιν; ὥσπερ ἐκεῖ ἐγώ σοι τὸ κατὰ τὴν τέχνην ἔλεγον ὀρθῶς, τὴν γυμναστικήν, καὶ σὺ δὴ οὖν οὕτως ἐνταῦθα τί φῄς; πῶς γίγνεσθαι;</p></sp><sp><speaker>Ἀλκιβιάδης</speaker><p>μουσικῶς μοι δοκεῖ.</p></sp><sp><speaker>Σωκράτης</speaker><p>εὖ λέγεις. ἴθι δή, καὶ τὸ ἐν τῷ πολεμεῖν βέλτιον καὶ τὸ ἐν τῷ εἰρήνην ἄγειν, τοῦτο τὸ βέλτιον τί
<milestone n="108e" unit="section"/>ὀνομάζεις; ὥσπερ ἐκεῖ ἐφ’ ἑκάστῳ ἔλεγες τὸ ἄμεινον, ὅτι μουσικώτερον καὶ ἐπὶ τῷ ἑτέρῳ, ὅτι γυμναστικώτερον· πειρῶ δὴ καὶ ἐνταῦθα λέγειν τὸ βέλτιον.</p></sp><sp><speaker>Ἀλκιβιάδης</speaker><p>ἀλλ’ οὐ πάνυ τι ἔχω.</p></sp><sp><speaker>Σωκράτης</speaker><p>ἀλλὰ μέντοι αἰσχρόν γε εἰ μέν τις σε λέγοντα καὶ συμβουλεύοντα περὶ σιτίων ὅτι βέλτιον τόδε τοῦδε καὶ νῦν καὶ τοσοῦτον, ἔπειτα ἐρωτήσειεν &ldquo;τί τὸ ἄμεινον λέγεις, ὦ Ἀλκιβιάδη;&rdquo; περὶ μὲν τούτων ἔχειν εἰπεῖν ὅτι τὸ ὑγιεινότερον, καίτοι οὐ προσποιῇ γε ἰατρὸς εἶναι· περὶ δὲ οὗ
<milestone unit="page" n="109"/><milestone n="109a" unit="section"/>προσποιῇ ἐπιστήμων εἶναι καὶ συμβουλεύσεις ἀνιστάμενος ὡς εἰδώς, τούτου δ’, ὡς ἔοικας, πέρι ἐρωτηθεὶς ἐὰν μὴ ἔχῃς εἰπεῖν, οὐκ αἰσχύνῃ; ἢ οὐκ αἰσχρὸν φανεῖται;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>σκόπει δὴ καὶ προθυμοῦ εἰπεῖν πρὸς τί τείνει τὸ ἐν τῷ εἰρήνην τε ἄγειν ἄμεινον καὶ τὸ ἐν τῷ πολεμεῖν οἷς δεῖ;</p></sp><sp><speaker>Ἀλκιβιάδης</speaker><p>ἀλλὰ σκοπῶν οὐ δύναμαι ἐννοῆσαι.</p></sp><sp><speaker>Σωκράτης</speaker><p>οὐδ’ οἶσθα, ἐπειδὰν πόλεμον ποιώμεθα, ὅτι ἐγκαλοῦντες ἀλλήλοις πάθημα ἐρχόμεθα εἰς τὸ πολεμεῖν, καὶ ὅτι αὐτὸ ὀνομάζοντες ἐρχόμεθα;
<milestone n="109b" unit="section"/></p></sp><sp><speaker>Ἀλκιβιάδης</speaker><p>ἔγωγε, ὅτι γε ἐξαπατώμενοί τι ἢ βιαζόμενοι ἢ ἀποστερούμενοι.</p></sp><sp><speaker>Σωκράτης</speaker><p>ἔχε· πῶς ἕκαστα τούτων πάσχοντες; πειρῶ εἰπεῖν τί διαφέρει τὸ ὧδε ἢ ὧδε.</p></sp><sp><speaker>Ἀλκιβιάδης</speaker><p>ἦ τὸ ὧδε λέγεις, ὦ Σώκρατες, τὸ δικαίως ἢ τὸ ἀδίκως;</p></sp><sp><speaker>Σωκράτης</speaker><p>αὐτὸ τοῦτο.</p></sp><sp><speaker>Ἀλκιβιάδης</speaker><p>ἀλλὰ μὴν τοῦτο γε διαφέρει ὅλον τε καὶ πᾶν.</p></sp><sp><speaker>Σωκράτης</speaker><p>τί οὖν; Ἀθηναίοις σὺ πρὸς ποτέρους συμβουλεύσεις πολεμεῖν, τοὺς ἀδικοῦντας ἢ τοὺς τὰ δίκαια πράττοντας;
<milestone n="109c" unit="section"/></p></sp><sp><speaker>Ἀλκιβιάδης</speaker><p>δεινὸν τοῦτό γε ἐρωτᾷς· εἰ γὰρ καὶ διανοεῖταί τις ὡς δεῖ πρὸς τοὺς τὰ δίκαια πράττοντας πολεμεῖν, οὐκ ἂν ὁμολογήσειέν γε.</p></sp><sp><speaker>Σωκράτης</speaker><p>οὐ γὰρ νόμιμον τοῦθ’, ὡς ἔοικεν.</p></sp><sp><speaker>Ἀλκιβιάδης</speaker><p>οὐ δῆτα· οὐδέ γε καλὸν δοκεῖ εἶναι.</p></sp><sp><speaker>Σωκράτης</speaker><p>πρὸς ταῦτ’ ἄρα καὶ σὺ &lsqb;τὸ δίκαιον&rsqb; τοὺς λόγους ποιήσῃ;</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>ἄλλο τι οὖν, ὃ νυνδὴ ἐγὼ ἠρώτων βέλτιον πρὸς τὸ πολεμεῖν καὶ μή, καὶ οἷς δεῖ καὶ οἷς μή, καὶ ὁπότε καὶ μή, τὸ δικαιότερον τυγχάνει ὄν; ἢ οὔ;</p></sp><sp><speaker>Ἀλκιβιάδης</speaker><p>φαίνεταί γε.
<milestone n="109d" unit="section"/></p></sp><sp><speaker>Σωκράτης</speaker><p>πῶς οὖν, ὦ φίλε Ἀλκιβιάδη; πότερον σαυτὸν λέληθας ὅτι οὐκ ἐπίστασαι τοῦτο, ἢ ἐμὲ ἔλαθες μανθάνων καὶ φοιτῶν εἰς διδασκάλου ὅς σε ἐδίδασκε διαγιγνώσκειν τὸ δικαιότερόν τε καὶ ἀδικώτερον; καὶ τίς ἐστιν οὗτος; φράσον καὶ ἐμοί, ἵνα αὐτῷ φοιτητὴν προξενήσῃς καὶ ἐμέ.</p></sp><sp><speaker>Ἀλκιβιάδης</speaker><p>σκώπτεις, ὦ Σώκρατες.</p></sp><sp><speaker>Σωκράτης</speaker><p>οὐ μὰ τὸν Φίλιον τὸν ἐμόν τε καὶ σόν, ὃν ἐγὼ ἥκιστ’ ἂν ἐπιορκήσαιμι· ἀλλ’ εἴπερ ἔχεις, εἰπὲ τίς ἐστιν.
<milestone n="109e" unit="section"/></p></sp><sp><speaker>Ἀλκιβιάδης</speaker><p>τί δ’ εἰ μὴ ἔχω; οὐκ ἂν οἴει με ἄλλως εἰδέναι περὶ τῶν δικαίων καὶ ἀδίκων;</p></sp><sp><speaker>Σωκράτης</speaker><p>ναί, εἴ γε εὕροις.</p></sp><sp><speaker>Ἀλκιβιάδης</speaker><p>ἀλλ’ οὐκ ἂν εὑρεῖν με ἡγῇ;</p></sp><sp><speaker>Σωκράτης</speaker><p>καὶ μάλα γε, εἰ ζητήσαις.</p></sp><sp><speaker>Ἀλκιβιάδης</speaker><p>εἶτα ζητῆσαι οὐκ ἂν οἴει με;</p></sp><sp><speaker>Σωκράτης</speaker><p>ἔγωγε, εἰ οἰηθείης γε μὴ εἰδέναι.</p></sp><sp><speaker>Ἀλκιβιάδης</speaker><p>εἶτα οὐκ ἦν ὅτ’ εἶχον οὕτω;</p></sp><sp><speaker>Σωκράτης</speaker><p>καλῶς λέγεις. ἔχεις οὖν εἰπεῖν τοῦτον τὸν χρόνον
<milestone unit="page" n="110"/><milestone n="110a" unit="section"/>ὅτε οὐκ ᾤου εἰδέναι τὰ δίκαια καὶ τὰ ἄδικα; φέρε, πέρυσιν ἐζήτεις τε καὶ οὐκ ᾤου εἰδέναι; ἢ ᾤου; καὶ τἀληθῆ ἀποκρίνου, ἵνα μὴ μάτην οἱ διάλογοι γίγνωνται.</p></sp><sp><speaker>Ἀλκιβιάδης</speaker><p>ἀλλ’ ᾤμην εἰδέναι.</p></sp><sp><speaker>Σωκράτης</speaker><p>τρίτον δ’ ἔτος καὶ τέταρτον καὶ πέμπτον οὐχ οὕτως;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>ἀλλὰ μὴν τό γε πρὸ τοῦ παῖς ἦσθα. ἦ γάρ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τότε μὲν τοίνυν εὖ οἶδα ὅτι ᾤου εἰδέναι.</p></sp><sp><speaker>Ἀλκιβιάδης</speaker><p>πῶς εὖ οἶσθα;
<milestone n="110b" unit="section"/></p></sp><sp><speaker>Σωκράτης</speaker><p>πολλάκις σοῦ ἐν διδασκάλων ἤκουον παιδὸς ὄντος καὶ ἄλλοθι, καὶ ὁπότε ἀστραγαλίζοις ἢ ἄλλην τινὰ παιδιὰν παίζοις, οὐχ ὡς ἀποροῦντος περὶ τῶν δικαίων καὶ ἀδίκων, ἀλλὰ μάλα μέγα καὶ θαρραλέως λέγοντος περὶ ὅτου τύχοις τῶν παίδων ὡς πονηρός τε καὶ ἄδικος εἴη καὶ ὡς ἀδικοῖ· ἢ οὐκ ἀληθῆ λέγω;</p></sp><sp><speaker>Ἀλκιβιάδης</speaker><p>ἀλλὰ τί ἔμελλον ποιεῖν, ὦ Σώκρατες, ὁπότε τίς με ἀδικοῖ;</p></sp><sp><speaker>Σωκράτης</speaker><p>σὺ δ’ εἰ τύχοις ἀγνοῶν εἴτ’ ἀδικοῖο εἴτε μὴ τότε, λέγεις, τί σε χρὴ ποιεῖν;
<milestone n="110c" unit="section"/></p></sp><sp><speaker>Ἀλκιβιάδης</speaker><p>μὰ Δί’ ἀλλ’ οὐκ ἠγνόουν ἔγωγε, ἀλλὰ σαφῶς ἐγίγνωσκον ὅτι ἠδικούμην.</p></sp><sp><speaker>Σωκράτης</speaker><p>ὤιου ἄρα ἐπίστασθαι καὶ παῖς ὤν, ὡς ἔοικε, τὰ δίκαια καὶ τὰ ἄδικα.</p></sp><sp><speaker>Ἀλκιβιάδης</speaker><p>ἔγωγε· καὶ ἠπιστάμην γε.</p></sp><sp><speaker>Σωκράτης</speaker><p>ἐν ποίῳ χρόνῳ ἐξευρών; οὐ γὰρ δήπου ἐν ᾧ γε ᾤου εἰδέναι.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>πότε οὖν ἀγνοεῖν ἡγοῦ; σκόπει· οὐ γὰρ εὑρήσεις τοῦτον τὸν χρόνον.</p></sp><sp><speaker>Ἀλκιβιάδης</speaker><p>μὰ τὸν Δί’, ὦ Σώκρατες, οὔκουν ἔχω γ’ εἰπεῖν.
<milestone n="110d" unit="section"/></p></sp><sp><speaker>Σωκράτης</speaker><p>εὑρὼν μὲν ἄρ’ οὐκ οἶσθα αὐτά.</p></sp><sp><speaker>Ἀλκιβιάδης</speaker><p>οὐ πάνυ φαίνομαι.</p></sp><sp><speaker>Σωκράτης</speaker><p>ἀλλὰ μὴν ἄρτι γε οὐδὲ μαθὼν ἔφησθα εἰδέναι· εἰ δὲ μήθ’ ηὗρες μήτ’ ἔμαθες, πῶς οἶσθα καὶ πόθεν;</p></sp><sp><speaker>Ἀλκιβιάδης</speaker><p>ἀλλ’ ἴσως τοῦτό σοι οὐκ ὀρθῶς ἀπεκρινάμην, τὸ φάναι εἰδέναι αὐτὸς ἐξευρών.</p></sp><sp><speaker>Σωκράτης</speaker><p>τὸ δὲ πῶς εἶχεν;</p></sp><sp><speaker>Ἀλκιβιάδης</speaker><p>ἔμαθον οἶμαι καὶ ἐγὼ ὥσπερ καὶ οἱ ἄλλοι.</p></sp><sp><speaker>Σωκράτης</speaker><p>πάλιν εἰς τὸν αὐτὸν ἥκομεν λόγον. παρὰ τοῦ; φράζε κἀμοί.
<milestone n="110e" unit="section"/></p></sp><sp><speaker>Ἀλκιβιάδης</speaker><p>παρὰ τῶν πολλῶν.</p></sp><sp><speaker>Σωκράτης</speaker><p>οὐκ εἰς σπουδαίους γε διδασκάλους καταφεύγεις εἰς τοὺς πολλοὺς ἀναφέρων.</p></sp><sp><speaker>Ἀλκιβιάδης</speaker><p>τί δέ; οὐχ ἱκανοὶ διδάξαι οὗτοι;</p></sp><sp><speaker>Σωκράτης</speaker><p>οὔκουν τὰ πεττευτικά γε καὶ τὰ μή· καίτοι φαυλότερα αὐτὰ οἶμαι τῶν δικαίων εἶναι. τί δέ; σὺ οὐχ οὕτως οἴει;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>εἶτα τὰ μὲν φαυλότερα οὐχ οἷοί τε διδάσκειν, τὰ δὲ σπουδαιότερα;</p></sp><sp><speaker>Ἀλκιβιάδης</speaker><p>οἶμαι ἔγωγε· ἄλλα γοῦν πολλὰ οἷοί τ’ εἰσὶν διδάσκειν σπουδαιότερα τοῦ πεττεύειν.</p></sp><sp><speaker>Σωκράτης</speaker><p>ποῖα ταῦτα;
<milestone unit="page" n="111"/><milestone n="111a" unit="section"/></p></sp><sp><speaker>Ἀλκιβιάδης</speaker><p>οἷον καὶ τὸ ἑλληνίζειν παρὰ τούτων ἔγωγ’ ἔμαθον, καὶ οὐκ ἂν ἔχοιμι εἰπεῖν ἐμαυτοῦ διδάσκαλον, ἀλλ’ εἰς τοὺς αὐτοὺς ἀναφέρω οὓς σὺ φῂς οὐ σπουδαίους εἶναι διδασκάλους.</p></sp><sp><speaker>Σωκράτης</speaker><p>ἀλλ’, ὦ γενναῖε, τούτου μὲν ἀγαθοὶ διδάσκαλοι οἱ πολλοί, καὶ δικαίως ἐπαινοῖντ’ ἂν αὐτῶν εἰς διδασκαλίαν.</p></sp><sp><speaker>Ἀλκιβιάδης</speaker><p>τί δή;</p></sp><sp><speaker>Σωκράτης</speaker><p>ὅτι ἔχουσι περὶ αὐτὰ ἃ χρὴ τοὺς ἀγαθοὺς διδασκάλους ἔχειν.</p></sp><sp><speaker>Ἀλκιβιάδης</speaker><p>τί τοῦτο λέγεις;</p></sp><sp><speaker>Σωκράτης</speaker><p>οὐκ οἶσθ’ ὅτι χρὴ τοὺς μέλλοντας διδάσκειν ὁτιοῦν
<milestone n="111b" unit="section"/>αὐτοὺς πρῶτον εἰδέναι; ἢ οὔ;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>οὐκοῦν τοὺς εἰδότας ὁμολογεῖν τε ἀλλήλοις καὶ μὴ διαφέρεσθαι;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἐν οἷς δ’ ἂν διαφέρωνται, ταῦτα φήσεις εἰδέναι αὐτούς;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>τούτων οὖν διδάσκαλοι πῶς ἂν εἶεν;</p></sp><sp><speaker>Ἀλκιβιάδης</speaker><p>οὐδαμῶς.</p></sp><sp><speaker>Σωκράτης</speaker><p>τί οὖν; δοκοῦσί σοι διαφέρεσθαι οἱ πολλοὶ ποῖόν ἐστι λίθος ἢ ξύλον; καὶ ἐάν τινα ἐρωτᾷς, ἆρ’ οὐ τὰ αὐτὰ
<milestone n="111c" unit="section"/>ὁμολογοῦσιν, καὶ ἐπὶ ταὐτὰ ὁρμῶσιν ὅταν βούλωνται λαβεῖν λίθον ἢ ξύλον; ὡσαύτως καὶ πάνθ’ ὅσα τοιαῦτα· σχεδὸν γάρ τι μανθάνω τὸ ἑλληνίζειν ἐπίστασθαι ὅτι τοῦτο λέγεις· ἢ οὔ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν εἰς μὲν ταῦθ’, ὥσπερ εἴπομεν, ἀλλήλοις τε ὁμολογοῦσι καὶ αὐτοὶ ἑαυτοῖς ἰδίᾳ, καὶ δημοσίᾳ αἱ πόλεις πρὸς ἀλλήλας οὐκ ἀμφισβητοῦσιν αἱ μὲν ταῦθ’ αἱ δ’ ἄλλα φάσκουσαι;</p></sp><sp><speaker>Ἀλκιβιάδης</speaker><p>οὐ γάρ.</p></sp><sp><speaker>Σωκράτης</speaker><p>εἰκότως ἂν ἄρα τούτων γε καὶ διδάσκαλοι εἶεν ἀγαθοί.
<milestone n="111d" unit="section"/></p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν εἰ μὲν βουλοίμεθα ποιῆσαί τινα περὶ αὐτῶν εἰδέναι, ὀρθῶς ἂν αὐτὸν πέμποιμεν εἰς διδασκαλίαν τούτων τῶν πολλῶν;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>τί δ’ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν ἢ ποῖοι ἵπποι, ἀλλὰ καὶ τίνες αὐτῶν δρομικοί τε καὶ μή, ἆρ’ ἔτι οἱ πολλοὶ τοῦτο ἱκανοὶ διδάξαι;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἱκανὸν δέ σοι τεκμήριον ὅτι οὐκ ἐπίστανται οὐδὲ
<milestone n="111e" unit="section"/>κρήγυοι διδάσκαλοί εἰσιν τούτων, ἐπειδὴ οὐδὲν ὁμολογοῦσιν ἑαυτοῖς περὶ αὐτῶν;</p></sp><sp><speaker>Ἀλκιβιάδης</speaker><p>ἔμοιγε.</p></sp><sp><speaker>Σωκράτης</speaker><p>τί δ’ εἰ βουληθεῖμεν εἰδέναι, μὴ μόνον ποῖοι ἄνθρωποί εἰσιν, ἀλλ’ ὁποῖοι ὑγιεινοὶ ἢ νοσώδεις, ἆρ’ ἱκανοὶ ἂν ἡμῖν ἦσαν διδάσκαλοι οἱ πολλοί;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἦν δ’ ἄν σοι τεκμήριον ὅτι μοχθηροί εἰσι τούτων διδάσκαλοι, εἰ ἑώρας αὐτοὺς διαφερομένους;</p></sp><sp><speaker>Ἀλκιβιάδης</speaker><p>ἔμοιγε.</p></sp><sp><speaker>Σωκράτης</speaker><p>τί δὲ δή; νῦν περὶ τῶν δικαίων καὶ ἀδίκων ἀνθρώπων
<milestone unit="page" n="112"/><milestone n="112a" unit="section"/>καὶ πραγμάτων οἱ πολλοὶ δοκοῦσί σοι ὁμολογεῖν αὐτοὶ ἑαυτοῖς ἢ ἀλλήλοις;</p></sp><sp><speaker>Ἀλκιβιάδης</speaker><p>ἥκιστα νὴ Δί’, ὦ Σώκρατες.</p></sp><sp><speaker>Σωκράτης</speaker><p>τί δέ; μάλιστα περὶ αὐτῶν διαφέρεσθαι;</p></sp><sp><speaker>Ἀλκιβιάδης</speaker><p>πολύ γε.</p></sp><sp><speaker>Σωκράτης</speaker><p>οὔκουν οἴομαί γε πώποτέ σε ἰδεῖν οὐδ’ ἀκοῦσαι σφόδρα οὕτω διαφερομένους ἀνθρώπους περὶ ὑγιεινῶν καὶ μή, ὥστε διὰ ταῦτα μάχεσθαί τε καὶ ἀποκτεινύναι ἀλλήλους.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀλλὰ περὶ τῶν δικαίων καὶ ἀδίκων ἔγωγ’ οἶδ’ ὅτι,
<milestone n="112b" unit="section"/>καὶ εἰ μὴ ἑώρακας, ἀκήκοας γοῦν ἄλλων τε πολλῶν καὶ Ὁμήρου· καὶ Ὀδυσσείας γὰρ καὶ Ἰλιάδος ἀκήκοας.</p></sp><sp><speaker>Ἀλκιβιάδης</speaker><p>πάντως δήπου, ὦ Σώκρατες.</p></sp><sp><speaker>Σωκράτης</speaker><p>οὐκοῦν ταῦτα ποιήματά ἐστι περὶ διαφορᾶς δικαίων τε καὶ ἀδίκων;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ αἱ μάχαι γε καὶ οἱ θάνατοι διὰ ταύτην τὴν διαφορὰν τοῖς τε Ἀχαιοῖς καὶ τοῖς ἄλλοις Τρωσὶν ἐγένοντο, καὶ τοῖς μνηστῆρσι τοῖς τῆς Πηνελόπης καὶ τῷ Ὀδυσσεῖ.
<milestone n="112c" unit="section"/></p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>οἶμαι δὲ καὶ τοῖς ἐν Τανάγρᾳ Ἀθηναίων τε καὶ Λακεδαιμονίων καὶ Βοιωτῶν ἀποθανοῦσι, καὶ τοῖς ὕστερον ἐν Κορωνείᾳ, ἐν οἷς καὶ ὁ σὸς πατὴρ &lsqb;Κλεινίας&rsqb; ἐτελεύτησεν, οὐδὲ περὶ ἑνὸς ἄλλου ἡ διαφορὰ ἢ περὶ τοῦ δικαίου καὶ ἀδίκου τοὺς θανάτους καὶ τὰς μάχας πεποίηκεν· ἦ γάρ;</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>τούτους οὖν φῶμεν ἐπίστασθαι περὶ ὧν οὕτως
<milestone n="112d" unit="section"/>σφόδρα διαφέρονται, ὥστε ἀμφισβητοῦντες ἀλλήλοις τὰ ἔσχατα σφᾶς αὐτοὺς ἐργάζονται;</p></sp><sp><speaker>Ἀλκιβιάδης</speaker><p>οὐ φαίνεταί γε.</p></sp><sp><speaker>Σωκράτης</speaker><p>οὐκοῦν εἰς τοὺς τοιούτους διδασκάλους ἀναφέρεις οὓς ὁμολογεῖς αὐτὸς μὴ εἰδέναι;</p></sp><sp><speaker>Ἀλκιβιάδης</speaker><p>ἔοικα.</p></sp><sp><speaker>Σωκράτης</speaker><p>πῶς οὖν εἰκός σε εἰδέναι τὰ δίκαια καὶ τὰ ἄδικα, περὶ ὧν οὕτω πλανᾷ καὶ οὔτε μαθὼν φαίνῃ παρ’ οὐδενὸς οὔτ’ αὐτὸς ἐξευρών;</p></sp><sp><speaker>Ἀλκιβιάδης</speaker><p>ἐκ μὲν ὧν σὺ λέγεις οὐκ εἰκός.
<milestone n="112e" unit="section"/></p></sp><sp><speaker>Σωκράτης</speaker><p>ὁρᾷς αὖ τοῦθ’ ὡς οὐ καλῶς εἶπες, ὦ Ἀλκιβιάδη;</p></sp><sp><speaker>Ἀλκιβιάδης</speaker><p>τὸ ποῖον;</p></sp><sp><speaker>Σωκράτης</speaker><p>ὅτι ἐμὲ φῂς ταῦτα λέγειν.</p></sp><sp><speaker>Ἀλκιβιάδης</speaker><p>τί δέ; οὐ σὺ λέγεις ὡς ἐγὼ οὐδὲν ἐπίσταμαι περὶ τῶν δικαίων καὶ ἀδίκων;</p></sp><sp><speaker>Σωκράτης</speaker><p>οὐ μέντοι.</p></sp><sp><speaker>Ἀλκιβιάδης</speaker><p>ἀλλ’ ἐγώ;</p></sp><sp><speaker>Σωκράτης</speaker><p>ναί.</p></sp><sp><speaker>Ἀλκιβιάδης</speaker><p>πῶς δή;</p></sp><sp><speaker>Σωκράτης</speaker><p>ὧδε εἴσῃ. ἐάν σε ἔρωμαι τὸ ἓν καὶ τὰ δύο πότερα πλείω ἐστί, φήσεις ὅτι τὰ δύο;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>πόσῳ;</p></sp><sp><speaker>Ἀλκιβιάδης</speaker><p>ἑνί.</p></sp><sp><speaker>Σωκράτης</speaker><p>πότερος οὖν ἡμῶν ὁ λέγων ὅτι τὰ δύο τοῦ ἑνὸς ἑνὶ πλείω;</p></sp><sp><speaker>Ἀλκιβιάδης</speaker><p>ἐγώ.</p></sp><sp><speaker>Σωκράτης</speaker><p>οὐκοῦν ἐγὼ μὲν ἠρώτων, σὺ δ’ ἀπεκρίνου;</p></sp><sp><speaker>Ἀλκιβιάδης</speaker><p>ναί.
<milestone unit="page" n="113"/><milestone n="113a" unit="section"/></p></sp><sp><speaker>Σωκράτης</speaker><p>περὶ δὴ τούτων μῶν ἐγὼ φαίνομαι λέγων ὁ ἐρωτῶν, ἢ σὺ ὁ ἀποκρινόμενος;</p></sp><sp><speaker>Ἀλκιβιάδης</speaker><p>ἐγώ.</p></sp><sp><speaker>Σωκράτης</speaker><p>τί δ’ ἂν ἐγὼ μὲν ἔρωμαι ποῖα γράμματα Σωκράτους, σὺ δ’ εἴπῃς, πότερος ὁ λέγων;</p></sp><sp><speaker>Ἀλκιβιάδης</speaker><p>ἐγώ.</p></sp><sp><speaker>Σωκράτης</speaker><p>ἴθι δή, ἑνὶ λόγῳ εἰπέ· ὅταν ἐρώτησίς τε καὶ ἀπόκρισις γίγνηται, πότερος ὁ λέγων, ὁ ἐρωτῶν ἢ ὁ ἀποκρινόμενος;</p></sp><sp><speaker>Ἀλκιβιάδης</speaker><p>ὁ ἀποκρινόμενος, ἔμοιγε δοκεῖ, ὦ Σώκρατες.
<milestone n="113b" unit="section"/></p></sp><sp><speaker>Σωκράτης</speaker><p>οὐκοῦν ἄρτι διὰ παντὸς ἐγὼ μὲν ἦ ὁ ἐρωτῶν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>σὺ δ’ ὁ ἀποκρινόμενος;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>τί οὖν; τὰ λεχθέντα πότερος ἡμῶν εἴρηκεν;</p></sp><sp><speaker>Ἀλκιβιάδης</speaker><p>φαίνομαι μέν, ὦ Σώκρατες, ἐκ τῶν ὡμολογημένων ἐγώ.</p></sp><sp><speaker>Σωκράτης</speaker><p>οὐκοῦν ἐλέχθη περὶ δικαίων καὶ ἀδίκων ὅτι Ἀλκιβιάδης ὁ καλὸς ὁ Κλεινίου οὐκ ἐπίσταιτο, οἴοιτο δέ, καὶ μέλλοι εἰς ἐκκλησίαν ἐλθὼν συμβουλεύσειν Ἀθηναίοις περὶ ὧν οὐδὲν οἶδεν; οὐ ταῦτ’ ἦν;
<milestone n="113c" unit="section"/></p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>τὸ τοῦ Εὐριπίδου ἄρα συμβαίνει, ὦ Ἀλκιβιάδη· σοῦ τάδε κινδυνεύεις, οὐκ ἐμοῦ ἀκηκοέναι, οὐδ’ ἐγώ εἰμι ὁ ταῦτα λέγων, ἀλλὰ σύ, ἐμὲ δὲ αἰτιᾷ μάτην. καὶ μέντοι καὶ εὖ λέγεις. μανικὸν γὰρ ἐν νῷ ἔχεις ἐπιχείρημα ἐπιχειρεῖν, ὦ βέλτιστε, διδάσκειν ἃ οὐκ οἶσθα, ἀμελήσας μανθάνειν.
<milestone n="113d" unit="section"/></p></sp><sp><speaker>Ἀλκιβιάδης</speaker><p>οἶμαι μέν, ὦ Σώκρατες, ὀλιγάκις Ἀθηναίους βουλεύεσθαι καὶ τοὺς ἄλλους Ἕλληνας πότερα δικαιότερα ἢ ἀδικώτερα· τὰ μὲν γὰρ τοιαῦτα ἡγοῦνται δῆλα εἶναι, ἐάσαντες οὖν περὶ αὐτῶν σκοποῦσιν ὁπότερα συνοίσει πράξασιν. οὐ γὰρ ταὐτὰ οἶμαι ἐστὶν τά τε δίκαια καὶ τὰ συμφέροντα, ἀλλὰ πολλοῖς δὴ ἐλυσιτέλησεν ἀδικήσασι μεγάλα ἀδικήματα, καὶ ἑτέροις γε οἶμαι δίκαια ἐργασαμένοις οὐ συνήνεγκεν.</p></sp><sp><speaker>Σωκράτης</speaker><p>τί οὖν; εἰ ὅτι μάλιστα ἕτερα μὲν τὰ δίκαια
<milestone n="113e" unit="section"/>τυγχάνει ὄντα, ἕτερα δὲ τὰ συμφέροντα, οὔ τί που αὖ σὺ οἴει ταῦτ’ εἰδέναι ἃ συμφέρει τοῖς ἀνθρώποις, καὶ δι’ ὅτι;</p></sp><sp><speaker>Ἀλκιβιάδης</speaker><p>τί γὰρ κωλύει, ὦ Σώκρατες; εἰ μή με αὖ ἐρήσῃ παρ’ ὅτου ἔμαθον ἢ ὅπως αὐτὸς ηὗρον.</p></sp><sp><speaker>Σωκράτης</speaker><p>οἷον τοῦτο ποιεῖς. εἴ τι μὴ ὀρθῶς λέγεις, τυγχάνει δὲ δυνατὸν ὂν ἀποδεῖξαι δι’ οὗπερ καὶ τὸ πρότερον λόγου, οἴει δὴ καινὰ ἄττα δεῖν ἀκούειν ἀποδείξεις τε ἑτέρας, ὡς τῶν προτέρων οἷον σκευαρίων κατατετριμμένων, καὶ οὐκέτ’ ἂν σὺ αὐτὰ ἀμπίσχοιο, εἰ μή τίς σοι τεκμήριον καθαρὸν
<milestone unit="page" n="114"/><milestone n="114a" unit="section"/>καὶ ἄχραντον οἴσει. ἐγὼ δὲ χαίρειν ἐάσας τὰς σὰς προδρομὰς τοῦ λόγου οὐδὲν ἧττον ἐρήσομαι πόθεν μαθὼν αὖ τὰ συμφέροντ’ ἐπίστασαι, καὶ ὅστις ἐστὶν ὁ διδάσκαλος, καὶ πάντ’ ἐκεῖνα τὰ πρότερον ἐρωτῶ μιᾷ ἐρωτήσει; ἀλλὰ γὰρ δῆλον ὡς εἰς ταὐτὸν ἥξεις καὶ οὐχ ἕξεις ἀποδεῖξαι οὔθ’ ὡς ἐξευρὼν οἶσθα τὰ συμφέροντα οὔθ’ ὡς μαθών. ἐπειδὴ δὲ τρυφᾷς καὶ οὐκέτ’ ἂν ἡδέως τοῦ αὐτοῦ γεύσαιο λόγου, τοῦτον μὲν ἐῶ χαίρειν, εἴτ’ οἶσθα εἴτε μὴ τὰ Ἀθηναίοις συμφέροντα·
<milestone n="114b" unit="section"/>πότερον δὲ ταὐτά ἐστι δίκαιά τε καὶ συμφέροντ’ ἢ ἕτερα, τί οὐκ ἀπέδειξας; εἰ μὲν βούλει, ἐρωτῶν με ὥσπερ ἐγὼ σέ, εἰ δέ, καὶ αὐτὸς ἐπὶ σεαυτοῦ λόγῳ διέξελθε.</p></sp><sp><speaker>Ἀλκιβιάδης</speaker><p>ἀλλ’ οὐκ οἶδα εἰ οἷός τ’ ἂν εἴην, ὦ Σώκρατες, πρὸς σὲ διελθεῖν.</p></sp><sp><speaker>Σωκράτης</speaker><p>ἀλλ’, ὠγαθέ, ἐμὲ ἐκκλησίαν νόμισον καὶ δῆμον· καὶ ἐκεῖ τοί σε δεήσει ἕνα ἕκαστον πείθειν. ἦ γάρ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν τοῦ αὐτοῦ ἕνα τε οἷόν τε εἶναι κατὰ μόνας
<milestone n="114c" unit="section"/>πείθειν καὶ συμπόλλους περὶ ὧν ἂν εἰδῇ, ὥσπερ ὁ γραμματιστὴς ἕνα τέ που πείθει περὶ γραμμάτων καὶ πολλούς;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἆρ’ οὖν οὐ καὶ περὶ ἀριθμοῦ ὁ αὐτὸς ἕνα τε καὶ πολλοὺς πείσει;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὗτος δ’ ἔσται ὁ εἰδώς, ὁ ἀριθμητικός;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν καὶ σὺ ἅπερ καὶ πολλοὺς οἷός τε πείθειν εἶ, ταῦτα καὶ ἕνα;</p></sp><sp><speaker>Ἀλκιβιάδης</speaker><p>εἰκός γε.</p></sp><sp><speaker>Σωκράτης</speaker><p>ἔστι δὲ ταῦτα δῆλον ὅτι ἃ οἶσθα.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἄλλο τι οὖν τοσοῦτον μόνον διαφέρει τοῦ ἐν τῷ
<milestone n="114d" unit="section"/>δήμῳ ῥήτορος ὁ ἐν τῇ τοιᾷδε συνουσίᾳ, ὅτι ὁ μὲν ἁθρόους πείθει τὰ αὐτά, ὁ δὲ καθ’ ἕνα;</p></sp><sp><speaker>Ἀλκιβιάδης</speaker><p>κινδυνεύει.</p></sp><sp><speaker>Σωκράτης</speaker><p>ἴθι νῦν, ἐπειδὴ τοῦ αὐτοῦ φαίνεται πολλούς τε καὶ ἕνα πείθειν, ἐν ἐμοὶ ἐμμελέτησον καὶ ἐπιχείρησον ἐπιδεῖξαι ὡς τὸ δίκαιον ἐνίοτε οὐ συμφέρει.</p></sp><sp><speaker>Ἀλκιβιάδης</speaker><p>ὑβριστὴς εἶ, ὦ Σώκρατες.</p></sp><sp><speaker>Σωκράτης</speaker><p>νῦν γοῦν ὑφ’ ὕβρεως μέλλω σε πείθειν τἀναντία οἷς σὺ ἐμὲ οὐκ ἐθέλεις.</p></sp><sp><speaker>Ἀλκιβιάδης</speaker><p>λέγε δή.</p></sp><sp><speaker>Σωκράτης</speaker><p>ἀποκρίνου μόνον τὰ ἐρωτώμενα.
<milestone n="114e" unit="section"/></p></sp><sp><speaker>Ἀλκιβιάδης</speaker><p>μή, ἀλλὰ σὺ αὐτὸς λέγε.</p></sp><sp><speaker>Σωκράτης</speaker><p>τί δ’; οὐχ ὅτι μάλιστα βούλει πεισθῆναι;</p></sp><sp><speaker>Ἀλκιβιάδης</speaker><p>πάντως δήπου.</p></sp><sp><speaker>Σωκράτης</speaker><p>οὐκοῦν εἰ λέγεις ὅτι ταῦθ’ οὕτως ἔχει, μάλιστ’ ἂν εἴης πεπεισμένος;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ἀποκρίνου δή· καὶ ἐὰν μὴ αὐτὸς σὺ σαυτοῦ ἀκούσῃς ὅτι τὰ δίκαια καὶ συμφέροντά ἐστιν, ἄλλῳ γε λέγοντι μὴ πιστεύσῃς.</p></sp><sp><speaker>Ἀλκιβιάδης</speaker><p>οὔτοι, ἀλλ’ ἀποκριτέον· καὶ γὰρ οὐδὲν οἴομαι βλαβήσεσθαι.
<milestone unit="page" n="115"/><milestone n="115a" unit="section"/></p></sp><sp><speaker>Σωκράτης</speaker><p>μαντικὸς γὰρ εἶ. καί μοι λέγε· τῶν δικαίων φῂς ἔνια μὲν συμφέρειν, ἔνια δ’ οὔ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τί δέ; τὰ μὲν καλὰ αὐτῶν εἶναι, τὰ δ’ οὔ;</p></sp><sp><speaker>Ἀλκιβιάδης</speaker><p>πῶς τοῦτο ἐρωτᾷς;</p></sp><sp><speaker>Σωκράτης</speaker><p>εἴ τις ἤδη σοι ἔδοξεν αἰσχρὰ μέν, δίκαια δὲ πράττειν;</p></sp><sp><speaker>Ἀλκιβιάδης</speaker><p>οὐκ ἔμοιγε.</p></sp><sp><speaker>Σωκράτης</speaker><p>ἀλλὰ πάντα τὰ δίκαια καὶ καλά;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τί δ’ αὖ τὰ καλά; πότερον πάντα ἀγαθά, ἢ τὰ μέν, τὰ δ’ οὔ;</p></sp><sp><speaker>Ἀλκιβιάδης</speaker><p>οἴομαι ἔγωγε, ὦ Σώκρατες, ἔνια τῶν καλῶν κακὰ εἶναι.</p></sp><sp><speaker>Σωκράτης</speaker><p>ἦ καὶ αἰσχρὰ ἀγαθά;</p></sp><sp><speaker>Ἀλκιβιάδης</speaker><p>ναί.
<milestone n="115b" unit="section"/></p></sp><sp><speaker>Σωκράτης</speaker><p>ἆρα λέγεις τὰ τοιάδε, οἷον πολλοὶ ἐν πολέμῳ βοηθήσαντες ἑταίρῳ ἢ οἰκείῳ τραύματα ἔλαβον καὶ ἀπέθανον, οἱ δ’ οὐ βοηθήσαντες, δέον, ὑγιεῖς ἀπῆλθον;</p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν τὴν τοιαύτην βοήθειαν καλὴν μὲν λέγεις κατὰ τὴν ἐπιχείρησιν τοῦ σῶσαι οὓς ἔδει, τοῦτο δ’ ἐστὶν ἀνδρεία· ἢ οὔ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>κακὴν δέ γε κατὰ τοὺς θανάτους τε καὶ ἕλκη· ἦ γάρ;</p></sp><sp><speaker>Ἀλκιβιάδης</speaker><p>ναί.
<milestone n="115c" unit="section"/></p></sp><sp><speaker>Σωκράτης</speaker><p>ἆρ’ οὖν οὐκ ἄλλο μὲν ἡ ἀνδρεία, ἄλλο δὲ ὁ θάνατος;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>οὐκ ἄρα κατὰ ταὐτόν γ’ ἐστι καλὸν καὶ κακὸν τὸ τοῖς φίλοις βοηθεῖν;</p></sp><sp><speaker>Ἀλκιβιάδης</speaker><p>οὐ φαίνεται.</p></sp><sp><speaker>Σωκράτης</speaker><p>ὅρα τοίνυν εἰ, ᾗ γε καλόν, καὶ ἀγαθόν, ὥσπερ καὶ ἐνταῦθα. κατὰ τὴν ἀνδρείαν γὰρ ὡμολόγεις καλὸν εἶναι τὴν βοήθειαν· τοῦτ’ οὖν αὐτὸ σκόπει, τὴν ἀνδρείαν, ἀγαθὸν ἢ κακόν; ὧδε δὲ σκόπει· σὺ πότερ’ ἂν δέξαιό σοι εἶναι, ἀγαθὰ ἢ κακά;</p></sp><sp><speaker>Ἀλκιβιάδης</speaker><p>ἀγαθά.
<milestone n="115d" unit="section"/></p></sp><sp><speaker>Σωκράτης</speaker><p>οὐκοῦν τὰ μέγιστα μάλιστα.<milestone ed="P" unit="para"/>&amp;lt;</p></sp><sp><speaker>Ἀλκιβιάδης</speaker><p>ναί.&amp;gt;</p></sp><sp><speaker>Σωκράτης</speaker><p>καὶ ἥκιστα τῶν τοιούτων δέξαιο ἂν στέρεσθαι;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>πῶς οὖν λέγεις περὶ ἀνδρείας; ἐπὶ πόσῳ ἂν αὐτοῦ δέξαιο στέρεσθαι;</p></sp><sp><speaker>Ἀλκιβιάδης</speaker><p>οὐδὲ ζῆν ἂν ἐγὼ δεξαίμην δειλὸς ὤν.</p></sp><sp><speaker>Σωκράτης</speaker><p>ἔσχατον ἄρα κακῶν εἶναί σοι δοκεῖ ἡ δειλία.</p></sp><sp><speaker>Ἀλκιβιάδης</speaker><p>ἔμοιγε.</p></sp><sp><speaker>Σωκράτης</speaker><p>ἐξ ἴσου τῷ τεθνάναι, ὡς ἔοικε.</p></sp><sp><speaker>Ἀλκιβιάδης</speaker><p>φημί.</p></sp><sp><speaker>Σωκράτης</speaker><p>οὐκοῦν θανάτῳ τε καὶ δειλίᾳ ἐναντιώτατον ζωὴ καὶ ἀνδρεία;</p></sp><sp><speaker>Ἀλκιβιάδης</speaker><p>ναί.
<milestone n="115e" unit="section"/></p></sp><sp><speaker>Σωκράτης</speaker><p>καὶ τὰ μὲν μάλιστ’ ἂν εἶναι βούλοιό σοι, τὰ δὲ ἥκιστα;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἆρ’ ὅτι τὰ μὲν ἄριστα ἡγῇ, τὰ δὲ κάκιστα;<milestone ed="P" unit="para"/>&amp;lt;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἐν τοῖς ἀρίστοις ἄρα σὺ ἡγῇ ἀνδρείαν εἶναι κἀν τοῖς κακίστοις θάνατον.&amp;gt;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>τὸ ἄρα βοηθεῖν ἐν πολέμῳ τοῖς φίλοις, ᾗ μὲν καλόν, κατ’ ἀγαθοῦ πρᾶξιν τὴν τῆς ἀνδρείας, καλὸν αὐτὸ προσεῖπας;</p></sp><sp><speaker>Ἀλκιβιάδης</speaker><p>φαίνομαί γε.</p></sp><sp><speaker>Σωκράτης</speaker><p>κατὰ δέ γε κακοῦ πρᾶξιν τὴν τοῦ θανάτου κακόν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν ὧδε δίκαιον προσαγορεύειν ἑκάστην τῶν πράξεων· εἴπερ ᾗ κακὸν ἀπεργάζεται κακὴν καλεῖς, καὶ ᾗ
<milestone unit="page" n="116"/><milestone n="116a" unit="section"/>ἀγαθὸν ἀγαθὴν κλητέον.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ἆρ’ οὖν καὶ ᾗ ἀγαθόν, καλόν· ᾗ δὲ κακόν, αἰσχρόν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τὴν ἄρ’ ἐν τῷ πολέμῳ τοῖς φίλοις βοήθειαν λέγων καλὴν μὲν εἶναι, κακὴν δέ, οὐδὲν διαφερόντως λέγεις ἢ εἰ προσεῖπες αὐτὴν ἀγαθὴν μέν, κακὴν δέ.</p></sp><sp><speaker>Ἀλκιβιάδης</speaker><p>ἀληθῆ μοι δοκεῖς λέγειν, ὦ Σώκρατες.</p></sp><sp><speaker>Σωκράτης</speaker><p>οὐδὲν ἄρα τῶν καλῶν, καθ’ ὅσον καλόν, κακόν, οὐδὲ τῶν αἰσχρῶν, καθ’ ὅσον αἰσχρόν, ἀγαθόν.
<milestone n="116b" unit="section"/></p></sp><sp><speaker>Ἀλκιβιάδης</speaker><p>οὐ φαίνεται.</p></sp><sp><speaker>Σωκράτης</speaker><p>ἔτι τοίνυν καὶ ὧδε σκέψαι. ὅστις καλῶς πράττει, οὐχὶ καὶ εὖ πράττει;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οἱ δ’ εὖ πράττοντες οὐκ εὐδαίμονες;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>οὐκοῦν εὐδαίμονες δι’ ἀγαθῶν κτῆσιν;</p></sp><sp><speaker>Ἀλκιβιάδης</speaker><p>μάλιστα.</p></sp><sp><speaker>Σωκράτης</speaker><p>κτῶνται δὲ ταῦτα τῷ εὖ καὶ καλῶς πράττειν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τὸ εὖ ἄρα πράττειν ἀγαθόν;</p></sp><sp><speaker>Ἀλκιβιάδης</speaker><p>πῶς δ’ οὔ;</p></sp><sp><speaker>Σωκράτης</speaker><p>οὐκοῦν καλὸν ἡ εὐπραγία;</p></sp><sp><speaker>Ἀλκιβιάδης</speaker><p>ναί.
<milestone n="116c" unit="section"/></p></sp><sp><speaker>Σωκράτης</speaker><p>ταὐτὸν ἄρα ἐφάνη ἡμῖν πάλιν αὖ καλόν τε καὶ ἀγαθόν.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>ὅτι ἂν ἄρα εὕρωμεν καλόν, καὶ ἀγαθὸν εὑρήσομεν ἔκ γε τούτου τοῦ λόγου.</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>τί δέ; τὰ ἀγαθὰ συμφέρει ἢ οὔ;</p></sp><sp><speaker>Ἀλκιβιάδης</speaker><p>συμφέρει.</p></sp><sp><speaker>Σωκράτης</speaker><p>μνημονεύεις οὖν περὶ τῶν δικαίων πῶς ὡμολογήσαμεν;</p></sp><sp><speaker>Ἀλκιβιάδης</speaker><p>οἶμαί γε τοὺς τὰ δίκαια πράττοντας ἀναγκαῖον εἶναι καλὰ πράττειν.</p></sp><sp><speaker>Σωκράτης</speaker><p>οὐκοῦν καὶ τοὺς τὰ καλὰ ἀγαθά;</p></sp><sp><speaker>Ἀλκιβιάδης</speaker><p>ναί.
<milestone n="116d" unit="section"/></p></sp><sp><speaker>Σωκράτης</speaker><p>τὰ δὲ ἀγαθὰ συμφέρειν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τὰ δίκαια ἄρα, ὦ Ἀλκιβιάδη, συμφέροντά ἐστιν.</p></sp><sp><speaker>Ἀλκιβιάδης</speaker><p>ἔοικεν.</p></sp><sp><speaker>Σωκράτης</speaker><p>τί οὖν; ταῦτα οὐ σὺ ὁ λέγων, ἐγὼ δὲ ὁ ἐρωτῶν;</p></sp><sp><speaker>Ἀλκιβιάδης</speaker><p>φαίνομαι, ὡς ἔοικα.</p></sp><sp><speaker>Σωκράτης</speaker><p>εἰ οὖν τις ἀνίσταται συμβουλεύσων εἴτε Ἀθηναίοις εἴτε Πεπαρηθίοις, οἰόμενος γιγνώσκειν τὰ δίκαια καὶ τὰ ἄδικα, φήσει δ’ εἶναι τὰ δίκαια κακὰ ἐνίοτε, ἄλλο τι ἢ καταγελῴης ἂν αὐτοῦ, ἐπειδήπερ τυγχάνεις καὶ σὺ λέγων
<milestone n="116e" unit="section"/>ὅτι ταὐτά ἐστι δίκαιά τε καὶ συμφέροντα;</p></sp><sp><speaker>Ἀλκιβιάδης</speaker><p>ἀλλὰ μὰ τοὺς θεούς, ὦ Σώκρατες, οὐκ οἶδ’ ἔγωγε οὐδ’ ὅτι λέγω, ἀλλ’ ἀτεχνῶς ἔοικα ἀτόπως ἔχοντι· τοτὲ μὲν γάρ μοι ἕτερα δοκεῖ σοῦ ἐρωτῶντος, τοτὲ δ’ ἄλλα.</p></sp><sp><speaker>Σωκράτης</speaker><p>εἶτα τοῦτο, ὦ φίλε, ἀγνοεῖς τὸ πάθημα τί ἐστιν;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>οἴει ἂν οὖν, εἴ τις ἐρωτῴη σε δύο ὀφθαλμοὺς ἢ τρεῖς ἔχεις, καὶ δύο χεῖρας ἢ τέτταρας, ἢ ἄλλο τι τῶν τοιούτων, τοτὲ μὲν ἕτερα ἂν ἀποκρίνασθαι, τοτὲ δὲ ἄλλα, ἢ ἀεὶ τὰ αὐτά;
<milestone unit="page" n="117"/><milestone n="117a" unit="section"/></p></sp><sp><speaker>Ἀλκιβιάδης</speaker><p>δέδοικα μὲν ἔγωγε ἤδη περὶ ἐμαυτοῦ, οἶμαι μέντοι τὰ αὐτά.</p></sp><sp><speaker>Σωκράτης</speaker><p>οὐκοῦν ὅτι οἶσθα; τοῦτ’ αἴτιον;</p></sp><sp><speaker>Ἀλκιβιάδης</speaker><p>οἶμαι ἔγωγε.</p></sp><sp><speaker>Σωκράτης</speaker><p>περὶ ὧν ἄρα ἄκων τἀναντία ἀποκρίνῃ, δῆλον ὅτι περὶ τούτων οὐκ οἶσθα.</p></sp><sp><speaker>Ἀλκιβιάδης</speaker><p>εἰκός γε.</p></sp><sp><speaker>Σωκράτης</speaker><p>οὐκοῦν καὶ περὶ τῶν δικαίων καὶ ἀδίκων καὶ καλῶν καὶ αἰσχρῶν καὶ κακῶν καὶ ἀγαθῶν καὶ συμφερόντων καὶ μὴ ἀποκρινόμενος φῂς πλανᾶσθαι; εἶτα οὐ δῆλον ὅτι διὰ τὸ μὴ εἰδέναι περὶ αὐτῶν, διὰ ταῦτα πλανᾷ;
<milestone n="117b" unit="section"/></p></sp><sp><speaker>Ἀλκιβιάδης</speaker><p>ἔμοιγε.</p></sp><sp><speaker>Σωκράτης</speaker><p>ἆρ’ οὖν οὕτω καὶ ἔχει· ἐπειδάν τίς τι μὴ εἰδῇ, ἀναγκαῖον περὶ τούτου πλανᾶσθαι τὴν ψυχήν;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>τί οὖν; οἶσθα ὅντινα τρόπον ἀναβήσῃ εἰς τὸν οὐρανόν;</p></sp><sp><speaker>Ἀλκιβιάδης</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>ἦ καὶ πλανᾶταί σου ἡ δόξα περὶ ταῦτα;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>τὸ δ’ αἴτιον οἶσθα ἢ ἐγὼ φράσω;</p></sp><sp><speaker>Ἀλκιβιάδης</speaker><p>φράσον.</p></sp><sp><speaker>Σωκράτης</speaker><p>ὅτι, ὦ φίλε, οὐκ οἴει αὐτὸ ἐπίστασθαι οὐκ ἐπιστάμενος.
<milestone n="117c" unit="section"/></p></sp><sp><speaker>Ἀλκιβιάδης</speaker><p>πῶς αὖ τοῦτο λέγεις;</p></sp><sp><speaker>Σωκράτης</speaker><p>ὅρα καὶ σὺ κοινῇ. ἃ μὴ ἐπίστασαι, γιγνώσκεις δὲ ὅτι οὐκ ἐπίστασαι, πλανᾷ περὶ τὰ τοιαῦτα; ὥσπερ περὶ ὄψου σκευασίας οἶσθα δήπου ὅτι οὐκ οἶσθα;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>πότερον οὖν αὐτὸς περὶ ταῦτα δοξάζεις ὅπως χρὴ σκευάζειν καὶ πλανᾷ, ἢ τῷ ἐπισταμένῳ ἐπιτρέπεις;</p></sp><sp><speaker>Ἀλκιβιάδης</speaker><p>οὕτως.</p></sp><sp><speaker>Σωκράτης</speaker><p>τί δ’ εἰ ἐν νηὶ̈ πλέοις, ἆρα δοξάζοις ἂν πότερον
<milestone n="117d" unit="section"/>χρὴ τὸν οἴακα εἴσω ἄγειν ἢ ἔξω, καὶ ἅτε οὐκ εἰδὼς πλανῷο ἄν, ἢ τῷ κυβερνήτῃ ἐπιτρέψας ἂν ἡσυχίαν ἄγοις;</p></sp><sp><speaker>Ἀλκιβιάδης</speaker><p>τῷ κυβερνήτῃ.</p></sp><sp><speaker>Σωκράτης</speaker><p>οὐκ ἄρα περὶ ἃ μὴ οἶσθα πλανᾷ, ἄνπερ εἰδῇς ὅτι οὐκ οἶσθα;</p></sp><sp><speaker>Ἀλκιβιάδης</speaker><p>οὐκ ἔοικα.</p></sp><sp><speaker>Σωκράτης</speaker><p>ἐννοεῖς οὖν ὅτι καὶ τὰ ἁμαρτήματα ἐν τῇ πράξει διὰ ταύτην τὴν ἄγνοιάν ἐστι, τὴν τοῦ μὴ εἰδότα οἴεσθαι εἰδέναι;</p></sp><sp><speaker>Ἀλκιβιάδης</speaker><p>πῶς αὖ λέγεις τοῦτο;</p></sp><sp><speaker>Σωκράτης</speaker><p>τότε που ἐπιχειροῦμεν πράττειν, ὅταν οἰώμεθα εἰδέναι ὅτι πράττομεν;</p></sp><sp><speaker>Ἀλκιβιάδης</speaker><p>ναί.
<milestone n="117e" unit="section"/></p></sp><sp><speaker>Σωκράτης</speaker><p>ὅταν δέ γέ πού τινες μὴ οἴωνται εἰδέναι, ἄλλοις παραδιδόασι;</p></sp><sp><speaker>Ἀλκιβιάδης</speaker><p>πῶς δ’ οὔ;</p></sp><sp><speaker>Σωκράτης</speaker><p>οὐκοῦν οἱ τοιοῦτοι τῶν μὴ εἰδότων ἀναμάρτητοι ζῶσι διὰ τὸ ἄλλοις περὶ αὐτῶν ἐπιτρέπειν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τίνες οὖν οἱ ἁμαρτάνοντες; οὐ γάρ που οἵ γε εἰδότες.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἐπειδὴ δ’ οὔθ’ οἱ εἰδότες οὔθ’ οἱ τῶν μὴ εἰδότων
<milestone unit="page" n="118"/><milestone n="118a" unit="section"/>εἰδότες ὅτι οὐκ ἴσασιν, ἦ ἄλλοι λείπονται ἢ οἱ μὴ εἰδότες, οἰόμενοι δ’ εἰδέναι;</p></sp><sp><speaker>Ἀλκιβιάδης</speaker><p>οὔκ, ἀλλ’ οὗτοι.</p></sp><sp><speaker>Σωκράτης</speaker><p>αὕτη ἄρα ἡ ἄγνοια τῶν κακῶν αἰτία καὶ ἡ ἐπονείδιστος ἀμαθία;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν ὅταν ᾖ περὶ τὰ μέγιστα, τότε κακουργοτάτη καὶ αἰσχίστη;</p></sp><sp><speaker>Ἀλκιβιάδης</speaker><p>πολύ γε.</p></sp><sp><speaker>Σωκράτης</speaker><p>τί οὖν; ἔχεις μείζω εἰπεῖν δικαίων τε καὶ καλῶν καὶ ἀγαθῶν καὶ συμφερόντων;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐκοῦν περὶ ταῦτα σὺ φῂς πλανᾶσθαι;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>εἰ δὲ πλανᾷ, ἆρ’ οὐ δῆλον ἐκ τῶν ἔμπροσθεν ὅτι
<milestone n="118b" unit="section"/>οὐ μόνον ἀγνοεῖς τὰ μέγιστα, ἀλλὰ καὶ οὐκ εἰδὼς οἴει αὐτὰ εἰδέναι;</p></sp><sp><speaker>Ἀλκιβιάδης</speaker><p>κινδυνεύω.</p></sp><sp><speaker>Σωκράτης</speaker><p>βαβαῖ ἄρα, ὦ Ἀλκιβιάδη, οἷον πάθος πέπονθας· ὃ ἐγὼ ὀνομάζειν μὲν ὀκνῶ, ὅμως δέ, ἐπειδὴ μόνω ἐσμέν, ῥητέον. ἀμαθίᾳ γὰρ συνοικεῖς, ὦ βέλτιστε, τῇ ἐσχάτῃ, ὡς ὁ λόγος σου κατηγορεῖ καὶ σὺ σαυτοῦ· διὸ καὶ ᾄττεις ἄρα πρὸς τὰ πολιτικὰ πρὶν παιδευθῆναι. πέπονθας δὲ τοῦτο οὐ σὺ μόνος, ἀλλὰ καὶ οἱ πολλοὶ τῶν πραττόντων τὰ τῆσδε
<milestone n="118c" unit="section"/>τῆς πόλεως, πλὴν ὀλίγων γε καὶ ἴσως τοῦ σοῦ ἐπιτρόπου Περικλέους.</p></sp><sp><speaker>Ἀλκιβιάδης</speaker><p>λέγεταί γέ τοι, ὦ Σώκρατες, οὐκ ἀπὸ τοῦ αὐτομάτου σοφὸς γεγονέναι, ἀλλὰ πολλοῖς καὶ σοφοῖς συγγεγονέναι, καὶ Πυθοκλείδῃ καὶ Ἀναξαγόρᾳ· καὶ νῦν ἔτι τηλικοῦτος ὢν Δάμωνι σύνεστιν αὐτοῦ τούτου ἕνεκα.</p></sp><sp><speaker>Σωκράτης</speaker><p>τί οὖν; ἤδη τιν’ εἶδες σοφὸν ὁτιοῦν ἀδυνατοῦντα ποιῆσαι ἄλλον σοφὸν ἅπερ αὐτός; ὥσπερ ὅς σε ἐδίδαξεν γράμματα, αὐτός τ’ ἦν σοφὸς καὶ σὲ ἐποίησε τῶν τε ἄλλων ὅντιν’ ἐβούλετο· ἦ γάρ;</p></sp><sp><speaker>Ἀλκιβιάδης</speaker><p>ναί.
<milestone n="118d" unit="section"/></p></sp><sp><speaker>Σωκράτης</speaker><p>οὐκοῦν καὶ σὺ ὁ παρ’ ἐκείνου μαθὼν ἄλλον οἷός τε ἔσῃ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ ὁ κιθαριστὴς δὲ καὶ ὁ παιδοτρίβης ὡσαύτως;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>καλὸν γὰρ δήπου τεκμήριον τοῦτο τῶν ἐπισταμένων ὁτιοῦν ὅτι ἐπίστανται, ἐπειδὰν καὶ ἄλλον οἷοί τ’ ὦσιν ἀποδεῖξαι ἐπιστάμενον.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>τί οὖν; ἔχεις εἰπεῖν Περικλῆς τίνα ἐποίησεν σοφόν, ἀπὸ τῶν ὑέων ἀρξάμενος;
<milestone n="118e" unit="section"/></p></sp><sp><speaker>Ἀλκιβιάδης</speaker><p>τί δ’ εἰ τὼ Περικλέους ὑεῖ ἠλιθίω ἐγενέσθην, ὦ Σώκρατες;</p></sp><sp><speaker>Σωκράτης</speaker><p>ἀλλὰ Κλεινίαν τὸν σὸν ἀδελφόν.</p></sp><sp><speaker>Ἀλκιβιάδης</speaker><p>τί δ’ ἂν αὖ Κλεινίαν λέγοις, μαινόμενον ἄνθρωπον;</p></sp><sp><speaker>Σωκράτης</speaker><p>ἐπειδὴ τοίνυν Κλεινίας μὲν μαίνεται, τὼ δὲ Περικλέους ὑεῖ ἠλιθίω ἐγενέσθην, σοὶ τίνα αἰτίαν ἀναθῶμεν, δι’ ὅτι σε οὕτως ἔχοντα περιορᾷ;</p></sp><sp><speaker>Ἀλκιβιάδης</speaker><p>ἐγὼ οἶμαι αἴτιος οὐ προσέχων τὸν νοῦν.
<milestone unit="page" n="119"/><milestone n="119a" unit="section"/></p></sp><sp><speaker>Σωκράτης</speaker><p>ἀλλὰ τῶν ἄλλων Ἀθηναίων ἢ τῶν ξένων δοῦλον ἢ ἐλεύθερον εἰπὲ ὅστις αἰτίαν ἔχει διὰ τὴν Περικλέους συνουσίαν σοφώτερος γεγονέναι, ὥσπερ ἐγὼ ἔχω σοι εἰπεῖν διὰ τὴν Ζήνωνος Πυθόδωρον τὸν Ἰσολόχου καὶ Καλλίαν τὸν Καλλιάδου, ὧν ἑκάτερος Ζήνωνι ἑκατὸν μνᾶς τελέσας σοφός τε καὶ ἐλλόγιμος γέγονεν.</p></sp><sp><speaker>Ἀλκιβιάδης</speaker><p>ἀλλὰ μὰ Δί’ οὐκ ἔχω.</p></sp><sp><speaker>Σωκράτης</speaker><p>εἶεν· τί οὖν διανοῇ περὶ σαυτοῦ; πότερον ἐᾶν ὡς νῦν ἔχεις, ἢ ἐπιμέλειάν τινα ποιεῖσθαι;
<milestone n="119b" unit="section"/></p></sp><sp><speaker>Ἀλκιβιάδης</speaker><p>κοινὴ βουλή, ὦ Σώκρατες. καίτοι ἐννοῶ σου εἰπόντος καὶ συγχωρῶ· δοκοῦσι γάρ μοι οἱ τὰ τῆς πόλεως πράττοντες ἐκτὸς ὀλίγων ἀπαίδευτοι εἶναι.</p></sp><sp><speaker>Σωκράτης</speaker><p>εἶτα τί δὴ τοῦτο;</p></sp><sp><speaker>Ἀλκιβιάδης</speaker><p>εἰ μέν που ἦσαν πεπαιδευμένοι, ἔδει ἂν τὸν ἐπιχειροῦντα αὐτοῖς ἀνταγωνίζεσθαι μαθόντα καὶ ἀσκήσαντα ἰέναι ὡς ἐπ’ ἀθλητάς· νῦν δ’ ἐπειδὴ καὶ οὗτοι ἰδιωτικῶς ἔχοντες ἐληλύθασιν ἐπὶ τὰ τῆς πόλεως, τί δεῖ ἀσκεῖν καὶ μανθάνοντα πράγματα ἔχειν; ἐγὼ γὰρ εὖ οἶδ’ ὅτι τούτων
<milestone n="119c" unit="section"/>τῇ γε φύσει πάνυ πολὺ περιέσομαι.</p></sp><sp><speaker>Σωκράτης</speaker><p>βαβαῖ, οἷον, ὦ ἄριστε, τοῦτ’ εἴρηκας· ὡς ἀνάξιον τῆς ἰδέας καὶ τῶν ἄλλων τῶν σοι ὑπαρχόντων.</p></sp><sp><speaker>Ἀλκιβιάδης</speaker><p>τί μάλιστα καὶ πρὸς τί τοῦτο λέγεις, ὦ Σώκρατες;</p></sp><sp><speaker>Σωκράτης</speaker><p>ἀγανακτῶ ὑπέρ τε σοῦ καὶ τοῦ ἐμαυτοῦ ἔρωτος.</p></sp><sp><speaker>Ἀλκιβιάδης</speaker><p>τί δή;</p></sp><sp><speaker>Σωκράτης</speaker><p>εἰ ἠξίωσας τὸν ἀγῶνά σοι εἶναι πρὸς τοὺς ἐνθάδε ἀνθρώπους.</p></sp><sp><speaker>Ἀλκιβιάδης</speaker><p>ἀλλὰ πρὸς τίνας μήν;
<milestone n="119d" unit="section"/></p></sp><sp><speaker>Σωκράτης</speaker><p>ἄξιον τοῦτό γε καὶ ἐρέσθαι ἄνδρα οἰόμενον μεγαλόφρονα εἶναι.</p></sp><sp><speaker>Ἀλκιβιάδης</speaker><p>πῶς λέγεις; οὐ πρὸς τούτους μοι ὁ ἀγών;</p></sp><sp><speaker>Σωκράτης</speaker><p>ἀλλὰ κἂν εἰ τριήρη διενοοῦ κυβερνᾶν μέλλουσαν ναυμαχεῖν, ἤρκει ἄν σοι τῶν συνναυτῶν βελτίστῳ εἶναι τὰ κυβερνητικά, ἢ ταῦτα μὲν ᾤου ἂν δεῖν ὑπάρχειν, ἀπέβλεπες δ’ ἂν εἰς τοὺς ὡς ἀληθῶς ἀνταγωνιστάς, ἀλλ’ οὐχ ὡς νῦν εἰς τοὺς συναγωνιστάς; ὧν δήπου περιγενέσθαι σε δεῖ τοσοῦτον
<milestone n="119e" unit="section"/>ὥστε μὴ ἀξιοῦν ἀνταγωνίζεσθαι, ἀλλὰ καταφρονηθέντας συναγωνίζεσθαί σοι πρὸς τοὺς πολεμίους, εἰ δὴ τῷ ὄντι γε καλόν τι ἔργον ἀποδείξασθαι διανοῇ καὶ ἄξιον σαυτοῦ τε καὶ τῆς πόλεως.</p></sp><sp><speaker>Ἀλκιβιάδης</speaker><p>ἀλλὰ μὲν δὴ διανοοῦμαί γε.</p></sp><sp><speaker>Σωκράτης</speaker><p>πάνυ σοι ἄρα ἄξιον ἀγαπᾶν εἰ τῶν στρατιωτῶν βελτίων εἶ, ἀλλ’ οὐ πρὸς τοὺς τῶν ἀντιπάλων ἡγεμόνας ἀποβλέπειν εἴ ποτε ἐκείνων βελτίων γέγονας, σκοποῦντα καὶ ἀσκοῦντα πρὸς ἐκείνους.
<milestone unit="page" n="120"/><milestone n="120a" unit="section"/></p></sp><sp><speaker>Ἀλκιβιάδης</speaker><p>λέγεις δὲ τίνας τούτους, ὦ Σώκρατες;</p></sp><sp><speaker>Σωκράτης</speaker><p>οὐκ οἶσθα ἡμῶν τὴν πόλιν Λακεδαιμονίοις τε καὶ τῷ μεγάλῳ βασιλεῖ πολεμοῦσαν ἑκάστοτε;</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>οὐκοῦν εἴπερ ἐν νῷ ἔχεις ἡγεμὼν εἶναι τῆσδε τῆς πόλεως, πρὸς τοὺς Λακεδαιμονίων βασιλέας καὶ τοὺς Περσῶν τὸν ἀγῶνα ἡγούμενός σοι εἶναι ὀρθῶς ἂν ἡγοῖο;</p></sp><sp><speaker>Ἀλκιβιάδης</speaker><p>κινδυνεύεις ἀληθῆ λέγειν.</p></sp><sp><speaker>Σωκράτης</speaker><p>οὔκ, ὠγαθέ, ἀλλὰ πρὸς Μειδίαν σε δεῖ τὸν ὀρτυγοκόπον
<milestone n="120b" unit="section"/>ἀποβλέπειν καὶ ἄλλους τοιούτους&mdash;οἳ τὰ τῆς πόλεως πράττειν ἐπιχειροῦσιν, ἔτι τὴν ἀνδραποδώδη, φαῖεν ἂν αἱ γυναῖκες, τρίχα ἔχοντες ἐν τῇ ψυχῇ ὑπ’ ἀμουσίας καὶ οὔπω ἀποβεβληκότες, ἔτι δὲ βαρβαρίζοντες ἐληλύθασι κολακεύσοντες τὴν πόλιν ἀλλ’ οὐκ ἄρξοντες&mdash;πρὸς τούτους σε δεῖ, οὕσπερ λέγω, βλέποντα σαυτοῦ δὴ ἀμελεῖν, καὶ μήτε μανθάνειν ὅσα μαθήσεως ἔχεται, μέλλοντα τοσοῦτον ἀγῶνα ἀγωνίζεσθαι, μήτε ἀσκεῖν ὅσα δεῖται ἀσκήσεως,
<milestone n="120c" unit="section"/>καὶ πᾶσαν παρασκευὴν παρεσκευασμένον οὕτως ἰέναι ἐπὶ τὰ τῆς πόλεως.</p></sp><sp><speaker>Ἀλκιβιάδης</speaker><p>ἀλλ’, ὦ Σώκρατες, δοκεῖς μέν μοι ἀληθῆ λέγειν, οἶμαι μέντοι τούς τε Λακεδαιμονίων στρατηγοὺς καὶ τὸν Περσῶν βασιλέα οὐδὲν διαφέρειν τῶν ἄλλων.</p></sp><sp><speaker>Σωκράτης</speaker><p>ἀλλ’, ὦ ἄριστε, τὴν οἴησιν ταύτην σκόπει οἵαν ἔχεις.</p></sp><sp><speaker>Ἀλκιβιάδης</speaker><p>τοῦ πέρι;</p></sp><sp><speaker>Σωκράτης</speaker><p>πρῶτον μὲν ποτέρως ἂν οἴει σαυτοῦ μᾶλλον ἐπιμεληθῆναι,
<milestone n="120d" unit="section"/>φοβούμενός τε καὶ οἰόμενος δεινοὺς αὐτοὺς εἶναι, ἢ μή;</p></sp><sp><speaker>Ἀλκιβιάδης</speaker><p>δῆλον ὅτι εἰ δεινοὺς οἰοίμην.</p></sp><sp><speaker>Σωκράτης</speaker><p>μῶν οὖν οἴει τι βλαβήσεσθαι ἐπιμεληθεὶς σαυτοῦ;</p></sp><sp><speaker>Ἀλκιβιάδης</speaker><p>οὐδαμῶς, ἀλλὰ καὶ μεγάλα ὀνήσεσθαι.</p></sp><sp><speaker>Σωκράτης</speaker><p>οὐκοῦν ἓν μὲν τοῦτο τοσοῦτον κακὸν ἔχει ἡ οἴησις αὕτη.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>τὸ δεύτερον τοίνυν, ὅτι καὶ ψευδής ἐστιν, ἐκ τῶν εἰκότων σκέψαι.</p></sp><sp><speaker>Ἀλκιβιάδης</speaker><p>πῶς δή;</p></sp><sp><speaker>Σωκράτης</speaker><p>πότερον εἰκὸς ἀμείνους γίγνεσθαι φύσεις ἐν γενναίοις
<milestone n="120e" unit="section"/>γένεσιν ἢ μή;</p></sp><sp><speaker>Ἀλκιβιάδης</speaker><p>δῆλον ὅτι ἐν τοῖς γενναίοις.</p></sp><sp><speaker>Σωκράτης</speaker><p>οὐκοῦν τοὺς εὖ φύντας, ἐὰν καὶ εὖ τραφῶσιν, οὕτω τελέους γίγνεσθαι πρὸς ἀρετήν;</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>σκεψώμεθα δή, τοῖς ἐκείνων τὰ ἡμέτερα ἀντιτιθέντες, πρῶτον μὲν εἰ δοκοῦσι φαυλοτέρων γενῶν εἶναι οἱ Λακεδαιμονίων καὶ Περσῶν βασιλῆς. ἢ οὐκ ἴσμεν ὡς οἱ μὲν Ἡρακλέους, οἱ δὲ Ἀχαιμένους ἔκγονοι, τὸ δ’ Ἡρακλέους τε γένος καὶ τὸ Ἀχαιμένους εἰς Περσέα τὸν Διὸς ἀναφέρεται;
<milestone unit="page" n="121"/><milestone n="121a" unit="section"/></p></sp><sp><speaker>Ἀλκιβιάδης</speaker><p>καὶ γὰρ τὸ ἡμέτερον, ὦ Σώκρατες, εἰς Εὐρυσάκη, τὸ δ’ Εὐρυσάκους εἰς Δία.</p></sp><sp><speaker>Σωκράτης</speaker><p>καὶ γὰρ τὸ ἡμέτερον, ὦ γενναῖε Ἀλκιβιάδη, εἰς Δαίδαλον, ὁ δὲ Δαίδαλος εἰς Ἥφαιστον τὸν Διός. ἀλλὰ τὰ μὲν τούτων ἀπ’ αὐτῶν ἀρξάμενα βασιλῆς εἰσιν ἐκ βασιλέων μέχρι Διός, οἱ μὲν Ἄργους τε καὶ Λακεδαίμονος, οἱ δὲ τῆς Περσίδος τὸ ἀεί, πολλάκις δὲ καὶ τῆς Ἀσίας, ὥσπερ καὶ νῦν· ἡμεῖς δὲ αὐτοί τε ἰδιῶται καὶ οἱ πατέρες.
<milestone n="121b" unit="section"/>εἰ δὲ καὶ τοὺς προγόνους σε δέοι καὶ τὴν πατρίδα Εὐρυσάκους ἐπιδεῖξαι Σαλαμῖνα ἢ τὴν Αἰακοῦ τοῦ ἔτι προτέρου Αἴγιναν Ἀρτοξέρξῃ τῷ Ξέρξου, πόσον ἂν οἴει γέλωτα ὀφλεῖν; ἀλλ’ ὅρα μὴ τοῦ τε γένους ὄγκῳ ἐλαττώμεθα τῶν ἀνδρῶν καὶ τῇ ἄλλῃ τροφῇ. ἢ οὐκ ᾔσθησαι τοῖς τε Λακεδαιμονίων βασιλεῦσιν ὡς μεγάλα τὰ ὑπάρχοντα, ὧν αἱ γυναῖκες δημοσίᾳ φυλάττονται ὑπὸ τῶν ἐφόρων, ὅπως εἰς δύναμιν μὴ λάθῃ ἐξ ἄλλου γενόμενος ὁ βασιλεὺς ἢ ἐξ
<milestone n="121c" unit="section"/>Ἡρακλειδῶν; ὁ δὲ Περσῶν τοσοῦτον ὑπερβάλλει, ὥστ’ οὐδεὶς ὑποψίαν ἔχει ὡς ἐξ ἄλλου ἂν βασιλεὺς γένοιτο ἢ ἐξ αὐτοῦ· διὸ οὐ φρουρεῖται ἡ βασιλέως γυνὴ ἀλλ’ ἢ ὑπὸ φόβου. ἐπειδὰν δὲ γένηται ὁ παῖς ὁ πρεσβύτατος, οὗπερ ἡ ἀρχή, πρῶτον μὲν ἑορτάζουσι πάντες οἱ ἐν τῇ βασιλέως, ὧν ἂν ἄρχῃ, εἶτα εἰς τὸν ἄλλον χρόνον ταύτῃ τῇ ἡμέρᾳ βασιλέως γενέθλια πᾶσα θύει καὶ ἑορτάζει ἡ Ἀσία· ἡμῶν
<milestone n="121d" unit="section"/>δὲ γενομένων, τὸ τοῦ κωμῳδοποιοῦ, οὐδ’ οἱ γείτονες σφόδρα τι αἰσθάνονται, ὦ Ἀλκιβιάδη. μετὰ τοῦτο τρέφεται ὁ παῖς, οὐχ ὑπὸ γυναικὸς τροφοῦ ὀλίγου ἀξίας, ἀλλ’ ὑπ’ εὐνούχων οἳ ἂν δοκῶσιν τῶν περὶ βασιλέα ἄριστοι εἶναι· οἷς τά τε ἄλλα προστέτακται ἐπιμέλεσθαι τοῦ γενομένου, καὶ ὅπως ὅτι κάλλιστος ἔσται μηχανᾶσθαι, ἀναπλάττοντας τὰ μέλη τοῦ παιδὸς καὶ κατορθοῦντας· καὶ ταῦτα δρῶντες
<milestone n="121e" unit="section"/>ἐν μεγάλῃ τιμῇ εἰσιν. ἐπειδὰν δὲ ἑπτέτεις γένωνται οἱ παῖδες, ἐπὶ τοὺς ἵππους καὶ ἐπὶ τοὺς τούτων διδασκάλους φοιτῶσιν, καὶ ἐπὶ τὰς θήρας ἄρχονται ἰέναι. δὶς ἑπτὰ δὲ γενόμενον ἐτῶν τὸν παῖδα παραλαμβάνουσιν οὓς ἐκεῖνοι βασιλείους παιδαγωγοὺς ὀνομάζουσιν· εἰσὶ δὲ ἐξειλεγμένοι Περσῶν οἱ ἄριστοι δόξαντες ἐν ἡλικίᾳ τέτταρες, ὅ τε σοφώτατος καὶ ὁ δικαιότατος καὶ ὁ σωφρονέστατος καὶ ὁ
<milestone unit="page" n="122"/><milestone n="122a" unit="section"/>ἀνδρειότατος. ὧν ὁ μὲν μαγείαν τε διδάσκει τὴν Ζωροάστρου τοῦ Ὡρομάζου&mdash;ἔστι δὲ τοῦτο θεῶν θεραπεία&mdash; διδάσκει δὲ καὶ τὰ βασιλικά, ὁ δὲ δικαιότατος ἀληθεύειν διὰ παντὸς τοῦ βίου, ὁ δὲ σωφρονέστατος μηδ’ ὑπὸ μιᾶς ἄρχεσθαι τῶν ἡδονῶν, ἵνα ἐλεύθερος εἶναι ἐθίζηται καὶ ὄντως βασιλεύς, ἄρχων πρῶτον τῶν ἐν αὑτῷ ἀλλὰ μὴ δουλεύων, ὁ δὲ ἀνδρειότατος ἄφοβον καὶ ἀδεᾶ παρασκευάζων, ὡς ὅταν δείσῃ δοῦλον ὄντα· σοὶ δ’, ὦ Ἀλκιβιάδη,
<milestone n="122b" unit="section"/>Περικλῆς ἐπέστησε παιδαγωγὸν τῶν οἰκετῶν τὸν ἀχρειότατον ὑπὸ γήρως, Ζώπυρον τὸν Θρᾷκα. διῆλθον δὲ καὶ τὴν ἄλλην ἄν σοι τῶν ἀνταγωνιστῶν τροφήν τε καὶ παιδείαν, εἰ μὴ πολὺ ἔργον ἦν καὶ ἅμα ταῦθ’ ἱκανὰ δηλῶσαι καὶ τἆλλα ὅσα τούτοις ἀκόλουθα· τῆς δὲ σῆς γενέσεως, ὦ Ἀλκιβιάδη, καὶ τροφῆς καὶ παιδείας, ἢ ἄλλου ὁτουοῦν Ἀθηναίων, ὡς ἔπος εἰπεῖν οὐδενὶ μέλει, εἰ μὴ εἴ τις ἐραστής σου τυγχάνει ὤν. εἰ δ’ αὖ ἐθέλεις εἰς πλούτους
<milestone n="122c" unit="section"/>ἀποβλέψαι καὶ τρυφὰς καὶ ἐσθῆτας ἱματίων θ’ ἕλξεις καὶ μύρων ἀλοιφὰς καὶ θεραπόντων πλήθους ἀκολουθίας τήν τε ἄλλην ἁβρότητα τὴν Περσῶν, αἰσχυνθείης ἂν ἐπὶ σεαυτῷ, αἰσθόμενος ὅσον αὐτῶν ἐλλείπεις. εἰ δ’ αὖ ἐθελήσεις εἰς σωφροσύνην τε καὶ κοσμιότητα ἀποβλέψαι καὶ εὐχέρειαν καὶ εὐκολίαν καὶ μεγαλοφροσύνην καὶ εὐταξίαν καὶ ἀνδρείαν καὶ καρτερίαν καὶ φιλοπονίαν καὶ φιλονικίαν καὶ φιλοτιμίας τὰς Λακεδαιμονίων, παῖδ’ ἂν ἡγήσαιο σαυτὸν πᾶσι τοῖς
<milestone n="122d" unit="section"/>τοιούτοις. εἰ δ’ αὖ τι καὶ πλούτῳ προσέχεις καὶ κατὰ τοῦτο οἴει τι εἶναι, μηδὲ τοῦθ’ ἡμῖν ἄρρητον ἔστω, ἐάν πως αἴσθῃ οὗ εἶ. τοῦτο μὲν γὰρ εἰ ἐθέλεις &amp;lt;εἰς&amp;gt; τοὺς Λακεδαιμονίων πλούτους ἰδεῖν, γνώσῃ ὅτι πολὺ τἀνθάδε τῶν ἐκεῖ ἐλλείπει· γῆν μὲν γὰρ ὅσην ἔχουσιν τῆς θ’ ἑαυτῶν καὶ Μεσσήνης, οὐδ’ ἂν εἷς ἀμφισβητήσειε τῶν τῇδε πλήθει οὐδ’ ἀρετῇ, οὐδ’ αὖ ἀνδραπόδων κτήσει τῶν τε ἄλλων καὶ τῶν εἱλωτικῶν, οὐδὲ μὴν ἵππων γε, οὐδ’ ὅσα ἄλλα βοσκήματα
<milestone n="122e" unit="section"/>κατὰ Μεσσήνην νέμεται. ἀλλὰ ταῦτα μὲν πάντα ἐῶ χαίρειν, χρυσίον δὲ καὶ ἀργύριον οὐκ ἔστιν ἐν πᾶσιν Ἕλλησιν ὅσον ἐν Λακεδαίμονι ἰδίᾳ· πολλὰς γὰρ ἤδη γενεὰς εἰσέρχεται μὲν αὐτόσε ἐξ ἁπάντων τῶν Ἑλλήνων, πολλάκις δὲ καὶ ἐκ τῶν βαρβάρων, ἐξέρχεται δὲ οὐδαμόσε,
<milestone unit="page" n="123"/><milestone n="123a" unit="section"/>ἀλλ’ ἀτεχνῶς κατὰ τὸν Αἰσώπου μῦθον ὃν ἡ ἀλώπηξ πρὸς τὸν λέοντα εἶπεν, καὶ τοῦ εἰς Λακεδαίμονα νομίσματος εἰσιόντος μὲν τὰ ἴχνη τὰ ἐκεῖσε τετραμμένα δῆλα, ἐξιόντος δὲ οὐδαμῇ ἄν τις ἴδοι. ὥστε εὖ χρὴ εἰδέναι ὅτι καὶ χρυσῷ καὶ ἀργύρῳ οἱ ἐκεῖ πλουσιώτατοί εἰσιν τῶν Ἑλλήνων, καὶ αὐτῶν ἐκείνων ὁ βασιλεύς· ἔκ τε γὰρ τῶν τοιούτων μέγισται λήψεις καὶ πλεῖσταί εἰσι τοῖς βασιλεῦσιν, ἔτι δὲ καὶ ὁ βασιλικὸς φόρος οὐκ ὀλίγος γίγνεται, ὃν τελοῦσιν οἱ Λακεδαιμόνιοι
<milestone n="123b" unit="section"/>τοῖς βασιλεῦσιν. καὶ τὰ μὲν Λακεδαιμονίων ὡς πρὸς Ἑλληνικοὺς μὲν πλούτους μεγάλα, ὡς δὲ πρὸς τοὺς Περσικοὺς καὶ τοῦ ἐκείνων βασιλέως οὐδέν. ἐπεί ποτ’ ἐγὼ ἤκουσα ἀνδρὸς ἀξιοπίστου τῶν ἀναβεβηκότων παρὰ βασιλέα, ὃς ἔφη παρελθεῖν χώραν πάνυ πολλὴν καὶ ἀγαθήν, ἐγγὺς ἡμερησίαν ὁδόν, ἣν καλεῖν τοὺς ἐπιχωρίους ζώνην τῆς βασιλέως γυναικός· εἶναι δὲ καὶ ἄλλην ἣν αὖ καλεῖσθαι
<milestone n="123c" unit="section"/>καλύπτραν, καὶ ἄλλους πολλοὺς τόπους καλοὺς καὶ ἀγαθοὺς εἰς τὸν κόσμον ἐξῃρημένους τὸν τῆς γυναικός, καὶ ὀνόματα ἔχειν ἑκάστους τῶν τόπων ἀπὸ ἑκάστου τῶν κόσμων. ὥστ’ οἶμαι ἐγώ, εἴ τις εἴποι τῇ βασιλέως μητρί, Ξέρξου δὲ γυναικί, Ἀμήστριδι, ὅτι ἐν νῷ ἔχει σοῦ τῷ ὑεῖ ἀντιτάττεσθαι ὁ Δεινομάχης ὑός, ᾗ ἔστι κόσμος ἴσως ἄξιος μνῶν πεντήκοντα εἰ πάνυ πολλοῦ, τῷ δ’ ὑεῖ αὐτῆς γῆς πλέθρα Ἐρχίασιν οὐδὲ τριακόσια, θαυμάσαι ἂν ὅτῳ ποτὲ πιστεύων
<milestone n="123d" unit="section"/>ἐν νῷ ἔχει οὗτος ὁ Ἀλκιβιάδης τῷ Ἀρτοξέρξῃ διαγωνίζεσθαι, καὶ οἶμαι ἂν αὐτὴν εἰπεῖν ὅτι οὐκ ἔσθ’ ὅτῳ ἄλλῳ πιστεύων οὗτος ἀνὴρ ἐπιχειρεῖ πλὴν ἐπιμελείᾳ τε καὶ σοφίᾳ· ταῦτα γὰρ μόνα ἄξια λόγου ἐν Ἕλλησιν. ἐπεὶ εἴ γε πύθοιτο ὅτι Ἀλκιβιάδης οὗτος νῦν ἐπιχειρεῖ πρῶτον μὲν ἔτη οὐδέπω γεγονὼς σφόδρα εἴκοσιν, ἔπειτα παντάπασιν ἀπαίδευτος, πρὸς δὲ τούτοις, τοῦ ἐραστοῦ αὐτῷ λέγοντος ὅτι χρὴ πρῶτον μαθόντα καὶ ἐπιμεληθέντα αὑτοῦ
<milestone n="123e" unit="section"/>καὶ ἀσκήσαντα οὕτως ἰέναι διαγωνιούμενον βασιλεῖ, οὐκ ἐθέλει, ἀλλά φησιν ἐξαρκεῖν καὶ ὡς ἔχει, οἶμαι ἂν αὐτὴν θαυμάσαι τε καὶ ἐρέσθαι· &ldquo;τί οὖν ποτ’ ἔστιν ὅτῳ πιστεύει τὸ μειράκιον;&rdquo; εἰ οὖν λέγοιμεν ὅτι κάλλει τε καὶ μεγέθει καὶ γένει καὶ πλούτῳ καὶ φύσει τῆς ψυχῆς, ἡγήσαιτ’ ἂν ἡμᾶς, ὦ Ἀλκιβιάδη, μαίνεσθαι πρὸς τὰ παρὰ σφίσιν ἀποβλέψασα πάντα τὰ τοιαῦτα. οἶμαι δὲ κἂν Λαμπιδώ, τὴν
<milestone unit="page" n="124"/><milestone n="124a" unit="section"/>Λεωτυχίδου μὲν θυγατέρα, Ἀρχιδάμου δὲ γυναῖκα, Ἄγιδος δὲ μητέρα, οἳ πάντες βασιλῆς γεγόνασιν, θαυμάσαι ἂν καὶ ταύτην εἰς τὰ παρὰ σφίσιν ὑπάρχοντα ἀποβλέψασαν, εἰ σὺ ἐν νῷ ἔχεις τῷ ὑεῖ αὐτῆς διαγωνίζεσθαι οὕτω κακῶς ἠγμένος. καίτοι οὐκ αἰσχρὸν δοκεῖ εἶναι, εἰ αἱ τῶν πολεμίων γυναῖκες βέλτιον περὶ ἡμῶν διανοοῦνται, οἵους χρὴ ὄντας σφίσιν ἐπιχειρεῖν, ἢ ἡμεῖς περὶ ἡμῶν αὐτῶν; ἀλλ’, ὦ μακάριε, πειθόμενος ἐμοί τε καὶ τῷ ἐν Δελφοῖς γράμματι, γνῶθι
<milestone n="124b" unit="section"/>σαυτόν, ὅτι οὗτοι ἡμῖν εἰσιν ἀντίπαλοι, ἀλλ’ οὐχ οὓς σὺ οἴει· ὧν ἄλλῳ μὲν οὐδ’ ἂν ἑνὶ περιγενοίμεθα, εἰ μή περ ἐπιμελείᾳ γε ἂν καὶ τέχνῃ. ὧν σὺ εἰ ἀπολειφθήσῃ, καὶ τοῦ ὀνομαστὸς γενέσθαι ἀπολειφθήσῃ ἐν Ἕλλησί τε καὶ βαρβάροις, οὗ μοι δοκεῖς ἐρᾶν ὡς οὐδεὶς ἄλλος ἄλλου.</p></sp><sp><speaker>Ἀλκιβιάδης</speaker><p>τίνα οὖν χρὴ τὴν ἐπιμέλειαν, ὦ Σώκρατες, ποιεῖσθαι; ἔχεις ἐξηγήσασθαι; παντὸς γὰρ μᾶλλον ἔοικας ἀληθῆ εἰρηκότι.</p></sp><sp><speaker>Σωκράτης</speaker><p>ναί· ἀλλὰ γὰρ κοινὴ βουλὴ ᾧτινι τρόπῳ ἂν ὅτι
<milestone n="124c" unit="section"/>βέλτιστοι γενοίμεθα. ἐγὼ γάρ τοι οὐ περὶ μὲν σοῦ λέγω ὡς χρὴ παιδευθῆναι, περὶ ἐμοῦ δὲ οὔ· οὐ γὰρ ἔσθ’ ὅτῳ σου διαφέρω πλήν γ’ ἑνί.</p></sp><sp><speaker>Ἀλκιβιάδης</speaker><p>τίνι;</p></sp><sp><speaker>Σωκράτης</speaker><p>ὁ ἐπίτροπος ὁ ἐμὸς βελτίων ἐστὶ καὶ σοφώτερος ἢ Περικλῆς ὁ σός.</p></sp><sp><speaker>Ἀλκιβιάδης</speaker><p>τίς οὗτος, ὦ Σώκρατες;</p></sp><sp><speaker>Σωκράτης</speaker><p>θεός, ὦ Ἀλκιβιάδη, ὅσπερ σοί με οὐκ εἴα πρὸ τῆσδε τῆς ἡμέρας διαλεχθῆναι· ᾧ καὶ πιστεύων λέγω ὅτι ἡ ἐπιφάνεια δι’ οὐδενὸς ἄλλου σοι ἔσται ἢ δι’ ἐμοῦ.
<milestone n="124d" unit="section"/></p></sp><sp><speaker>Ἀλκιβιάδης</speaker><p>παίζεις, ὦ Σώκρατες.</p></sp><sp><speaker>Σωκράτης</speaker><p>ἴσως· λέγω μέντοι ἀληθῆ, ὅτι ἐπιμελείας δεόμεθα, μᾶλλον μὲν πάντες ἄνθρωποι, ἀτὰρ νώ γε καὶ μάλα σφόδρα.</p></sp><sp><speaker>Ἀλκιβιάδης</speaker><p>ὅτι μὲν ἐγώ, οὐ ψεύδῃ.</p></sp><sp><speaker>Σωκράτης</speaker><p>οὐδὲ μὴν ὅτι γε ἐγώ.</p></sp><sp><speaker>Ἀλκιβιάδης</speaker><p>τί οὖν ἂν ποιοῖμεν;</p></sp><sp><speaker>Σωκράτης</speaker><p>οὐκ ἀπορρητέον οὐδὲ μαλθακιστέον, ὦ ἑταῖρε.</p></sp><sp><speaker>Ἀλκιβιάδης</speaker><p>οὔτοι δὴ πρέπει γ’, ὦ Σώκρατες.</p></sp><sp><speaker>Σωκράτης</speaker><p>οὐ γάρ, ἀλλὰ σκεπτέον κοινῇ. καί μοι λέγε·
<milestone n="124e" unit="section"/>φαμὲν γὰρ δὴ ὡς ἄριστοι βούλεσθαι γενέσθαι. ἦ γάρ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τίνα ἀρετήν;</p></sp><sp><speaker>Ἀλκιβιάδης</speaker><p>δῆλον ὅτι ἥνπερ οἱ ἄνδρες οἱ ἀγαθοί.</p></sp><sp><speaker>Σωκράτης</speaker><p>οἱ τί ἀγαθοί;</p></sp><sp><speaker>Ἀλκιβιάδης</speaker><p>δῆλον ὅτι οἱ πράττειν τὰ πράγματα.</p></sp><sp><speaker>Σωκράτης</speaker><p>ποῖα; ἆρα τὰ ἱππικά;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>παρὰ τοὺς ἱππικοὺς γὰρ ἂν ᾖμεν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἀλλὰ τὰ ναυτικὰ λέγεις;</p></sp><sp><speaker>Ἀλκιβιάδης</speaker><p>οὔ.</p></sp><sp><speaker>Σωκράτης</speaker><p>παρὰ τοὺς ναυτικοὺς γὰρ ἂν ᾖμεν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἀλλὰ ποῖα; ἃ τίνες πράττουσιν;</p></sp><sp><speaker>Ἀλκιβιάδης</speaker><p>ἅπερ Ἀθηναίων οἱ καλοὶ κἀγαθοί.
<milestone unit="page" n="125"/><milestone n="125a" unit="section"/></p></sp><sp><speaker>Σωκράτης</speaker><p>καλοὺς δὲ κἀγαθοὺς λέγεις τοὺς φρονίμους ἢ τοὺς ἄφρονας;</p></sp><sp><speaker>Ἀλκιβιάδης</speaker><p>τοὺς φρονίμους.</p></sp><sp><speaker>Σωκράτης</speaker><p>οὐκοῦν ὃ ἕκαστος φρόνιμος, τοῦτ’ ἀγαθός;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ὃ δὲ ἄφρων, πονηρός;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἆρ’ οὖν ὁ σκυτοτόμος φρόνιμος εἰς ὑποδημάτων ἐργασίαν;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἀγαθὸς ἄρ’ εἰς αὐτά;</p></sp><sp><speaker>Ἀλκιβιάδης</speaker><p>ἀγαθός.</p></sp><sp><speaker>Σωκράτης</speaker><p>τί δ’; εἰς ἱματίων ἐργασίαν οὐκ ἄφρων ὁ σκυτοτόμος;</p></sp><sp><speaker>Ἀλκιβιάδης</speaker><p>ναί.
<milestone n="125b" unit="section"/></p></sp><sp><speaker>Σωκράτης</speaker><p>κακὸς ἄρα εἰς τοῦτο;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ὁ αὐτὸς ἄρα τούτῳ γε τῷ λόγῳ κακός τε καὶ ἀγαθός.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>ἦ οὖν λέγεις τοὺς ἀγαθοὺς ἄνδρας εἶναι καὶ κακούς;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀλλὰ τίνας ποτὲ τοὺς ἀγαθοὺς λέγεις;</p></sp><sp><speaker>Ἀλκιβιάδης</speaker><p>τοὺς δυναμένους ἔγωγε ἄρχειν ἐν τῇ πόλει.</p></sp><sp><speaker>Σωκράτης</speaker><p>οὐ δήπου ἵππων γε;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀλλ’ ἀνθρώπων;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἆρα καμνόντων;</p></sp><sp><speaker>Ἀλκιβιάδης</speaker><p>οὔ.</p></sp><sp><speaker>Σωκράτης</speaker><p>ἀλλὰ πλεόντων;</p></sp><sp><speaker>Ἀλκιβιάδης</speaker><p>οὔ φημι.</p></sp><sp><speaker>Σωκράτης</speaker><p>ἀλλὰ θεριζόντων;</p></sp><sp><speaker>Ἀλκιβιάδης</speaker><p>οὔ.
<milestone n="125c" unit="section"/></p></sp><sp><speaker>Σωκράτης</speaker><p>ἀλλ’ οὐδὲν ποιούντων ἤ τι ποιούντων;</p></sp><sp><speaker>Ἀλκιβιάδης</speaker><p>ποιούντων λέγω.</p></sp><sp><speaker>Σωκράτης</speaker><p>τί; πειρῶ καὶ ἐμοὶ δηλῶσαι.</p></sp><sp><speaker>Ἀλκιβιάδης</speaker><p>οὐκοῦν τῶν καὶ συμβαλλόντων ἑαυτοῖς καὶ χρωμένων ἀλλήλοις, ὥσπερ ἡμεῖς ζῶμεν ἐν ταῖς πόλεσιν.</p></sp><sp><speaker>Σωκράτης</speaker><p>οὐκοῦν ἀνθρώπων λέγεις ἄρχειν ἀνθρώποις χρωμένων;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἆρα κελευστῶν χρωμένων ἐρέταις;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>κυβερνητικὴ γὰρ αὕτη γε ἀρετή;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἀλλ’ ἀνθρώπων λέγεις ἄρχειν αὐλητῶν, ἀνθρώποις
<milestone n="125d" unit="section"/>ἡγουμένων ᾠδῆς καὶ χρωμένων χορευταῖς;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>χοροδιδασκαλικὴ γὰρ αὕτη γ’ αὖ;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἀλλὰ τί ποτε λέγεις χρωμένων ἀνθρώπων ἀνθρώποις οἷόν τ’ εἶναι ἄρχειν;</p></sp><sp><speaker>Ἀλκιβιάδης</speaker><p>κοινωνούντων ἔγωγε λέγω πολιτείας καὶ συμβαλλόντων πρὸς ἀλλήλους, τούτων ἄρχειν τῶν ἐν τῇ πόλει.</p></sp><sp><speaker>Σωκράτης</speaker><p>τίς οὖν αὕτη ἡ τέχνη; ὥσπερ ἂν εἴ σε ἐροίμην πάλιν τὰ νυνδή, κοινωνούντων ναυτιλίας ἐπίστασθαι ἄρχειν τίς ποιεῖ τέχνη;</p></sp><sp><speaker>Ἀλκιβιάδης</speaker><p>κυβερνητική.
<milestone n="125e" unit="section"/></p></sp><sp><speaker>Σωκράτης</speaker><p>κοινωνούντων δ’ ᾠδῆς, ὡς νυνδὴ ἐλέγετο, τις ἐπιστήμη ποιεῖ ἄρχειν;</p></sp><sp><speaker>Ἀλκιβιάδης</speaker><p>ἥνπερ σὺ ἄρτι ἔλεγες, ἡ χοροδιδασκαλία.</p></sp><sp><speaker>Σωκράτης</speaker><p>τί δέ; πολιτείας κοινωνούντων τίνα καλεῖς ἐπιστήμην;</p></sp><sp><speaker>Ἀλκιβιάδης</speaker><p>εὐβουλίαν ἔγωγε, ὦ Σώκρατες.</p></sp><sp><speaker>Σωκράτης</speaker><p>τί δέ; μῶν ἀβουλία δοκεῖ εἶναι ἡ τῶν κυβερνητῶν;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀλλ’ εὐβουλία;
<milestone unit="page" n="126"/><milestone n="126a" unit="section"/></p></sp><sp><speaker>Ἀλκιβιάδης</speaker><p>ἔμοιγε δοκεῖ, εἴς γε τὸ σῴζεσθαι πλέοντας.</p></sp><sp><speaker>Σωκράτης</speaker><p>καλῶς λέγεις. τί δέ; ἣν σὺ λέγεις εὐβουλίαν, εἰς τί ἐστιν;</p></sp><sp><speaker>Ἀλκιβιάδης</speaker><p>εἰς τὸ ἄμεινον τὴν πόλιν διοικεῖν καὶ σῴζεσθαι.</p></sp><sp><speaker>Σωκράτης</speaker><p>ἄμεινον δὲ διοικεῖται καὶ σῴζεται τίνος παραγιγνομένου ἢ ἀπογιγνομένου; ὥσπερ ἂν εἰ σύ με ἔροιο· &ldquo;ἄμεινον διοικεῖται σῶμα καὶ σῴζεται τίνος παραγιγνομένου ἢ ἀπογιγνομένου;&rdquo; εἴποιμ’ ἂν ὅτι ὑγιείας μὲν παραγιγνομένης, νόσου δὲ ἀπογιγνομένης. οὐ καὶ σὺ οἴει οὕτως;
<milestone n="126b" unit="section"/></p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ εἴ μ’ αὖ ἔροιο· &ldquo;τίνος δὲ παραγιγνομένου ἄμεινον ὄμματα;&rdquo; ὡσαύτως εἴποιμ’ ἂν ὅτι ὄψεως μὲν παραγιγνομένης, τυφλότητος δὲ ἀπογιγνομένης. καὶ ὦτα δὲ κωφότητος μὲν ἀπογιγνομένης, ἀκοῆς δὲ ἐγγιγνομένης βελτίω τε γίγνεται καὶ ἄμεινον θεραπεύεται.</p></sp><sp><speaker>Ἀλκιβιάδης</speaker><p>ὀρθῶς.</p></sp><sp><speaker>Σωκράτης</speaker><p>τί δὲ δή; πόλις τίνος παραγιγνομένου καὶ ἀπογιγνομένου βελτίων τε γίγνεται καὶ ἄμεινον θεραπεύεται καὶ διοικεῖται;
<milestone n="126c" unit="section"/></p></sp><sp><speaker>Ἀλκιβιάδης</speaker><p>ἐμοὶ μὲν δοκεῖ, ὦ Σώκρατες, ὅταν φιλία μὲν αὐτοῖς γίγνηται πρὸς ἀλλήλους, τὸ μισεῖν δὲ καὶ στασιάζειν ἀπογίγνηται.</p></sp><sp><speaker>Σωκράτης</speaker><p>ἆρ’ οὖν φιλίαν λέγεις ὁμόνοιαν ἢ διχόνοιαν;</p></sp><sp><speaker>Ἀλκιβιάδης</speaker><p>ὁμόνοιαν.</p></sp><sp><speaker>Σωκράτης</speaker><p>διὰ τίν’ οὖν τέχνην ὁμονοοῦσιν αἱ πόλεις περὶ ἀριθμούς;</p></sp><sp><speaker>Ἀλκιβιάδης</speaker><p>διὰ τὴν ἀριθμητικήν.</p></sp><sp><speaker>Σωκράτης</speaker><p>τί δὲ οἱ ἰδιῶται; οὐ διὰ τὴν αὐτήν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ αὐτὸς αὑτῷ ἕκαστος;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>διὰ τίνα δὲ τέχνην ἕκαστος αὐτὸς αὑτῷ ὁμονοεῖ
<milestone n="126d" unit="section"/>περὶ σπιθαμῆς καὶ πήχεος ὁπότερον μεῖζον; οὐ διὰ τὴν μετρητικήν;</p></sp><sp><speaker>Ἀλκιβιάδης</speaker><p>τί μήν;</p></sp><sp><speaker>Σωκράτης</speaker><p>οὐκοῦν καὶ οἱ ἰδιῶται ἀλλήλοις καὶ αἱ πόλεις;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τί δέ; περὶ σταθμοῦ οὐχ ὡσαύτως;</p></sp><sp><speaker>Ἀλκιβιάδης</speaker><p>φημί.</p></sp><sp><speaker>Σωκράτης</speaker><p>ἣν δὲ δὴ σὺ λέγεις ὁμόνοιαν, τίς ἐστι καὶ περὶ τοῦ, καὶ τίς αὐτὴν τέχνη παρασκευάζει; καὶ ἆρα ἥπερ πόλει, αὑτὴ καὶ ἰδιώτῃ, αὐτῷ τε πρὸς αὑτὸν καὶ πρὸς ἄλλον;</p></sp><sp><speaker>Ἀλκιβιάδης</speaker><p>εἰκός γέ τοι.</p></sp><sp><speaker>Σωκράτης</speaker><p>τίς οὖν ἔστι; μὴ κάμῃς ἀποκρινόμενος, ἀλλὰ
<milestone n="126e" unit="section"/>προθυμοῦ εἰπεῖν.</p></sp><sp><speaker>Ἀλκιβιάδης</speaker><p>ἐγὼ μὲν οἶμαι φιλίαν τε λέγειν καὶ ὁμόνοιαν, ἥνπερ πατήρ τε ὑὸν φιλῶν ὁμονοεῖ καὶ μήτηρ, καὶ ἀδελφὸς ἀδελφῷ καὶ γυνὴ ἀνδρί.</p></sp><sp><speaker>Σωκράτης</speaker><p>οἴει ἂν οὖν, ὦ Ἀλκιβιάδη, ἄνδρα γυναικὶ περὶ ταλασιουργίας δύνασθαι ὁμονοεῖν, τὸν μὴ ἐπιστάμενον τῇ ἐπισταμένῃ;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐδέ γε δεῖ οὐδέν· γυναικεῖον γὰρ τοῦτό γε μάθημα.</p></sp><sp><speaker>Ἀλκιβιάδης</speaker><p>ναί.
<milestone unit="page" n="127"/><milestone n="127a" unit="section"/></p></sp><sp><speaker>Σωκράτης</speaker><p>τί δέ; γυνὴ ἀνδρὶ περὶ ὁπλιτικῆς δύναιτ’ ἂν ὁμονοεῖν μὴ μαθοῦσα;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀνδρεῖον γὰρ τοῦτό γε ἴσως αὖ φαίης ἂν εἶναι.</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>ἔστιν ἄρα τὰ μὲν γυναικεῖα, τὰ δὲ ἀνδρεῖα μαθήματα κατὰ τὸν σὸν λόγον.</p></sp><sp><speaker>Ἀλκιβιάδης</speaker><p>πῶς δ’ οὔ;</p></sp><sp><speaker>Σωκράτης</speaker><p>οὐκ ἄρα ἔν γε τούτοις ἐστὶν ὁμόνοια γυναιξὶ πρὸς ἄνδρας.</p></sp><sp><speaker>Ἀλκιβιάδης</speaker><p>οὔ.</p></sp><sp><speaker>Σωκράτης</speaker><p>οὐδ’ ἄρα φιλία, εἴπερ ἡ φιλία ὁμόνοια ἦν.</p></sp><sp><speaker>Ἀλκιβιάδης</speaker><p>οὐ φαίνεται.</p></sp><sp><speaker>Σωκράτης</speaker><p>ἧι ἄρα αἱ γυναῖκες τὰ αὑτῶν πράττουσιν, οὐ φιλοῦνται ὑπὸ τῶν ἀνδρῶν.
<milestone n="127b" unit="section"/></p></sp><sp><speaker>Ἀλκιβιάδης</speaker><p>οὐκ ἔοικεν.</p></sp><sp><speaker>Σωκράτης</speaker><p>οὐδ’ ἄρα οἱ ἄνδρες ὑπὸ τῶν γυναικῶν ᾗ τὰ αὑτῶν.</p></sp><sp><speaker>Ἀλκιβιάδης</speaker><p>οὔ.</p></sp><sp><speaker>Σωκράτης</speaker><p>οὐδ’ εὖ ἄρα ταύτῃ οἰκοῦνται αἱ πόλεις, ὅταν τὰ αὑτῶν ἕκαστοι πράττωσιν;</p></sp><sp><speaker>Ἀλκιβιάδης</speaker><p>οἶμαι ἔγωγε, ὦ Σώκρατες.</p></sp><sp><speaker>Σωκράτης</speaker><p>πῶς λέγεις, φιλίας μὴ παρούσης, ἧς ἔφαμεν ἐγγιγνομένης εὖ οἰκεῖσθαι τὰς πόλεις, ἄλλως δ’ οὔ;</p></sp><sp><speaker>Ἀλκιβιάδης</speaker><p>ἀλλά μοι δοκεῖ καὶ κατὰ τοῦτ’ αὐτοῖς φιλία ἐγγίγνεσθαι, ὅτι τὰ αὑτῶν ἑκάτεροι πράττουσιν.
<milestone n="127c" unit="section"/></p></sp><sp><speaker>Σωκράτης</speaker><p>οὐκ ἄρτι γε· νῦν δὲ πῶς αὖ λέγεις; ὁμονοίας μὴ ἐγγιγνομένης φιλία ἐγγίγνεται; ἢ οἷόν θ’ ὁμόνοιαν ἐγγίγνεσθαι &lsqb;περὶ τούτων&rsqb; ὧν οἱ μὲν ἴσασι περὶ τούτων, οἱ δ’ οὔ;</p></sp><sp><speaker>Ἀλκιβιάδης</speaker><p>ἀδύνατον.</p></sp><sp><speaker>Σωκράτης</speaker><p>δίκαια δὲ πράττουσιν ἢ ἄδικα, ὅταν τὰ αὑτῶν ἕκαστοι πράττωσιν;</p></sp><sp><speaker>Ἀλκιβιάδης</speaker><p>δίκαια· πῶς γὰρ οὔ;</p></sp><sp><speaker>Σωκράτης</speaker><p>τὰ δίκαια οὖν πραττόντων ἐν τῇ πόλει τῶν πολιτῶν φιλία οὐκ ἐγγίγνεται πρὸς ἀλλήλους;</p></sp><sp><speaker>Ἀλκιβιάδης</speaker><p>ἀνάγκη αὖ μοι δοκεῖ εἶναι, ὦ Σώκρατες.
<milestone n="127d" unit="section"/></p></sp><sp><speaker>Σωκράτης</speaker><p>τίνα οὖν ποτε λέγεις τὴν φιλίαν ἢ ὁμόνοιαν περὶ ἧς δεῖ ἡμᾶς σοφούς τε εἶναι καὶ εὐβούλους, ἵνα ἀγαθοὶ ἄνδρες ὦμεν; οὐ γὰρ δύναμαι μαθεῖν οὔθ’ ἥτις οὔτ’ ἐν οἷστισιν· τοτὲ μὲν γὰρ ἐν τοῖς αὐτοῖς φαίνεται ἐνοῦσα, τοτὲ δ’ οὔ, ὡς ἐκ τοῦ σοῦ λόγου.</p></sp><sp><speaker>Ἀλκιβιάδης</speaker><p>ἀλλὰ μὰ τοὺς θεούς, ὦ Σώκρατες, οὐδ’ αὐτὸς οἶδ’ ὅτι λέγω, κινδυνεύω δὲ καὶ πάλαι λεληθέναι ἐμαυτὸν αἴσχιστα ἔχων.</p></sp><sp><speaker>Σωκράτης</speaker><p>ἀλλὰ χρὴ θαρρεῖν. εἰ μὲν γὰρ αὐτὸ ᾔσθου πεπονθὼς
<milestone n="127e" unit="section"/>πεντηκονταετής, χαλεπὸν ἂν ἦν σοι ἐπιμεληθῆναι σαυτοῦ· νῦν δ’ ἣν ἔχεις ἡλικίαν, αὕτη ἐστὶν ἐν ᾗ δεῖ αὐτὸ αἰσθέσθαι.</p></sp><sp><speaker>Ἀλκιβιάδης</speaker><p>τί οὖν τὸν αἰσθανόμενον χρὴ ποιεῖν, ὦ Σώκρατες;</p></sp><sp><speaker>Σωκράτης</speaker><p>ἀποκρίνεσθαι τὰ ἐρωτώμενα, ὦ Ἀλκιβιάδη· καὶ ἐὰν τοῦτο ποιῇς, ἂν θεὸς θέλῃ, εἴ τι δεῖ καὶ τῇ ἐμῇ μαντείᾳ πιστεύειν, σύ τε κἀγὼ βέλτιον σχήσομεν.</p></sp><sp><speaker>Ἀλκιβιάδης</speaker><p>ἔσται ταῦτα ἕνεκά γε τοῦ ἐμὲ ἀποκρίνεσθαι.</p></sp><sp><speaker>Σωκράτης</speaker><p>φέρε δή, τί ἐστιν τὸ ἑαυτοῦ ἐπιμελεῖσθαι&mdash;μὴ πολλάκις
<milestone unit="page" n="128"/><milestone n="128a" unit="section"/>λάθωμεν οὐχ ἡμῶν αὐτῶν ἐπιμελούμενοι, οἰόμενοι δέ &mdash;καὶ πότ’ ἄρα αὐτὸ ποιεῖ ἅνθρωπος; ἆρ’ ὅταν τῶν αὑτοῦ ἐπιμελῆται, τότε καὶ αὑτοῦ;</p></sp><sp><speaker>Ἀλκιβιάδης</speaker><p>ἐμοὶ γοῦν δοκεῖ.</p></sp><sp><speaker>Σωκράτης</speaker><p>τί δέ; ποδῶν ἅνθρωπος ποτε ἐπιμελεῖται; ἆρ’ ὅταν ἐκείνων ἐπιμελῆται ἅ ἐστι τῶν ποδῶν;</p></sp><sp><speaker>Ἀλκιβιάδης</speaker><p>οὐ μανθάνω.</p></sp><sp><speaker>Σωκράτης</speaker><p>καλεῖς δέ τι χειρός; οἷον δακτύλιον ἔστιν ὅτου ἂν ἄλλου τῶν τοῦ ἀνθρώπου φαίης ἢ δακτύλου;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐκοῦν καὶ ποδὸς ὑπόδημα τὸν αὐτὸν τρόπον;</p></sp><sp><speaker>Ἀλκιβιάδης</speaker><p>ναί.<milestone ed="P" unit="para"/>&amp;lt;</p></sp><sp><speaker>Σωκράτης</speaker><p>καὶ ἱμάτια καὶ στρώματα τοῦ ἄλλου σώματος ὁμοίως;
<milestone n="128b" unit="section"/></p></sp><sp><speaker>Ἀλκιβιάδης</speaker><p>ναί.&amp;gt;</p></sp><sp><speaker>Σωκράτης</speaker><p>ἆρ’ οὖν ὅταν ὑποδημάτων ἐπιμελώμεθα, τότε ποδῶν ἐπιμελούμεθα;</p></sp><sp><speaker>Ἀλκιβιάδης</speaker><p>οὐ πάνυ μανθάνω, ὦ Σώκρατες.</p></sp><sp><speaker>Σωκράτης</speaker><p>τί δέ, ὦ Ἀλκιβιάδη; ὀρθῶς ἐπιμελεῖσθαι καλεῖς τι ὁτουοῦν πράγματος;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>ἆρ’ οὖν ὅταν τίς τι βέλτιον ποιῇ, τότε ὀρθὴν λέγεις ἐπιμέλειαν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τίς οὖν τέχνη ὑποδήματα βελτίω ποιεῖ;</p></sp><sp><speaker>Ἀλκιβιάδης</speaker><p>σκυτική.</p></sp><sp><speaker>Σωκράτης</speaker><p>σκυτικῇ ἄρα ὑποδημάτων ἐπιμελούμεθα;
<milestone n="128c" unit="section"/></p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἦ καὶ ποδὸς σκυτικῇ; ἢ ἐκείνῃ ᾗ πόδας βελτίους ποιοῦμεν;</p></sp><sp><speaker>Ἀλκιβιάδης</speaker><p>ἐκείνῃ.</p></sp><sp><speaker>Σωκράτης</speaker><p>βελτίους δὲ πόδας οὐχ ᾗπερ καὶ τὸ ἄλλο σῶμα;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>αὕτη δ’ οὐ γυμναστική;</p></sp><sp><speaker>Ἀλκιβιάδης</speaker><p>μάλιστα.</p></sp><sp><speaker>Σωκράτης</speaker><p>γυμναστικῇ μὲν ἄρα ποδὸς ἐπιμελούμεθα, σκυτικῇ δὲ τῶν τοῦ ποδός;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>καὶ γυμναστικῇ μὲν χειρῶν, δακτυλιογλυφίᾳ δὲ τῶν τῆς χειρός;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ γυμναστικῇ μὲν σώματος, ὑφαντικῇ δὲ καὶ ταῖς
<milestone n="128d" unit="section"/>ἄλλαις τῶν τοῦ σώματος;</p></sp><sp><speaker>Ἀλκιβιάδης</speaker><p>παντάπασι μὲν οὖν.</p></sp><sp><speaker>Σωκράτης</speaker><p>ἄλλῃ μὲν ἄρα τέχνῃ αὐτοῦ ἑκάστου ἐπιμελούμεθα, ἄλλῃ δὲ τῶν αὐτοῦ.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>οὐκ ἄρα ὅταν τῶν σαυτοῦ ἐπιμελῇ, σαυτοῦ ἐπιμελῇ.</p></sp><sp><speaker>Ἀλκιβιάδης</speaker><p>οὐδαμῶς.</p></sp><sp><speaker>Σωκράτης</speaker><p>οὐ γὰρ ἡ αὐτὴ τέχνη, ὡς ἔοικεν, ᾗ τις ἂν αὑτοῦ τε ἐπιμελοῖτο καὶ τῶν αὑτοῦ.</p></sp><sp><speaker>Ἀλκιβιάδης</speaker><p>οὐ φαίνεται.</p></sp><sp><speaker>Σωκράτης</speaker><p>φέρε δή, ποίᾳ ποτ’ ἂν ἡμῶν αὐτῶν ἐπιμεληθείημεν;</p></sp><sp><speaker>Ἀλκιβιάδης</speaker><p>οὐκ ἔχω λέγειν.
<milestone n="128e" unit="section"/></p></sp><sp><speaker>Σωκράτης</speaker><p>ἀλλὰ τοσόνδε γε ὡμολόγηται, ὅτι οὐχ ᾗ ἂν τῶν ἡμετέρων καὶ ὁτιοῦν βέλτιον ποιοῖμεν, ἀλλ’ ᾗ ἡμᾶς αὐτούς;</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ἦ οὖν ἔγνωμεν ἄν ποτε τίς τέχνη ὑπόδημα βέλτιον ποιεῖ, μὴ εἰδότες ὑπόδημα;</p></sp><sp><speaker>Ἀλκιβιάδης</speaker><p>ἀδύνατον.</p></sp><sp><speaker>Σωκράτης</speaker><p>οὐδέ γε τίς τέχνη δακτυλίους βελτίους ποιεῖ, ἀγνοοῦντες δακτύλιον.</p></sp><sp><speaker>Ἀλκιβιάδης</speaker><p>ἀληθῆ.</p></sp><sp><speaker>Σωκράτης</speaker><p>τί δέ; τίς τέχνη βελτίω ποιεῖ αὐτόν, ἆρ’ ἄν ποτε γνοῖμεν ἀγνοοῦντες τί ποτ’ ἐσμὲν αὐτοί;
<milestone unit="page" n="129"/><milestone n="129a" unit="section"/></p></sp><sp><speaker>Ἀλκιβιάδης</speaker><p>ἀδύνατον.</p></sp><sp><speaker>Σωκράτης</speaker><p>πότερον οὖν δὴ ῥᾴδιον τυγχάνει τὸ γνῶναι ἑαυτόν, καί τις ἦν φαῦλος ὁ τοῦτο ἀναθεὶς εἰς τὸν ἐν Πυθοῖ νεών, ἢ χαλεπόν τι καὶ οὐχὶ παντός;</p></sp><sp><speaker>Ἀλκιβιάδης</speaker><p>ἐμοὶ μέν, ὦ Σώκρατες, πολλάκις μὲν ἔδοξε παντὸς εἶναι, πολλάκις δὲ παγχάλεπον.</p></sp><sp><speaker>Σωκράτης</speaker><p>ἀλλ’, ὦ Ἀλκιβιάδη, εἴτε ῥᾴδιον εἴτε μή ἐστιν, ὅμως γε ἡμῖν ὧδ’ ἔχει· γνόντες μὲν αὐτὸ τάχ’ ἂν γνοῖμεν τὴν ἐπιμέλειαν ἡμῶν αὐτῶν, ἀγνοοῦντες δὲ οὐκ ἄν ποτε.</p></sp><sp><speaker>Ἀλκιβιάδης</speaker><p>ἔστι ταῦτα.
<milestone n="129b" unit="section"/></p></sp><sp><speaker>Σωκράτης</speaker><p>φέρε δή, τίν’ ἂν τρόπον εὑρεθείη αὐτὸ ταὐτό; οὕτω μὲν γὰρ ἂν τάχ’ εὕροιμεν τί ποτ’ ἐσμὲν αὐτοί, τούτου δ’ ἔτι ὄντες ἐν ἀγνοίᾳ ἀδύνατοί που.</p></sp><sp><speaker>Ἀλκιβιάδης</speaker><p>ὀρθῶς λέγεις.</p></sp><sp><speaker>Σωκράτης</speaker><p>ἔχε οὖν πρὸς Διός. τῷ διαλέγῃ σὺ νῦν; ἄλλο τι ἢ ἐμοί;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ ἐγὼ σοί;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>Σωκράτης ἄρ’ ἐστὶν ὁ διαλεγόμενος;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>Ἀλκιβιάδης δ’ ὁ ἀκούων;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν λόγῳ διαλέγεται ὁ Σωκράτης;
<milestone n="129c" unit="section"/></p></sp><sp><speaker>Ἀλκιβιάδης</speaker><p>τί μήν;</p></sp><sp><speaker>Σωκράτης</speaker><p>τὸ δὲ διαλέγεσθαι καὶ τὸ λόγῳ χρῆσθαι ταὐτόν που καλεῖς.</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ὁ δὲ χρώμενος καὶ ᾧ χρῆται οὐκ ἄλλο;</p></sp><sp><speaker>Ἀλκιβιάδης</speaker><p>πῶς λέγεις;</p></sp><sp><speaker>Σωκράτης</speaker><p>ὥσπερ σκυτοτόμος τέμνει που τομεῖ καὶ σμίλῃ καὶ ἄλλοις ὀργάνοις.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν ἄλλο μὲν ὁ τέμνων καὶ χρώμενος, ἄλλο δὲ οἷς τέμνων χρῆται;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἆρ’ οὖν οὕτως καὶ οἷς ὁ κιθαριστὴς κιθαρίζει καὶ αὐτὸς ὁ κιθαριστὴς ἄλλο ἂν εἴη;</p></sp><sp><speaker>Ἀλκιβιάδης</speaker><p>ναί.
<milestone n="129d" unit="section"/></p></sp><sp><speaker>Σωκράτης</speaker><p>τοῦτο τοίνυν ἀρτίως ἠρώτων, εἰ ὁ χρώμενος καὶ ᾧ χρῆται ἀεὶ δοκεῖ ἕτερον εἶναι.</p></sp><sp><speaker>Ἀλκιβιάδης</speaker><p>δοκεῖ.</p></sp><sp><speaker>Σωκράτης</speaker><p>τί οὖν φῶμεν τὸν σκυτοτόμον; τέμνειν ὀργάνοις μόνον ἢ καὶ χερσίν;</p></sp><sp><speaker>Ἀλκιβιάδης</speaker><p>καὶ χερσίν.</p></sp><sp><speaker>Σωκράτης</speaker><p>χρῆται ἄρα καὶ ταύταις;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἦ καὶ τοῖς ὀφθαλμοῖς χρώμενος σκυτοτομεῖ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τὸν δὲ χρώμενον καὶ οἷς χρῆται ἕτερα ὁμολογοῦμεν;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἕτερον ἄρα σκυτοτόμος καὶ κιθαριστὴς χειρῶν καὶ
<milestone n="129e" unit="section"/>ὀφθαλμῶν οἷς ἐργάζονται;</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>οὐκοῦν καὶ παντὶ τῷ σώματι χρῆται ἅνθρωπος;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἕτερον δ’ ἦν τό τε χρώμενον καὶ ᾧ χρῆται;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἕτερον ἄρα ἅνθρωπός ἐστι τοῦ σώματος τοῦ ἑαυτοῦ;</p></sp><sp><speaker>Ἀλκιβιάδης</speaker><p>ἔοικεν.</p></sp><sp><speaker>Σωκράτης</speaker><p>τί ποτ’ οὖν ὁ ἄνθρωπος;</p></sp><sp><speaker>Ἀλκιβιάδης</speaker><p>οὐκ ἔχω λέγειν.</p></sp><sp><speaker>Σωκράτης</speaker><p>ἔχεις μὲν οὖν, ὅτι γε τὸ τῷ σώματι χρώμενον.</p></sp><sp><speaker>Ἀλκιβιάδης</speaker><p>ναί.
<milestone unit="page" n="130"/><milestone n="130a" unit="section"/></p></sp><sp><speaker>Σωκράτης</speaker><p>ἦ οὖν ἄλλο τι χρῆται αὐτῷ ἢ ψυχή;</p></sp><sp><speaker>Ἀλκιβιάδης</speaker><p>οὐκ ἄλλο.</p></sp><sp><speaker>Σωκράτης</speaker><p>οὐκοῦν ἄρχουσα;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>καὶ μὴν τόδε γ’ οἶμαι οὐδένα ἂν ἄλλως οἰηθῆναι.</p></sp><sp><speaker>Ἀλκιβιάδης</speaker><p>τὸ ποῖον;</p></sp><sp><speaker>Σωκράτης</speaker><p>μὴ οὐ τριῶν ἕν γέ τι εἶναι τὸν ἄνθρωπον.</p></sp><sp><speaker>Ἀλκιβιάδης</speaker><p>τίνων;</p></sp><sp><speaker>Σωκράτης</speaker><p>ψυχὴν ἢ σῶμα ἢ συναμφότερον, τὸ ὅλον τοῦτο.</p></sp><sp><speaker>Ἀλκιβιάδης</speaker><p>τί μήν;</p></sp><sp><speaker>Σωκράτης</speaker><p>ἀλλὰ μὴν αὐτό γε τὸ τοῦ σώματος ἄρχον ὡμολογήσαμεν ἄνθρωπον εἶναι;
<milestone n="130b" unit="section"/></p></sp><sp><speaker>Ἀλκιβιάδης</speaker><p>ὡμολογήσαμεν.</p></sp><sp><speaker>Σωκράτης</speaker><p>ἆρ’ οὖν σῶμα αὐτὸ αὑτοῦ ἄρχει;</p></sp><sp><speaker>Ἀλκιβιάδης</speaker><p>οὐδαμῶς.</p></sp><sp><speaker>Σωκράτης</speaker><p>ἄρχεσθαι γὰρ αὐτὸ εἴπομεν.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκ ἂν δὴ τοῦτό γε εἴη ὃ ζητοῦμεν.</p></sp><sp><speaker>Ἀλκιβιάδης</speaker><p>οὐκ ἔοικεν.</p></sp><sp><speaker>Σωκράτης</speaker><p>ἀλλ’ ἄρα τὸ συναμφότερον τοῦ σώματος ἄρχει, καὶ ἔστι δὴ τοῦτο ἄνθρωπος;</p></sp><sp><speaker>Ἀλκιβιάδης</speaker><p>ἴσως δῆτα.</p></sp><sp><speaker>Σωκράτης</speaker><p>πάντων γε ἥκιστα· μὴ γὰρ συνάρχοντος τοῦ ἑτέρου οὐδεμία που μηχανὴ τὸ συναμφότερον ἄρχειν.</p></sp><sp><speaker>Ἀλκιβιάδης</speaker><p>ὀρθῶς.
<milestone n="130c" unit="section"/></p></sp><sp><speaker>Σωκράτης</speaker><p>ἐπειδὴ δ’ οὔτε σῶμα οὔτε τὸ συναμφότερόν ἐστιν ἄνθρωπος, λείπεται οἶμαι ἢ μηδὲν αὔτ’ εἶναι, ἢ εἴπερ τί ἐστι, μηδὲν ἄλλο τὸν ἄνθρωπον συμβαίνειν ἢ ψυχήν.</p></sp><sp><speaker>Ἀλκιβιάδης</speaker><p>κομιδῇ μὲν οὖν.</p></sp><sp><speaker>Σωκράτης</speaker><p>ἔτι οὖν τι σαφέστερον δεῖ ἀποδειχθῆναί σοι ὅτι ἡ ψυχή ἐστιν ἄνθρωπος;</p></sp><sp><speaker>Ἀλκιβιάδης</speaker><p>μὰ Δία, ἀλλ’ ἱκανῶς μοι δοκεῖ ἔχειν.</p></sp><sp><speaker>Σωκράτης</speaker><p>εἰ δέ γε μὴ ἀκριβῶς ἀλλὰ καὶ μετρίως, ἐξαρκεῖ ἡμῖν· ἀκριβῶς μὲν γὰρ τότε εἰσόμεθα, ὅταν εὕρωμεν ὃ νυνδὴ
<milestone n="130d" unit="section"/>παρήλθομεν διὰ τὸ πολλῆς εἶναι σκέψεως.</p></sp><sp><speaker>Ἀλκιβιάδης</speaker><p>τί τοῦτο;</p></sp><sp><speaker>Σωκράτης</speaker><p>ὃ ἄρτι οὕτω πως ἐρρήθη, ὅτι πρῶτον σκεπτέον εἴη αὐτὸ τὸ αὐτό· νῦν δὲ ἀντὶ τοῦ αὐτοῦ αὐτὸ ἕκαστον ἐσκέμμεθα ὅτι ἐστί. καὶ ἴσως ἐξαρκέσει· οὐ γάρ που κυριώτερόν γε οὐδὲν ἂν ἡμῶν αὐτῶν φήσαιμεν ἢ τὴν ψυχήν.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐκοῦν καλῶς ἔχει οὕτω νομίζειν, ἐμὲ καὶ σὲ προσομιλεῖν ἀλλήλοις τοῖς λόγοις χρωμένους τῇ ψυχῇ πρὸς τὴν ψυχήν;
<milestone n="130e" unit="section"/></p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>τοῦτ’ ἄρα ἦν ὃ καὶ ὀλίγῳ ἔμπροσθεν εἴπομεν, ὅτι Σωκράτης Ἀλκιβιάδῃ διαλέγεται λόγῳ χρώμενος, οὐ πρὸς τὸ σὸν πρόσωπον, ὡς ἔοικεν, ἀλλὰ πρὸς τὸν Ἀλκιβιάδην ποιούμενος τοὺς λόγους· τοῦτο δέ ἐστιν ἡ ψυχή.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ψυχὴν ἄρα ἡμᾶς κελεύει γνωρίσαι ὁ ἐπιτάττων γνῶναι ἑαυτόν.
<milestone unit="page" n="131"/><milestone n="131a" unit="section"/></p></sp><sp><speaker>Ἀλκιβιάδης</speaker><p>ἔοικεν.</p></sp><sp><speaker>Σωκράτης</speaker><p>ὅστις ἄρα τῶν τοῦ σώματός τι γιγνώσκει, τὰ αὑτοῦ ἀλλ’ οὐχ αὑτὸν ἔγνωκεν.</p></sp><sp><speaker>Ἀλκιβιάδης</speaker><p>οὕτως.</p></sp><sp><speaker>Σωκράτης</speaker><p>οὐδεὶς ἄρα τῶν ἰατρῶν ἑαυτὸν γιγνώσκει, καθ’ ὅσον ἰατρός, οὐδὲ τῶν παιδοτριβῶν, καθ’ ὅσον παιδοτρίβης.</p></sp><sp><speaker>Ἀλκιβιάδης</speaker><p>οὐκ ἔοικεν.</p></sp><sp><speaker>Σωκράτης</speaker><p>πολλοῦ ἄρα δέουσιν οἱ γεωργοὶ καὶ οἱ ἄλλοι δημιουργοὶ γιγνώσκειν ἑαυτούς. οὐδὲ γὰρ τὰ ἑαυτῶν οὗτοί γε, ὡς ἔοικεν, ἀλλ’ ἔτι πορρωτέρω τῶν ἑαυτῶν κατά γε τὰς
<milestone n="131b" unit="section"/>τέχνας ἃς ἔχουσιν· τὰ γὰρ τοῦ σώματος γιγνώσκουσιν, οἷς τοῦτο θεραπεύεται.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>εἰ ἄρα σωφροσύνη ἐστὶ τὸ ἑαυτὸν γιγνώσκειν, οὐδεὶς τούτων σώφρων κατὰ τὴν τέχνην.</p></sp><sp><speaker>Ἀλκιβιάδης</speaker><p>οὔ μοι δοκεῖ.</p></sp><sp><speaker>Σωκράτης</speaker><p>διὰ ταῦτα δὴ καὶ βάναυσοι αὗται αἱ τέχναι δοκοῦσιν εἶναι καὶ οὐκ ἀνδρὸς ἀγαθοῦ μαθήματα.</p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν πάλιν ὅστις αὖ σῶμα θεραπεύει, τὰ ἑαυτοῦ ἀλλ’ οὐχ αὑτὸν θεραπεύει;</p></sp><sp><speaker>Ἀλκιβιάδης</speaker><p>κινδυνεύει.</p></sp><sp><speaker>Σωκράτης</speaker><p>ὅστις δέ γε τὰ χρήματα, οὔθ’ ἑαυτὸν οὔτε τὰ
<milestone n="131c" unit="section"/>ἑαυτοῦ, ἀλλ’ ἔτι πορρωτέρω τῶν ἑαυτοῦ;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐ τὰ αὑτοῦ ἄρα ἔτι πράττει ὁ χρηματιστής.</p></sp><sp><speaker>Ἀλκιβιάδης</speaker><p>ὀρθῶς.</p></sp><sp><speaker>Σωκράτης</speaker><p>εἰ ἄρα τις γέγονεν ἐραστὴς τοῦ Ἀλκιβιάδου σώματος, οὐκ Ἀλκιβιάδου ἄρα ἠράσθη ἀλλά τινος τῶν Ἀλκιβιάδου.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ὅστις δέ σου τῆς ψυχῆς ἐρᾷ;</p></sp><sp><speaker>Ἀλκιβιάδης</speaker><p>ἀνάγκη φαίνεται ἐκ τοῦ λόγου.</p></sp><sp><speaker>Σωκράτης</speaker><p>οὐκοῦν ὁ μὲν τοῦ σώματός σου ἐρῶν, ἐπειδὴ λήγει ἀνθοῦν, ἀπιὼν οἴχεται;</p></sp><sp><speaker>Ἀλκιβιάδης</speaker><p>φαίνεται.
<milestone n="131d" unit="section"/></p></sp><sp><speaker>Σωκράτης</speaker><p>ὁ δέ γε τῆς ψυχῆς ἐρῶν οὐκ ἄπεισιν, ἕως ἂν ἐπὶ τὸ βέλτιον ἴῃ;</p></sp><sp><speaker>Ἀλκιβιάδης</speaker><p>εἰκός γε.</p></sp><sp><speaker>Σωκράτης</speaker><p>οὐκοῦν ἐγώ εἰμι ὁ οὐκ ἀπιὼν ἀλλὰ παραμένων λήγοντος τοῦ σώματος, τῶν ἄλλων ἀπεληλυθότων.</p></sp><sp><speaker>Ἀλκιβιάδης</speaker><p>εὖ γε ποιῶν, ὦ Σώκρατες· καὶ μηδὲ ἀπέλθοις.</p></sp><sp><speaker>Σωκράτης</speaker><p>προθυμοῦ τοίνυν ὅτι κάλλιστος εἶναι.</p></sp><sp><speaker>Ἀλκιβιάδης</speaker><p>ἀλλὰ προθυμήσομαι.
<milestone n="131e" unit="section"/></p></sp><sp><speaker>Σωκράτης</speaker><p>ὡς οὕτω γέ σοι ἔχει· οὔτ’ ἐγένεθ’, ὡς ἔοικεν, Ἀλκιβιάδῃ τῷ Κλεινίου ἐραστὴς οὔτ’ ἔστιν ἀλλ’ ἢ εἷς μόνος, καὶ οὗτος ἀγαπητός, Σωκράτης ὁ Σωφρονίσκου καὶ Φαιναρέτης.</p></sp><sp><speaker>Ἀλκιβιάδης</speaker><p>ἀληθῆ.</p></sp><sp><speaker>Σωκράτης</speaker><p>οὐκοῦν ἔφησθα σμικρὸν φθῆναί με προσελθόντα σοι, ἐπεὶ πρότερος ἄν μοι προσελθεῖν, βουλόμενος πυθέσθαι δι’ ὅτι μόνος οὐκ ἀπέρχομαι;</p></sp><sp><speaker>Ἀλκιβιάδης</speaker><p>ἦν γὰρ οὕτω.</p></sp><sp><speaker>Σωκράτης</speaker><p>τοῦτο τοίνυν αἴτιον, ὅτι μόνος ἐραστὴς ἦν σός, οἱ δ’ ἄλλοι τῶν σῶν· τὰ δὲ σὰ λήγει ὥρας, σὺ δ’ ἄρχῃ ἀνθεῖν.
    <milestone unit="page" n="132"/><milestone n="132a" unit="section"/>καὶ νῦν γε ἂν μὴ διαφθαρῇς ὑπὸ τοῦ Ἀθηναίων δήμου καὶ αἰσχίων γένῃ, οὐ μή σε ἀπολίπω. τοῦτο γὰρ δὴ μάλιστα ἐγὼ φοβοῦμαι, μὴ δημεραστὴς ἡμῖν γενόμενος διαφθαρῇς· πολλοὶ γὰρ ἤδη καὶ ἀγαθοὶ αὐτὸ πεπόνθασιν Ἀθηναίων. εὐπρόσωπος γὰρ <quote type="verse paraphrase">o( tou= megalh/toros dh=mos *)erexqe/ws:</quote><bibl n="Hom. Il. 2.547">Hom. Il. 2.547</bibl> ἀλλ’ ἀποδύντα χρὴ αὐτὸν θεάσασθαι. εὐλαβοῦ οὖν τὴν εὐλάβειαν ἣν ἐγὼ λέγω.</p></sp><sp><speaker>Ἀλκιβιάδης</speaker><p>τίνα;
<milestone n="132b" unit="section"/></p></sp><sp><speaker>Σωκράτης</speaker><p>γύμνασαι πρῶτον, ὦ μακάριε, καὶ μάθε ἃ δεῖ μαθόντα ἰέναι ἐπὶ τὰ τῆς πόλεως, πρότερον δὲ μή, ἵν’ ἀλεξιφάρμακα ἔχων ἴῃς καὶ μηδὲν πάθῃς δεινόν.</p></sp><sp><speaker>Ἀλκιβιάδης</speaker><p>εὖ μοι δοκεῖς λέγειν, ὦ Σώκρατες· ἀλλὰ πειρῶ ἐξηγεῖσθαι ὅντιν’ ἂν τρόπον ἐπιμεληθεῖμεν ἡμῶν αὐτῶν.</p></sp><sp><speaker>Σωκράτης</speaker><p>οὐκοῦν τοσοῦτον μὲν ἡμῖν εἰς τὸ πρόσθεν πεπέρανται &mdash;ὃ γὰρ ἐσμέν, ἐπιεικῶς ὡμολόγηται&mdash;ἐφοβούμεθα δὲ μὴ τούτου σφαλέντες λάθωμεν ἑτέρου τινὸς ἐπιμελόμενοι ἀλλ’ οὐχ ἡμῶν.</p></sp><sp><speaker>Ἀλκιβιάδης</speaker><p>ἔστι ταῦτα.
<milestone n="132c" unit="section"/></p></sp><sp><speaker>Σωκράτης</speaker><p>καὶ μετὰ τοῦτο δὴ ὅτι ψυχῆς ἐπιμελητέον καὶ εἰς τοῦτο βλεπτέον.</p></sp><sp><speaker>Ἀλκιβιάδης</speaker><p>δῆλον.</p></sp><sp><speaker>Σωκράτης</speaker><p>σωμάτων δὲ καὶ χρημάτων τὴν ἐπιμέλειαν ἑτέροις παραδοτέον.</p></sp><sp><speaker>Ἀλκιβιάδης</speaker><p>τί μήν;</p></sp><sp><speaker>Σωκράτης</speaker><p>τίν’ οὖν ἂν τρόπον γνοῖμεν αὐτὸ ἐναργέστατα; ἐπειδὴ τοῦτο γνόντες, ὡς ἔοικεν, καὶ ἡμᾶς αὐτοὺς γνωσόμεθα. ἆρα πρὸς θεῶν εὖ λέγοντος οὗ νυνδὴ ἐμνήσθημεν τοῦ Δελφικοῦ γράμματος οὐ συνίεμεν;</p></sp><sp><speaker>Ἀλκιβιάδης</speaker><p>τὸ ποῖόν τι διανοούμενος λέγεις, ὦ Σώκρατες;
<milestone n="132d" unit="section"/></p></sp><sp><speaker>Σωκράτης</speaker><p>ἐγώ σοι φράσω, ὅ γε ὑποπτεύω λέγειν καὶ συμβουλεύειν ἡμῖν τοῦτο τὸ γράμμα. κινδυνεύει γὰρ οὐδὲ πολλαχοῦ εἶναι παράδειγμα αὐτοῦ, ἀλλὰ κατὰ τὴν ὄψιν μόνον.</p></sp><sp><speaker>Ἀλκιβιάδης</speaker><p>πῶς τοῦτο λέγεις;</p></sp><sp><speaker>Σωκράτης</speaker><p>σκόπει καὶ σύ. εἰ ἡμῶν τῷ ὄμματι ὥσπερ ἀνθρώπῳ συμβουλεῦον εἶπεν &ldquo;ἰδὲ σαυτόν,&rdquo; πῶς ἂν ὑπελάβομεν τί παραινεῖν; ἆρα οὐχὶ εἰς τοῦτο βλέπειν, εἰς ὃ βλέπων ὁ ὀφθαλμὸς ἔμελλεν αὑτὸν ἰδεῖν;</p></sp><sp><speaker>Ἀλκιβιάδης</speaker><p>δῆλον.</p></sp><sp><speaker>Σωκράτης</speaker><p>ἐννοῶμεν δὴ εἰς τί βλέποντες τῶν ὄντων ἐκεῖνό
<milestone n="132e" unit="section"/>τε ὁρῷμεν ἅμα ἂν καὶ ἡμᾶς αὐτούς;</p></sp><sp><speaker>Ἀλκιβιάδης</speaker><p>δῆλον δή, ὦ Σώκρατες, ὅτι εἰς κάτοπτρά τε καὶ τὰ τοιαῦτα.</p></sp><sp><speaker>Σωκράτης</speaker><p>ὀρθῶς λέγεις. οὐκοῦν καὶ τῷ ὀφθαλμῷ ᾧ ὁρῶμεν ἔνεστί &amp;lt;τι&amp;gt; τῶν τοιούτων;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἐννενόηκας οὖν ὅτι τοῦ ἐμβλέποντος εἰς τὸν
<milestone unit="page" n="133"/><milestone n="133a" unit="section"/>ὀφθαλμὸν τὸ πρόσωπον ἐμφαίνεται ἐν τῇ τοῦ καταντικρὺ ὄψει ὥσπερ ἐν κατόπτρῳ, ὃ δὴ καὶ κόρην καλοῦμεν, εἴδωλον ὄν τι τοῦ ἐμβλέποντος;</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ὀφθαλμὸς ἄρα ὀφθαλμὸν θεώμενος, καὶ ἐμβλέπων εἰς τοῦτο ὅπερ βέλτιστον αὐτοῦ καὶ ᾧ ὁρᾷ, οὕτως ἂν αὑτὸν ἴδοι.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>εἰ δέ γ’ εἰς ἄλλο τῶν τοῦ ἀνθρώπου βλέποι ἤ τι τῶν ὄντων, πλὴν εἰς ἐκεῖνο ᾧ τοῦτο τυγχάνει ὅμοιον, οὐκ ὄψεται ἑαυτόν.
<milestone n="133b" unit="section"/></p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ὀφθαλμὸς ἄρ’ εἰ μέλλει ἰδεῖν αὑτόν, εἰς ὀφθαλμὸν αὐτῷ βλεπτέον, καὶ τοῦ ὄμματος εἰς ἐκεῖνον τὸν τόπον ἐν ᾧ τυγχάνει ἡ ὀφθαλμοῦ ἀρετὴ ἐγγιγνομένη· ἔστι δὲ τοῦτό που ὄψις;</p></sp><sp><speaker>Ἀλκιβιάδης</speaker><p>οὕτως.</p></sp><sp><speaker>Σωκράτης</speaker><p>ἆρ’ οὖν, ὦ φίλε Ἀλκιβιάδη, καὶ ψυχὴ εἰ μέλλει γνώσεσθαι αὑτήν, εἰς ψυχὴν αὐτῇ βλεπτέον, καὶ μάλιστ’ εἰς τοῦτον αὐτῆς τὸν τόπον ἐν ᾧ ἐγγίγνεται ἡ ψυχῆς ἀρετή, σοφία, καὶ εἰς ἄλλο ᾧ τοῦτο τυγχάνει ὅμοιον ὄν;</p></sp><sp><speaker>Ἀλκιβιάδης</speaker><p>ἔμοιγε δοκεῖ, ὦ Σώκρατες.
<milestone n="133c" unit="section"/></p></sp><sp><speaker>Σωκράτης</speaker><p>ἔχομεν οὖν εἰπεῖν ὅτι ἐστὶ τῆς ψυχῆς θειότερον ἢ τοῦτο, περὶ ὃ τὸ εἰδέναι τε καὶ φρονεῖν ἐστιν;</p></sp><sp><speaker>Ἀλκιβιάδης</speaker><p>οὐκ ἔχομεν.</p></sp><sp><speaker>Σωκράτης</speaker><p>τῷ θεῷ ἄρα τοῦτ’ ἔοικεν αὐτῆς, καί τις εἰς τοῦτο βλέπων καὶ πᾶν τὸ θεῖον γνούς, θεόν τε καὶ φρόνησιν, οὕτω καὶ ἑαυτὸν ἂν γνοίη μάλιστα.</p></sp><sp><speaker>Ἀλκιβιάδης</speaker><p>φαίνεται.<milestone ed="P" unit="para"/>&amp;lt;</p></sp><sp><speaker>Σωκράτης</speaker><p>ἆρ’ οὖν, ὅθ’ ὥσπερ κάτοπτρά ἐστι σαφέστερα τοῦ ἐν τῷ ὀφθαλμῷ ἐνόπτρου καὶ καθαρώτερα καὶ λαμπρότερα, οὕτω καὶ ὁ θεὸς τοῦ ἐν τῇ ἡμετέρᾳ ψυχῇ βελτίστου καθαρώτερόν τε καὶ λαμπρότερον τυγχάνει ὄν;</p></sp><sp><speaker>Ἀλκιβιάδης</speaker><p>ἔοικέ γε, ὦ Σώκρατες.</p></sp><sp><speaker>Σωκράτης</speaker><p>εἰς τὸν θεὸν ἄρα βλέποντες ἐκείνῳ καλλίστῳ ἐνόπτρῳ χρῴμεθ’ ἂν καὶ τῶν ἀνθρωπίνων εἰς τὴν ψυχῆς ἀρετήν, καὶ οὕτως ἂν μάλιστα ὁρῷμεν καὶ γιγνώσκοιμεν ἡμᾶς αὐτούς.</p></sp><sp><speaker>Ἀλκιβιάδης</speaker><p>ναί.&amp;gt;</p></sp><sp><speaker>Σωκράτης</speaker><p>τὸ δὲ γιγνώσκειν αὑτὸν ὡμολογοῦμεν σωφροσύνην εἶναι;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἆρ’ οὖν μὴ γιγνώσκοντες ἡμᾶς αὐτοὺς μηδὲ σώφρονες ὄντες δυναίμεθ’ ἂν εἰδέναι τὰ ἡμέτερα αὐτῶν κακά τε καὶ ἀγαθά;</p></sp><sp><speaker>Ἀλκιβιάδης</speaker><p>καὶ πῶς ἂν τοῦτο γένοιτο, ὦ Σώκρατες;
<milestone n="133d" unit="section"/></p></sp><sp><speaker>Σωκράτης</speaker><p>ἀδύνατον γὰρ ἴσως σοι φαίνεται μὴ γιγνώσκοντα Ἀλκιβιάδην τὰ Ἀλκιβιάδου γιγνώσκειν ὅτι Ἀλκιβιάδου ἐστίν.</p></sp><sp><speaker>Ἀλκιβιάδης</speaker><p>ἀδύνατον μέντοι νὴ Δία.</p></sp><sp><speaker>Σωκράτης</speaker><p>οὐδ’ ἄρα τὰ ἡμέτερα ὅτι ἡμέτερα, εἰ μηδ’ ἡμᾶς αὐτούς;</p></sp><sp><speaker>Ἀλκιβιάδης</speaker><p>πῶς γάρ;</p></sp><sp><speaker>Σωκράτης</speaker><p>εἰ δ’ ἄρα μηδὲ τὰ ἡμέτερα, οὐδὲ τὰ τῶν ἡμετέρων;</p></sp><sp><speaker>Ἀλκιβιάδης</speaker><p>οὐ φαίνεται.</p></sp><sp><speaker>Σωκράτης</speaker><p>οὐκ ἄρα πάνυ τι ὀρθῶς ὡμολογοῦμεν ὁμολογοῦντες ἄρτι εἶναί τινας οἳ ἑαυτοὺς μὲν οὐ γιγνώσκουσιν, τὰ δ’ αὑτῶν, ἄλλους δὲ τὰ τῶν ἑαυτῶν. ἔοικε γὰρ πάντα ταῦτα εἶναι
<milestone n="133e" unit="section"/>κατιδεῖν ἑνός τε καὶ μιᾶς τέχνης, αὑτόν, τὰ αὑτοῦ, τὰ τῶν ἑαυτοῦ.</p></sp><sp><speaker>Ἀλκιβιάδης</speaker><p>κινδυνεύει.</p></sp><sp><speaker>Σωκράτης</speaker><p>ὅστις δὲ τὰ αὑτοῦ ἀγνοεῖ, καὶ τὰ τῶν ἄλλων που ἂν ἀγνοοῖ κατὰ ταὐτά.</p></sp><sp><speaker>Ἀλκιβιάδης</speaker><p>τί μήν;</p></sp><sp><speaker>Σωκράτης</speaker><p>οὐκοῦν εἰ τὰ τῶν ἄλλων, καὶ τὰ τῶν πόλεων ἀγνοήσει.</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>οὐκ ἄρ’ ἂν γένοιτο ὁ τοιοῦτος ἀνὴρ πολιτικός.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐ μὴν οὐδ’ οἰκονομικός γε.
<milestone unit="page" n="134"/><milestone n="134a" unit="section"/></p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐδέ γε εἴσεται ὅτι πράττει.</p></sp><sp><speaker>Ἀλκιβιάδης</speaker><p>οὐ γὰρ οὖν.</p></sp><sp><speaker>Σωκράτης</speaker><p>ὁ δὲ μὴ εἰδὼς οὐχ ἁμαρτήσεται;</p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>ἐξαμαρτάνων δὲ οὐ κακῶς πράξει ἰδίᾳ τε καὶ δημοσίᾳ;</p></sp><sp><speaker>Ἀλκιβιάδης</speaker><p>πῶς δ’ οὔ;</p></sp><sp><speaker>Σωκράτης</speaker><p>κακῶς δὲ πράττων οὐκ ἄθλιος;</p></sp><sp><speaker>Ἀλκιβιάδης</speaker><p>σφόδρα γε.</p></sp><sp><speaker>Σωκράτης</speaker><p>τί δ’ οἷς οὗτος πράττει;</p></sp><sp><speaker>Ἀλκιβιάδης</speaker><p>καὶ οὗτοι.</p></sp><sp><speaker>Σωκράτης</speaker><p>οὐκ ἄρα οἷόν τε, ἐὰν μή τις σώφρων καὶ ἀγαθὸς ᾖ, εὐδαίμονα εἶναι.
<milestone n="134b" unit="section"/></p></sp><sp><speaker>Ἀλκιβιάδης</speaker><p>οὐχ οἷόν τε.</p></sp><sp><speaker>Σωκράτης</speaker><p>οἱ ἄρα κακοὶ τῶν ἀνθρώπων ἄθλιοι.</p></sp><sp><speaker>Ἀλκιβιάδης</speaker><p>σφόδρα γε.</p></sp><sp><speaker>Σωκράτης</speaker><p>οὐκ ἄρα οὐδ’ ὁ πλουτήσας ἀθλιότητος ἀπαλλάττεται, ἀλλ’ ὁ σωφρονήσας.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>οὐκ ἄρα τειχῶν οὐδὲ τριήρων οὐδὲ νεωρίων δέονται αἱ πόλεις, ὦ Ἀλκιβιάδη, εἰ μέλλουσιν εὐδαιμονήσειν, οὐδὲ πλήθους οὐδὲ μεγέθους ἄνευ ἀρετῆς.</p></sp><sp><speaker>Ἀλκιβιάδης</speaker><p>οὐ μέντοι.</p></sp><sp><speaker>Σωκράτης</speaker><p>εἰ δὴ μέλλεις τὰ τῆς πόλεως πράξειν ὀρθῶς καὶ
<milestone n="134c" unit="section"/>καλῶς, ἀρετῆς σοι μεταδοτέον τοῖς πολίταις.</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>δύναιτο δ’ ἄν τις μεταδιδόναι ὃ μὴ ἔχοι;</p></sp><sp><speaker>Ἀλκιβιάδης</speaker><p>καὶ πῶς;</p></sp><sp><speaker>Σωκράτης</speaker><p>αὐτῷ ἄρα σοὶ πρῶτον κτητέον ἀρετήν, καὶ ἄλλῳ ὃς μέλλει μὴ ἰδίᾳ μόνον αὑτοῦ τε καὶ τῶν αὑτοῦ ἄρξειν καὶ ἐπιμελήσεσθαι, ἀλλὰ πόλεως καὶ τῶν τῆς πόλεως.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>οὐκ ἄρα ἐξουσίαν σοι οὐδ’ ἀρχὴν παρασκευαστέον σαυτῷ ποιεῖν ὅτι ἂν βούλῃ, οὐδὲ τῇ πόλει, ἀλλὰ δικαιοσύνην καὶ σωφροσύνην.</p></sp><sp><speaker>Ἀλκιβιάδης</speaker><p>φαίνεται.
<milestone n="134d" unit="section"/></p></sp><sp><speaker>Σωκράτης</speaker><p>δικαίως μὲν γὰρ πράττοντες καὶ σωφρόνως σύ τε καὶ ἡ πόλις θεοφιλῶς πράξετε.</p></sp><sp><speaker>Ἀλκιβιάδης</speaker><p>εἰκός γε.</p></sp><sp><speaker>Σωκράτης</speaker><p>καὶ ὅπερ γε ἐν τοῖς πρόσθεν ἐλέγομεν, εἰς τὸ θεῖον καὶ λαμπρὸν ὁρῶντες πράξετε.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>ἀλλὰ μὴν ἐνταῦθά γε βλέποντες ὑμᾶς τε αὐτοὺς καὶ τὰ ὑμέτερα ἀγαθὰ κατόψεσθε καὶ γνώσεσθε.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν ὀρθῶς τε καὶ εὖ πράξετε;</p></sp><sp><speaker>Ἀλκιβιάδης</speaker><p>ναί.
<milestone n="134e" unit="section"/></p></sp><sp><speaker>Σωκράτης</speaker><p>ἀλλὰ μὴν οὕτω γε πράττοντας ὑμᾶς ἐθέλω ἐγγυήσασθαι ἦ μὴν εὐδαιμονήσειν.</p></sp><sp><speaker>Ἀλκιβιάδης</speaker><p>ἀσφαλὴς γὰρ εἶ ἐγγυητής.</p></sp><sp><speaker>Σωκράτης</speaker><p>ἀδίκως δέ γε πράττοντες, εἰς τὸ ἄθεον καὶ σκοτεινὸν βλέποντες, ὡς τὰ εἰκότα, ὅμοια τούτοις πράξετε ἀγνοοῦντες ὑμᾶς αὐτούς.</p></sp><sp><speaker>Ἀλκιβιάδης</speaker><p>ἔοικεν.</p></sp><sp><speaker>Σωκράτης</speaker><p>ὧι γὰρ &amp;lt;ἄν&amp;gt;, ὦ φίλε Ἀλκιβιάδη, ἐξουσία μὲν ᾖ ποιεῖν ὃ βούλεται, νοῦν δὲ μὴ ἔχῃ, τί τὸ εἰκὸς συμβαίνειν, ἰδιώτῃ ἢ καὶ πόλει; οἷον νοσοῦντι ἐξουσίας οὔσης δρᾶν ὃ
<milestone unit="page" n="135"/><milestone n="135a" unit="section"/>βούλεται, νοῦν ἰατρικὸν μὴ ἔχοντι, τυραννοῦντι δὲ ὡς μηδὲν ἐπιπλήττοι τις αὐτῷ, τί τὸ συμβησόμενον; ἆρ’ οὐχ, ὡς τὸ εἰκός, διαφθαρῆναι τὸ σῶμα;</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>τί δ’ ἐν νηί, εἴ τῳ ἐξουσία εἴη ποιεῖν ὃ δοκεῖ, νοῦ τε καὶ ἀρετῆς κυβερνητικῆς ἐστερημένῳ, καθορᾷς ἃ ἂν συμβαίη αὐτῷ τε καὶ τοῖς συνναύταις;</p></sp><sp><speaker>Ἀλκιβιάδης</speaker><p>ἔγωγε, ὅτι γε ἀπόλοιντο πάντες ἄν.</p></sp><sp><speaker>Σωκράτης</speaker><p>οὐκοῦν ὡσαύτως ἐν πόλει τε καὶ πάσαις ἀρχαῖς καὶ
<milestone n="135b" unit="section"/>ἐξουσίαις ἀπολειπομέναις ἀρετῆς ἕπεται τὸ κακῶς πράττειν;</p></sp><sp><speaker>Ἀλκιβιάδης</speaker><p>ἀνάγκη.</p></sp><sp><speaker>Σωκράτης</speaker><p>οὐκ ἄρα τυραννίδα χρή, ὦ ἄριστε Ἀλκιβιάδη, παρασκευάζεσθαι οὔθ’ αὑτῷ οὔτε τῇ πόλει, εἰ μέλλετε εὐδαιμονεῖν, ἀλλ’ ἀρετήν.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>πρὶν δέ γε ἀρετὴν ἔχειν, τὸ ἄρχεσθαι ἄμεινον ὑπὸ τοῦ βελτίονος ἢ τὸ ἄρχειν ἀνδρί, οὐ μόνον παιδί.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>οὐκοῦν τό γ’ ἄμεινον καὶ κάλλιον;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>τὸ δὲ κάλλιον πρεπωδέστερον;
<milestone n="135c" unit="section"/></p></sp><sp><speaker>Ἀλκιβιάδης</speaker><p>πῶς δ’ οὔ;</p></sp><sp><speaker>Σωκράτης</speaker><p>πρέπει ἄρα τῷ κακῷ δουλεύειν· ἄμεινον γάρ.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>δουλοπρεπὲς ἄρ’ ἡ κακία.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>ἐλευθεροπρεπὲς δὲ ἡ ἀρετή.</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν φεύγειν χρή, ὦ ἑταῖρε, τὴν δουλοπρέπειαν;</p></sp><sp><speaker>Ἀλκιβιάδης</speaker><p>μάλιστά γε, ὦ Σώκρατες.</p></sp><sp><speaker>Σωκράτης</speaker><p>αἰσθάνῃ δὲ νῦν πῶς ἔχεις; ἐλευθεροπρεπῶς ἢ οὔ;</p></sp><sp><speaker>Ἀλκιβιάδης</speaker><p>δοκῶ μοι καὶ μάλα σφόδρα αἰσθάνεσθαι.</p></sp><sp><speaker>Σωκράτης</speaker><p>οἶσθ’ οὖν πῶς ἀποφεύξῃ τοῦτο τὸ περὶ σὲ νῦν; ἵνα μὴ ὀνομάζωμεν αὐτὸ ἐπὶ καλῷ ἀνδρί,
<milestone n="135d" unit="section"/></p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>πῶς;</p></sp><sp><speaker>Ἀλκιβιάδης</speaker><p>ἐὰν βούλῃ σύ, ὦ Σώκρατες.</p></sp><sp><speaker>Σωκράτης</speaker><p>οὐ καλῶς λέγεις, ὦ Ἀλκιβιάδη.</p></sp><sp><speaker>Ἀλκιβιάδης</speaker><p>ἀλλὰ πῶς χρὴ λέγειν;</p></sp><sp><speaker>Σωκράτης</speaker><p>ὅτι ἐὰν θεὸς ἐθέλῃ.</p></sp><sp><speaker>Ἀλκιβιάδης</speaker><p>λέγω δή. καὶ πρὸς τούτοις μέντοι τόδε λέγω, ὅτι κινδυνεύσομεν μεταβαλεῖν τὸ σχῆμα, ὦ Σώκρατες, τὸ μὲν σὸν ἐγώ, σὺ δὲ τοὐμόν· οὐ γὰρ ἔστιν ὅπως οὐ παιδαγωγήσω σε ἀπὸ τῆσδε τῆς ἡμέρας, σὺ δ’ ὑπ’ ἐμοῦ παιδαγωγήσῃ.
<milestone n="135e" unit="section"/></p></sp><sp><speaker>Σωκράτης</speaker><p>ὦ γενναῖε, πελαργοῦ ἄρα ὁ ἐμὸς ἔρως οὐδὲν διοίσει, εἰ παρὰ σοὶ ἐννεοττεύσας ἔρωτα ὑπόπτερον ὑπὸ τούτου πάλιν θεραπεύσεται.</p></sp><sp><speaker>Ἀλκιβιάδης</speaker><p>ἀλλὰ οὕτως ἔχει, καὶ ἄρξομαί γε ἐντεῦθεν τῆς δικαιοσύνης ἐπιμέλεσθαι.</p></sp><sp><speaker>Σωκράτης</speaker><p>βουλοίμην ἄν σε καὶ διατελέσαι· ὀρρωδῶ δέ, οὔ τι τῇ σῇ φύσει ἀπιστῶν, ἀλλὰ τὴν τῆς πόλεως ὁρῶν ῥώμην, μὴ ἐμοῦ τε καὶ σοῦ κρατήσῃ.</p></sp></body></text>

<text n="Alc. 2"><body>
<head>Ἀλκιβιάδης β</head>
<castList><castItem type="role"><role>*swkra/ths</role></castItem><castItem type="role"><role>*)alkibia/dhs</role></castItem></castList>
<milestone unit="page" n="138"/><milestone n="138a" unit="section"/><sp><speaker>Σωκράτης</speaker><p>ὦ Ἀλκιβιάδη, ἆρά γε πρὸς τὸν θεὸν προσευξόμενος πορεύῃ;</p></sp><sp><speaker>Ἀλκιβιάδης</speaker><p>πάνυ μὲν οὖν, ὦ Σώκρατες.</p></sp><sp><speaker>Σωκράτης</speaker><p>φαίνῃ γέ τοι ἐσκυθρωπακέναι τε καὶ εἰς γῆν βλέπειν, ὥς τι συννοούμενος.</p></sp><sp><speaker>Ἀλκιβιάδης</speaker><p>καὶ τί ἄν τις συννοοῖτο, ὦ Σώκρατες;</p></sp><sp><speaker>Σωκράτης</speaker><p>τὴν μεγίστην, ὦ Ἀλκιβιάδη, σύννοιαν, ὥς γ’ ἐμοὶ
<milestone n="138b" unit="section"/>δοκεῖ. ἐπεὶ φέρε πρὸς Διός, οὐκ οἴει τοὺς θεούς, ἃ τυγχάνομεν εὐχόμενοι καὶ ἰδίᾳ καὶ δημοσίᾳ, ἐνίοτε τούτων τὰ μὲν διδόναι, τὰ δ’ οὔ, καὶ ἔστιν οἷς μὲν αὐτῶν, ἔστι δ’ οἷς οὔ;</p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν δοκεῖ σοι πολλῆς προμηθείας γε προσδεῖσθαι, ὅπως μὴ λήσεται αὑτὸν εὐχόμενος μεγάλα κακά, δοκῶν δ’ ἀγαθά, οἱ δὲ θεοὶ τύχωσιν ἐν ταύτῃ ὄντες τῇ ἕξει, ἐν ᾗ διδόασιν αὐτοὶ ἅ τις εὐχόμενος τυγχάνει; ὥσπερ τὸν Οἰδίπουν
<milestone n="138c" unit="section"/>αὐτίκα φασὶν εὔξασθαι χαλκῷ διελέσθαι τὰ πατρῷα τοὺς ὑεῖς· ἐξὸν αὐτῷ τῶν παρόντων αὐτῷ κακῶν ἀποτροπήν τινα εὔξασθαι, ἕτερα πρὸς τοῖς ὑπάρχουσιν κατηρᾶτο· τοιγαροῦν ταῦτά τε ἐξετελέσθη, καὶ ἐκ τούτων ἄλλα πολλὰ καὶ δεινά, ἃ τί δεῖ καθ’ ἕκαστα λέγειν;</p></sp><sp><speaker>Ἀλκιβιάδης</speaker><p>ἀλλὰ σὺ μέν, ὦ Σώκρατες, μαινόμενον ἄνθρωπον εἴρηκας· ἐπεὶ τίς ἄν σοι δοκεῖ τολμῆσαι ὑγιαίνων τοιαῦτ’ εὔξασθαι;</p></sp><sp><speaker>Σωκράτης</speaker><p>τὸ μαίνεσθαι ἆρά γε ὑπεναντίον σοι δοκεῖ τῷ φρονεῖν;</p></sp><sp><speaker>Ἀλκιβιάδης</speaker><p>πάνυ μὲν οὖν.
<milestone n="138d" unit="section"/></p></sp><sp><speaker>Σωκράτης</speaker><p>ἄφρονες δὲ καὶ φρόνιμοι δοκοῦσιν ἄνθρωποι εἶναι τινές σοι;</p></sp><sp><speaker>Ἀλκιβιάδης</speaker><p>εἶναι μέντοι.</p></sp><sp><speaker>Σωκράτης</speaker><p>φέρε δή, ἐπισκεψώμεθα τίνες ποτ’ εἰσὶν οὗτοι. ὅτι μὲν γάρ εἰσί τινες, ὡμολόγηται, ἄφρονές τε καὶ φρόνιμοι, καὶ μαινόμενοι ἕτεροι.</p></sp><sp><speaker>Ἀλκιβιάδης</speaker><p>ὡμολόγηται γάρ.</p></sp><sp><speaker>Σωκράτης</speaker><p>ἔτι δὲ ὑγιαίνοντές εἰσί τινες;</p></sp><sp><speaker>Ἀλκιβιάδης</speaker><p>εἰσίν.</p></sp><sp><speaker>Σωκράτης</speaker><p>οὐκοῦν καὶ ἀσθενοῦντες ἕτεροι;
<milestone unit="page" n="139"/><milestone n="139a" unit="section"/></p></sp><sp><speaker>Ἀλκιβιάδης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν οὐχ οἱ αὐτοί;</p></sp><sp><speaker>Ἀλκιβιάδης</speaker><p>οὐ γάρ.</p></sp><sp><speaker>Σωκράτης</speaker><p>ἆρ’ οὖν καὶ ἕτεροί τινές εἰσιν, οἳ μηδέτερα τούτων πεπόνθασιν;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀνάγκη γάρ ἐστιν ἄνθρωπον ὄντα ἢ νοσεῖν ἢ μὴ νοσεῖν.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>τί δέ; περὶ φρονήσεως καὶ ἀφροσύνης ἆρά γε τὴν αὐτὴν ἔχεις σὺ γνώμην;</p></sp><sp><speaker>Ἀλκιβιάδης</speaker><p>πῶς λέγεις;</p></sp><sp><speaker>Σωκράτης</speaker><p>εἰ δοκεῖ σοι οἷόν τε εἶναι ἢ φρόνιμον ἢ ἄφρονα, ἢ ἔστι τι διὰ μέσου τρίτον πάθος, ὃ ποιεῖ τὸν ἄνθρωπον μήτε
<milestone n="139b" unit="section"/>φρόνιμον μήτε ἄφρονα;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ἀνάγκη ἄρ’ ἐστὶ τὸ ἕτερον τούτων πεπονθέναι.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν μέμνησαι ὁμολογήσας ὑπεναντίον εἶναι μανίαν φρονήσει;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν καὶ μηδὲν εἶναι διὰ μέσου τρίτον πάθος, ὃ ποιεῖ τὸν ἄνθρωπον μήτε φρόνιμον μήτε ἄφρονα εἶναι;</p></sp><sp><speaker>Ἀλκιβιάδης</speaker><p>ὡμολόγησα γάρ.</p></sp><sp><speaker>Σωκράτης</speaker><p>καὶ μὴν δύο γε ὑπεναντία ἑνὶ πράγματι πῶς ἂν εἴη;</p></sp><sp><speaker>Ἀλκιβιάδης</speaker><p>οὐδαμῶς.
<milestone n="139c" unit="section"/></p></sp><sp><speaker>Σωκράτης</speaker><p>ἀφροσύνη ἄρα καὶ μανία κινδυνεύει ταὐτὸν εἶναι.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>πάντας οὖν ἂν φάντες, ὦ Ἀλκιβιάδη, τοὺς ἄφρονας μαίνεσθαι ὀρθῶς ἂν φαίημεν· αὐτίκα τῶν σῶν ἡλικιωτῶν εἴ τινες τυγχάνουσιν ἄφρονες ὄντες, ὥσπερ εἰσί, καὶ τῶν ἔτι πρεσβυτέρων. ἐπεὶ φέρε πρὸς Διός, οὐκ οἴει τῶν ἐν τῇ πόλει ὀλίγους μὲν εἶναι τοὺς φρονίμους, ἄφρονας δὲ δὴ τοὺς πολλούς, οὓς δὴ σὺ μαινομένους καλεῖς;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>οἴει ἂν οὖν χαίροντας ἡμᾶς εἶναι μετὰ τοσούτων
<milestone n="139d" unit="section"/>μαινομένων πολιτευομένους, καὶ οὐκ ἂν παιομένους καὶ βαλλομένους, καὶ ἅπερ εἰώθασιν οἱ μαινόμενοι διαπράττεσθαι, πάλαι δὴ δίκην δεδωκέναι; ἀλλὰ ὅρα, ὦ μακάριε, μὴ οὐχ οὕτως ταῦτ’ ἔχει.</p></sp><sp><speaker>Ἀλκιβιάδης</speaker><p>πῶς ἂν οὖν ποτ’ ἔχοι, ὦ Σώκρατες; κινδυνεύει γὰρ οὐχ οὕτως ἔχειν ὥσπερ ᾠήθην.</p></sp><sp><speaker>Σωκράτης</speaker><p>οὐδ’ ἐμοὶ δοκεῖ. ἀλλὰ τῇδέ πῃ ἀθρητέον.</p></sp><sp><speaker>Ἀλκιβιάδης</speaker><p>πῇ ποτε λέγεις;</p></sp><sp><speaker>Σωκράτης</speaker><p>ἐγὼ δή σοί γε ἐρῶ. ὑπολαμβάνομέν γέ τινας εἶναι νοσοῦντας· ἢ οὔ;</p></sp><sp><speaker>Ἀλκιβιάδης</speaker><p>πάνυ μὲν οὖν.
<milestone n="139e" unit="section"/></p></sp><sp><speaker>Σωκράτης</speaker><p>ἆρ’ οὖν δοκεῖ σοι ἀναγκαῖον εἶναι τὸν νοσοῦντα ποδαγρᾶν ἢ πυρέττειν ἢ ὀφθαλμιᾶν, ἢ οὐκ ἂν δοκεῖ σοι καὶ μηδὲν τούτων πεπονθὼς ἑτέραν νόσον νοσεῖν; πολλαὶ γὰρ δήπου γέ εἰσι, καὶ οὐχ αὗται μόναι.</p></sp><sp><speaker>Ἀλκιβιάδης</speaker><p>ἔμοιγε δοκοῦσιν.</p></sp><sp><speaker>Σωκράτης</speaker><p>ὀφθαλμία σοι οὖν δοκεῖ πᾶσα νόσος εἶναι;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>ἆρ’ οὖν καὶ πᾶσα νόσος ὀφθαλμία;</p></sp><sp><speaker>Ἀλκιβιάδης</speaker><p>οὐ δῆτα ἔμοιγε· ἀπορῶ μέντοι γε πῶς λέγω.
<milestone unit="page" n="140"/><milestone n="140a" unit="section"/></p></sp><sp><speaker>Σωκράτης</speaker><p>ἀλλ’ ἐὰν ἔμοιγε προσέχῃς τὸν νοῦν, σύν τε δύο σκεπτομένω τυχὸν εὑρήσομεν.</p></sp><sp><speaker>Ἀλκιβιάδης</speaker><p>ἀλλὰ προσέχω, ὦ Σώκρατες, εἰς δύναμιν τὴν ἐμήν.</p></sp><sp><speaker>Σωκράτης</speaker><p>οὐκοῦν ὡμολογήθη ἡμῖν ὀφθαλμία μὲν πᾶσα νόσος εἶναι, νόσος μέντοι οὐκ εἶναι πᾶσα ὀφθαλμία;</p></sp><sp><speaker>Ἀλκιβιάδης</speaker><p>ὡμολογήθη.</p></sp><sp><speaker>Σωκράτης</speaker><p>καὶ ὀρθῶς γέ μοι δοκεῖ ὁμολογηθῆναι. καὶ γὰρ οἱ πυρέττοντες πάντες νοσοῦσιν, οὐ μέντοι οἱ νοσοῦντες πάντες πυρέττουσιν οὐδὲ ποδαγρῶσιν οὐδέ γε ὀφθαλμιῶσιν,
<milestone n="140b" unit="section"/>οἶμαι· ἀλλὰ νόσος μὲν πᾶν τὸ τοιοῦτόν ἐστι, διαφέρειν δέ φασιν οὓς δὴ καλοῦμεν ἰατροὺς τὴν ἀπεργασίαν αὐτῶν. οὐ γὰρ πᾶσιν οὔτε ὅμοιαι οὔτε ὁμοίως διαπράττονται, ἀλλὰ κατὰ τὴν αὑτῆς δύναμιν ἑκάστη· νόσοι μέντοι πᾶσαί εἰσιν. ὥσπερ δημιουργούς τινας ὑπολαμβάνομεν· ἢ οὔ;</p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν τοὺς σκυτοτόμους καὶ τέκτονας καὶ ἀνδριαντοποιοὺς καὶ ἑτέρους παμπληθεῖς, οὓς τί δεῖ καθ’ ἕκαστα λέγειν; ἔχουσι δ’ οὖν διειληφότες δημιουργίας μέρη, καὶ
<milestone n="140c" unit="section"/>πάντες οὗτοί εἰσι δημιουργοί, οὐ μέντοι εἰσὶ τέκτονές γε οὐδὲ σκυτοτόμοι οὐδ’ ἀνδριαντοποιοί, οἳ σύμπαντές εἰσι δημιουργοί.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὕτως μὲν τοίνυν καὶ τὴν ἀφροσύνην διειληφότες εἰσί, καὶ τοὺς μὲν πλεῖστον αὐτῆς μέρος ἔχοντας μαινομένους καλοῦμεν, τοὺς δ’ ὀλίγον ἔλαττον ἠλιθίους τε καὶ ἐμβροντήτους· οἱ δὲ ἐν εὐφημοτάτοις ὀνόμασι βουλόμενοι κατονομάζειν οἱ μὲν μεγαλοψύχους, οἱ δὲ εὐήθεις, ἕτεροι δὲ
<milestone n="140d" unit="section"/>ἀκάκους καὶ ἀπείρους καὶ ἐνεούς· εὑρήσεις δὲ καὶ ἕτερα πολλὰ ἀναζητῶν ὀνόματα. πάντα δὲ ταῦτα ἀφροσύνη ἐστίν, διαφέρει δέ, ὥσπερ τέχνη τέχνης ἡμῖν κατεφαίνετο καὶ νόσος νόσου· ἢ πῶς σοι δοκεῖ;</p></sp><sp><speaker>Ἀλκιβιάδης</speaker><p>ἐμοὶ μὲν οὕτως.</p></sp><sp><speaker>Σωκράτης</speaker><p>οὐκοῦν ἀπ’ ἐκείνου πάλιν ἐπανέλθωμεν. ἦν γὰρ δήπου καὶ ἐν ἀρχῇ τοῦ λόγου, σκεπτέον εἶναι τοὺς ἄφρονάς τε καὶ φρονίμους, τίνες ποτ’ εἰσίν. ὡμολόγητο γὰρ εἶναί τινας· ἦ γὰρ οὔ;</p></sp><sp><speaker>Ἀλκιβιάδης</speaker><p>ναί, ὡμολόγηται.
<milestone n="140e" unit="section"/></p></sp><sp><speaker>Σωκράτης</speaker><p>ἆρ’ οὖν τούτους φρονίμους ὑπολαμβάνεις, οἳ ἂν εἰδῶσιν ἅττα δεῖ πράττειν καὶ λέγειν;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>ἄφρονας δὲ ποτέρους; ἆρά γε τοὺς μηδέτερα τούτων εἰδότας;</p></sp><sp><speaker>Ἀλκιβιάδης</speaker><p>τούτους.</p></sp><sp><speaker>Σωκράτης</speaker><p>οὐκοῦν οἵ γε μὴ εἰδότες μηδέτερα τούτων λήσουσιν αὑτοὺς καὶ λέγοντες καὶ πράττοντες ἅττα μὴ δεῖ;</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>τούτων μέντοι ἔλεγον, ὦ Ἀλκιβιάδη, καὶ τὸν
<milestone unit="page" n="141"/><milestone n="141a" unit="section"/>Οἰδίπουν εἶναι τῶν ἀνθρώπων· εὑρήσεις δ’ ἔτι καὶ τῶν νῦν πολλοὺς οὐκ ὀργῇ κεχρημένους, ὥσπερ ἐκεῖνον, οὐδ’ οἰομένους κακά σφισιν εὔχεσθαι, ἀλλ’ ἀγαθά. ἐκεῖνος μὲν ὥσπερ οὐδ’ ηὔχετο, οὐδ’ ᾤετο· ἕτεροι δέ τινές εἰσιν οἳ τἀναντία τούτων πεπόνθασιν. ἐγὼ μὲν γὰρ οἶμαί σε πρῶτον, εἴ σοι ἐμφανὴς γενόμενος ὁ θεὸς πρὸς ὃν τυγχάνεις πορευόμενος, ἐρωτήσειεν, πρὶν ὁτιοῦν εὔξασθαί σε, εἰ ἐξαρκέσει σοι τύραννον γενέσθαι τῆς Ἀθηναίων πόλεως· εἰ δὲ τοῦτο φαῦλον ἡγήσαιο καὶ μὴ μέγα τι, προσθείη καὶ
<milestone n="141b" unit="section"/>πάντων τῶν Ἑλλήνων· εἰ δέ σε ὁρῴη ἔτι ἔλαττον δοκοῦντα ἔχειν, εἰ μὴ καὶ πάσης Εὐρώπης, ὑποσταίη σοι καὶ τοῦτο, &amp;lt;καὶ τοῦτο&amp;gt; μὴ μόνον ὑποσταίη, &amp;lt;ἀλλ’&amp;gt; αὐθημερόν σου βουλομένου ὡς πάντας αἰσθήσεσθαι ὅτι Ἀλκιβιάδης ὁ Κλεινίου τύραννός ἐστιν· αὐτὸν οἶμαι ἄν σε ἀπιέναι περιχαρῆ γενόμενον, ὡς τῶν μεγίστων ἀγαθῶν κεκυρηκότα.</p></sp><sp><speaker>Ἀλκιβιάδης</speaker><p>ἐγὼ μὲν οἶμαι, ὦ Σώκρατες, κἂν ἄλλον ὁντινοῦν, εἴπερ τοιαῦτα συμβαίη αὐτῷ.
<milestone n="141c" unit="section"/></p></sp><sp><speaker>Σωκράτης</speaker><p>ἀλλὰ μέντοι ἀντί γε τῆς σῆς ψυχῆς οὐδ’ ἂν τὴν πάντων Ἑλλήνων τε καὶ βαρβάρων χώραν τε καὶ τυραννίδα βουληθείης σοι γενέσθαι.</p></sp><sp><speaker>Ἀλκιβιάδης</speaker><p>οὐκ οἶμαι ἔγωγε. πῶς γὰρ ἄν, μηθέν γέ τι μέλλων αὐτοῖς χρήσεσθαι;</p></sp><sp><speaker>Σωκράτης</speaker><p>τί δ’ εἰ μέλλοις κακῶς τε καὶ βλαβερῶς χρῆσθαι; οὐδ’ ἂν οὕτως;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>ὁρᾷς οὖν ὡς οὐκ ἀσφαλὲς οὔτε τὰ διδόμενα εἰκῇ δέχεσθαί τε οὔτε αὐτὸν εὔχεσθαι γενέσθαι, εἴ γέ τις
    <milestone n="141d" unit="section"/>βλάπτεσθαι μέλλοι διὰ ταῦτα ἢ τὸ παράπαν τοῦ βίου ἀπαλλαγῆναι. πολλοὺς δ’ ἂν ἔχοιμεν εἰπεῖν, ὅσοι τυραννίδος ἐπιθυμήσαντες ἤδη καὶ σπουδάσαντες τοῦτ’ αὐτοῖς παραγενέσθαι, ὡς ἀγαθόν τι πράξαντες, διὰ τὴν τυραννίδα ἐπιβουλευθέντες τὸν βίον ἀφῃρέθησαν. οἶμαι δέ σε οὐκ ἀνήκοον εἶναι ἔνιά γε <quote type="Verse paraphrase">xqiza/ te kai\ prwiza\</quote><bibl n="Hom. Il. 2.303">Hom. Il. 2.303</bibl> γεγενημένα, ὅτε Ἀρχέλαον τὸν Μακεδόνων τύραννον τὰ παιδικά, ἐρασθέντα τῆς τυραννίδος οὐθὲν ἧττον ἤπερ ἐκεῖνος τῶν παιδικῶν, ἀπέκτεινε τὸν ἐραστὴν ὡς τύραννός τε καὶ εὐδαίμων
<milestone n="141e" unit="section"/>ἀνὴρ ἐσόμενος· κατασχὼν δὲ τρεῖς ἢ τέτταρας ἡμέρας τὴν τυραννίδα πάλιν αὐτὸς ἐπιβουλευθεὶς ὑφ’ ἑτέρων τινῶν ἐτελεύτησεν. ὁρᾷς δὴ καὶ τῶν ἡμετέρων πολιτῶν&mdash;ταῦτα γὰρ οὐκ ἄλλων ἀκηκόαμεν, ἀλλ’ αὐτοὶ παρόντες οἴδαμεν&mdash;
<milestone unit="page" n="142"/><milestone n="142a" unit="section"/>ὅσοι στρατηγίας ἐπιθυμήσαντες ἤδη καὶ τυχόντες αὐτῆς οἱ μὲν ἔτι καὶ νῦν φυγάδες τῆσδε τῆς πόλεώς εἰσιν, οἱ δὲ τὸν βίον ἐτελεύτησαν· οἱ δὲ ἄριστα δοκοῦντες αὐτῶν πράττειν διὰ πολλῶν κινδύνων ἐλθόντες καὶ φόβων οὐ μόνον ἐν ταύτῃ τῇ στρατηγίᾳ, ἀλλ’ ἐπεὶ εἰς τὴν ἑαυτῶν κατῆλθον, ὑπὸ τῶν συκοφαντῶν πολιορκούμενοι πολιορκίαν οὐδὲν ἐλάττω τῆς ὑπὸ τῶν πολεμίων διετέλεσαν, ὥστε ἐνίους αὐτῶν εὔχεσθαι ἀστρατηγήτους εἶναι μᾶλλον ἢ ἐστρατηγηκέναι.
<milestone n="142b" unit="section"/>εἰ μὲν οὖν ἦσαν οἱ κίνδυνοί τε καὶ πόνοι φέροντες εἰς ὠφέλειαν, εἶχεν ἄν τινα λόγον· νῦν δὲ καὶ πολὺ τοὐναντίον. εὑρήσεις δὲ καὶ περὶ τέκνων τὸν αὐτὸν τρόπον, εὐξαμένους τινὰς ἤδη γενέσθαι καὶ γενομένων εἰς συμφοράς τε καὶ λύπας τὰς μεγίστας καταστάντας. οἱ μὲν γὰρ μοχθηρῶν διὰ τέλους ὄντων τῶν τέκνων ὅλον τὸν βίον λυπούμενοι διήγαγον· τοὺς δὲ χρηστῶν μὲν γενομένων,
<milestone n="142c" unit="section"/>συμφοραῖς δὲ χρησαμένων ὥστε στερηθῆναι, καὶ τούτους οὐδὲν εἰς ἐλάττονας δυστυχίας καθεστηκότας ἤπερ ἐκείνους καὶ βουλομένους ἂν ἀγένητα μᾶλλον εἶναι ἢ γενέσθαι. ἀλλ’ ὅμως τούτων τε καὶ ἑτέρων πολλῶν ὁμοιοτρόπων τούτοις οὕτω σφόδρα καταδήλων ὄντων, σπάνιον εὑρεῖν ὅστις ἂν ἢ διδομένων ἀπόσχοιτο ἢ μέλλων δι’ εὐχῆς τεύξεσθαι παύσαιτο ἂν εὐχόμενος· οἱ δὲ πολλοὶ οὔτε ἂν τυραννίδος διδομένης ἀπόσχοιντο ἂν οὔτε στρατηγίας οὐδ’ ἑτέρων
    <milestone n="142d" unit="section"/>πολλῶν, ἃ παρόντα βλάπτει μᾶλλον ἢ ὠφελεῖ, ἀλλὰ κἂν εὔξαιντο ἂν γενέσθαι, εἴ τῳ μὴ παρόντα τυγχάνει· ὀλίγον δὲ ἐπισχόντες ἐνίοτε παλινῳδοῦσιν, ἀνευχόμενοι ἅττ’ ἂν τὸ πρῶτον εὔξωνται. ἐγὼ μὲν οὖν ἀπορῶ μὴ ὡς ἀληθῶς μάτην θεοὺς ἄνθρωποι <term>ai)tiw=ntai</term>, ἐξ ἐκείνων φάμενοι <term>kaka/</term> σφισιν εἶναι· <quote type="verse paraphrase">oi( de\ kai\ au)toi\ sfh=|sin</quote><bibl n="Hom. Od. 1.32">Hom. Od  1.32</bibl> εἴτε <quote type="verse paraphrase">a)tasqali/aisin</quote><bibl n="Hom. Od. 1.32">Hom. Od  1.32</bibl> εἴτε ἀφροσύναις χρὴ εἰπεῖν, <quote type="verse paraphrase">u(pe\r mo/ron</quote><bibl n="Hom. Od. 1.32">Hom. Od  1.32</bibl>
<milestone n="142e" unit="section"/><quote type="continued">a)/lge' e)/xousi</quote>. κινδυνεύει γοῦν, ὦ Ἀλκιβιάδη, φρόνιμός τις εἶναι ἐκεῖνος ὁ ποιητής, ὃς δοκεῖ μοι φίλοις ἀνοήτοις τισὶ χρησάμενος, ὁρῶν αὐτοὺς καὶ πράττοντας καὶ εὐχομένους ἅπερ οὐ βέλτιον ἦν, ἐκείνοις δὲ ἐδόκει, κοινῇ ὑπὲρ ἁπάντων αὐτῶν εὐχὴν ποιήσασθαι· λέγει δέ πως ὡδί&mdash;
<milestone unit="page" n="143"/><milestone n="143a" unit="section"/><cit><quote type="verse"><l met="u">Ζεῦ βασιλεῦ, τὰ μὲν ἐσθλά, φησί, καὶ εὐχομένοις</l><l>καὶ ἀνεύκτοις</l><l>ἄμμι δίδου, τὰ δὲ δειλὰ καὶ εὐχομένοις ἀπαλέξειν</l></quote><bibl>Anth. Pal. 10.108</bibl></cit>κελεύει. ἐμοὶ μὲν οὖν καλῶς δοκεῖ καὶ ἀσφαλῶς λέγειν ὁ ποιητής· σὺ δ’ εἴ τι ἐν νῷ ἔχεις πρὸς ταῦτα, μὴ σιώπα.</p></sp><sp><speaker>Ἀλκιβιάδης</speaker><p>χαλεπόν, ὦ Σώκρατες, ἐστὶν ἀντιλέγειν πρὸς τὰ καλῶς εἰρημένα· ἐκεῖνο δ’ οὖν ἐννοῶ, ὅσων κακῶν αἰτία ἡ ἄγνοια τοῖς ἀνθρώποις, ὁπότε, ὡς ἔοικε, λελήθαμεν ἡμᾶς
<milestone n="143b" unit="section"/>αὐτοὺς διὰ ταύτην καὶ πράττοντες καὶ τό γε ἔσχατον εὐχόμενοι ἡμῖν αὐτοῖς τὰ κάκιστα. ὅπερ οὖν οὐδεὶς ἂν οἰηθείη, ἀλλὰ τοῦτό γε πᾶς ἂν οἴοιτο ἱκανὸς εἶναι, αὐτὸς αὑτῷ τὰ βέλτιστα εὔξασθαι, ἀλλ’ οὐ τὰ κάκιστα. τοῦτο μὲν γὰρ ὡς ἀληθῶς κατάρᾳ τινὶ ἀλλ’ οὐκ εὐχῇ ὅμοιον ἂν εἴη.</p></sp><sp><speaker>Σωκράτης</speaker><p>ἀλλ’ ἴσως, ὦ βέλτιστε, φαίη ἄν τις ἀνήρ, ὃς ἐμοῦ τε καὶ σοῦ σοφώτερος ὢν τυγχάνοι, οὐκ ὀρθῶς ἡμᾶς
<milestone n="143c" unit="section"/>λέγειν, οὕτως εἰκῇ ψέγοντας ἄγνοιαν, εἴ γε μὴ προσθείημεν τὴν ἔστιν ὧν τε ἄγνοιαν καὶ ἔστιν οἷς καὶ ἔχουσί πως ἀγαθόν, ὥσπερ ἐκείνοις κακόν.</p></sp><sp><speaker>Ἀλκιβιάδης</speaker><p>πῶς λέγεις; ἔστι γὰρ ὁτιοῦν πρᾶγμα ὅτῳ δὴ ὁπωσοῦν ἔχοντι ἄμεινον ἀγνοεῖν ἢ γιγνώσκειν;</p></sp><sp><speaker>Σωκράτης</speaker><p>ἔμοιγε δοκεῖ· σοὶ δ’ οὔ;</p></sp><sp><speaker>Ἀλκιβιάδης</speaker><p>οὐ μέντοι μὰ Δία.</p></sp><sp><speaker>Σωκράτης</speaker><p>ἀλλὰ μὴν οὐδὲ ἐκεῖνό σου καταγνώσομαι, ἐθέλειν ἄν σε πρὸς τὴν ἑαυτοῦ μητέρα διαπεπρᾶχθαι ἅπερ Ὀρέστην φασὶ καὶ τὸν Ἀλκμέωνα καὶ εἰ δή τινες ἄλλοι ἐκείνοις
<milestone n="143d" unit="section"/>τυγχάνουσι ταὐτὰ διαπεπραγμένοι.</p></sp><sp><speaker>Ἀλκιβιάδης</speaker><p>εὐφήμει πρὸς Διός, ὦ Σώκρατες.</p></sp><sp><speaker>Σωκράτης</speaker><p>οὔτοι τὸν λέγοντα, ὦ Ἀλκιβιάδη, ὡς οὐκ ἂν ἐθέλοις σοι ταῦτα πεπρᾶχθαι, εὐφημεῖν δεῖ σε κελεύειν, ἀλλὰ μᾶλλον πολύ, εἴ τις τὰ ἐναντία λέγοι, ἐπειδὴ οὕτω σοι δοκεῖ σφόδρα δεινὸν εἶναι τὸ πρᾶγμα, ὥστ’ οὐδὲ ῥητέον εἶναι οὕτως εἰκῇ. δοκεῖς δ’ ἂν τὸν Ὀρέστην, εἰ ἐτύγχανε φρόνιμος ὢν καὶ εἰδὼς ὅτι βέλτιστον ἦν αὐτῷ πράττειν, τολμῆσαι ἄν τι τούτων διαπράξασθαι;</p></sp><sp><speaker>Ἀλκιβιάδης</speaker><p>οὐ δῆτα.
<milestone n="143e" unit="section"/></p></sp><sp><speaker>Σωκράτης</speaker><p>οὐδέ γε ἄλλον οἶμαι οὐδένα.</p></sp><sp><speaker>Ἀλκιβιάδης</speaker><p>οὐ μέντοι.</p></sp><sp><speaker>Σωκράτης</speaker><p>κακὸν ἄρα, ὡς ἔοικεν, ἐστὶν ἡ τοῦ βελτίστου ἄγνοια καὶ τὸ ἀγνοεῖν τὸ βέλτιστον.</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν καὶ ἐκείνῳ καὶ τοῖς ἄλλοις ἅπασιν;</p></sp><sp><speaker>Ἀλκιβιάδης</speaker><p>φημί.</p></sp><sp><speaker>Σωκράτης</speaker><p>ἔτι τοίνυν καὶ τόδε ἐπισκεψώμεθα· εἴ σοι αὐτίκα μάλα παρεσταίη, οἰηθέντι βέλτιον εἶναι, Περικλέα τὸν σεαυτοῦ ἐπίτροπόν τε καὶ φίλον, ἐγχειρίδιον λαβόντα,
<milestone unit="page" n="144"/><milestone n="144a" unit="section"/>ἐλθόντα ἐπὶ τὰς θύρας, εἰπεῖν εἰ ἔνδον ἐστί, βουλόμενον ἀποκτεῖναι αὐτὸν ἐκεῖνον, ἄλλον δὲ μηδένα· οἱ δὲ φαῖεν ἔνδον εἶναι&mdash;καὶ οὐ λέγω ἐθέλειν ἄν σε τούτων τι πράττειν· ἀλλ’ εἰ, οἶμαι, δόξει σοι, ὅπερ οὐθὲν κωλύει δήπου τῷ γε ἀγνοοῦντι τὸ βέλτιστον παραστῆναί ποτε δόξαν, ὥστε οἰηθῆναι καὶ τὸ κάκιστόν ποτε βέλτιστον εἶναι· ἢ οὐκ ἂν δοκεῖ σοι;</p></sp><sp><speaker>Ἀλκιβιάδης</speaker><p>πάνυ μὲν οὖν.</p></sp><sp><speaker>Σωκράτης</speaker><p>εἰ οὖν παρελθὼν εἴσω καὶ ἰδὼν αὐτὸν ἐκεῖνον
<milestone n="144b" unit="section"/>ἀγνοήσαις τε καὶ οἰηθείης ἂν ἄλλον εἶναί τινα, ἆρ’ ἔτι ἂν αὐτὸν τολμήσαις ἀποκτεῖναι;</p></sp><sp><speaker>Ἀλκιβιάδης</speaker><p>οὐ μὰ τὸν Δία, οὐκ ἄν μοι δοκῶ.</p></sp><sp><speaker>Σωκράτης</speaker><p>οὐ γὰρ δήπου τὸν ἐντυχόντα, ἀλλ’ αὐτὸν ἐκεῖνον ὃν ἠβούλου. ἦ γάρ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ εἰ πολλάκις ἐγχειροῖς, αἰεὶ δὲ ἀγνοοῖς τὸν Περικλέα, ὁπότε μέλλοις τοῦτο πράττειν, οὔποτε ἂν ἐπίθοιο αὐτῷ.</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>τί δέ; τὸν Ὀρέστην δοκεῖς ἄν ποτε τῇ μητρὶ ἐπιθέσθαι, εἴ γε ὡσαύτως ἠγνόησεν;
<milestone n="144c" unit="section"/></p></sp><sp><speaker>Ἀλκιβιάδης</speaker><p>οὐκ οἶμαι ἔγωγε.</p></sp><sp><speaker>Σωκράτης</speaker><p>οὐ γὰρ δήπου οὐδ’ ἐκεῖνος τὴν προστυχοῦσαν γυναῖκα οὐδὲ τὴν ὁτουοῦν μητέρα διενοεῖτο ἀποκτεῖναι, ἀλλὰ τὴν αὐτὸς αὑτοῦ.</p></sp><sp><speaker>Ἀλκιβιάδης</speaker><p>ἔστι ταῦτα.</p></sp><sp><speaker>Σωκράτης</speaker><p>ἀγνοεῖν ἄρα τά γε τοιαῦτα βέλτιον τοῖς οὕτω διακειμένοις καὶ τοιαύτας δόξας ἔχουσιν.</p></sp><sp><speaker>Ἀλκιβιάδης</speaker><p>φαίνεται.</p></sp><sp><speaker>Σωκράτης</speaker><p>ὁρᾷς οὖν ὅτι ἡ ἔστιν ὧν τε ἄγνοια καὶ ἔστιν οἷς καὶ ἔχουσί πως ἀγαθόν, ἀλλ’ οὐ κακόν, ὥσπερ ἄρτι σοι ἐδόκει;</p></sp><sp><speaker>Ἀλκιβιάδης</speaker><p>ἔοικεν.
<milestone n="144d" unit="section"/></p></sp><sp><speaker>Σωκράτης</speaker><p>ἔτι τοίνυν εἰ βούλει τὸ μετὰ τοῦτο ἐπισκοπεῖν, ἄτοπον ἂν ἴσως ἄν σοι δόξειεν εἶναι.</p></sp><sp><speaker>Ἀλκιβιάδης</speaker><p>τί μάλιστα, ὦ Σώκρατες;</p></sp><sp><speaker>Σωκράτης</speaker><p>ὅτι, ὡς ἔπος εἰπεῖν, κινδυνεύει τό γε τῶν ἄλλων ἐπιστημῶν κτῆμα, ἐάν τις ἄνευ τοῦ βελτίστου κεκτημένος ᾖ, ὀλιγάκις μὲν ὠφελεῖν, βλάπτειν δὲ τὰ πλείω τὸν ἔχοντα αὐτό. σκόπει δὲ ὧδε. ἆρ’ οὐκ ἀναγκαῖόν σοι δοκεῖ εἶναι, ὅταν τι μέλλωμεν ἤτοι πράττειν ἢ λέγειν, οἰηθῆναι δεῖν πρῶτον ἡμᾶς εἰδέναι ἢ τῷ ὄντι εἰδέναι τοῦθ’ ὃ ἂν προχειροτέρως
<milestone n="144e" unit="section"/>μέλλωμεν ἢ λέγειν ἢ πράττειν;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν οἱ ῥήτορες αὐτίκα ἤτοι εἰδότες συμβουλεύειν ἢ οἰηθέντες εἰδέναι συμβουλεύουσιν ἡμῖν ἑκάστοτε, οἱ μὲν περὶ πολέμου τε καὶ εἰρήνης, οἱ δὲ περὶ τειχῶν οἰκοδομίας ἢ καὶ λιμένων κατασκευῆς· ἑνὶ δὲ λόγῳ, ὅσα δή ποτε ἡ
<milestone unit="page" n="145"/><milestone n="145a" unit="section"/>πόλις πράττει πρὸς ἄλλην πόλιν ἢ αὐτὴ καθ’ αὑτήν, ἀπὸ τῆς τῶν ῥητόρων συμβουλῆς πάντα γίγνεται.</p></sp><sp><speaker>Ἀλκιβιάδης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ὅρα τοίνυν καὶ τὰ ἐπὶ τούτοις.</p></sp><sp><speaker>Ἀλκιβιάδης</speaker><p>ἂν δυνηθῶ.</p></sp><sp><speaker>Σωκράτης</speaker><p>καλεῖς γὰρ δήπου φρονίμους τε καὶ ἄφρονας;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν τοὺς μὲν πολλοὺς ἄφρονας, τοὺς δ’ ὀλίγους φρονίμους;</p></sp><sp><speaker>Ἀλκιβιάδης</speaker><p>οὕτως.</p></sp><sp><speaker>Σωκράτης</speaker><p>οὐκοῦν πρός τι ἀποβλέπων ἀμφοτέρους;</p></sp><sp><speaker>Ἀλκιβιάδης</speaker><p>ναί.
<milestone n="145b" unit="section"/></p></sp><sp><speaker>Σωκράτης</speaker><p>ἆρ’ οὖν τὸν τοιοῦτον συμβουλεύειν εἰδότα, χωρὶς τοῦ πότερον βέλτιον καὶ ὅτε βέλτιον, φρόνιμον καλεῖς;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>οὐδέ γε οἶμαι ὅστις τὸ πολεμεῖν αὐτὸ οἶδε χωρὶς τοῦ ὁπότε βέλτιον καὶ τοσοῦτον χρόνον ὅσον βέλτιον. ἦ γάρ;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>οὐκοῦν οὐδὲ εἴ τίς τινα ἀποκτεινύναι οἶδεν οὐδὲ χρήματα ἀφαιρεῖσθαι καὶ φυγάδα ποιεῖν τῆς πατρίδος, χωρὶς τοῦ ὁπότε βέλτιον καὶ ὅντινα βέλτιον;</p></sp><sp><speaker>Ἀλκιβιάδης</speaker><p>οὐ μέντοι.
<milestone n="145c" unit="section"/></p></sp><sp><speaker>Σωκράτης</speaker><p>ὅστις ἄρα τι τῶν τοιούτων οἶδεν, ἐὰν μὲν παρέπηται αὐτῷ ἡ τοῦ βελτίστου ἐπιστήμη&mdash;αὕτη δ’ ἦν ἡ αὐτὴ δήπου ἥπερ καὶ ἡ τοῦ ὠφελίμου· ἦ γάρ; &mdash;</p></sp><sp><speaker>Ἀλκιβιάδης</speaker><p>ναί.</p></sp><sp><speaker>Σωκράτης</speaker><p>φρόνιμον δέ γε αὐτὸν φήσομεν καὶ ἀποχρῶντα σύμβουλον καὶ τῇ πόλει καὶ αὐτὸν αὑτῷ· τὸν δὲ μὴ τοιοῦτον τἀναντία τούτων. ἢ πῶς δοκεῖ;</p></sp><sp><speaker>Ἀλκιβιάδης</speaker><p>ἐμοὶ μὲν οὕτως.</p></sp><sp><speaker>Σωκράτης</speaker><p>τί δ’ εἴ τις ἱππεύειν ἢ τοξεύειν οἶδεν, ἢ αὖ πυκτεύειν ἢ παλαίειν ἤ τι τῆς ἄλλης ἀγωνίας ἢ καὶ ἄλλο τι
<milestone n="145d" unit="section"/>τῶν τοιούτων ὅσα τέχνῃ οἴδαμεν, τί καλεῖς ὃς ἂν εἰδῇ τὸ κατὰ ταύτην τὴν τέχνην βέλτιον γιγνόμενον; ἆρ’ οὐ τὸν κατὰ τὴν ἱππικὴν ἱππικόν;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>τὸν δέ γε οἶμαι κατὰ τὴν πυκτικὴν πυκτικόν, τὸν δὲ κατ’ αὐλητικὴν αὐλητικόν, καὶ τἆλλα δήπου ἀνὰ λόγον τούτοις· ἢ ἄλλως πως;</p></sp><sp><speaker>Ἀλκιβιάδης</speaker><p>οὔκ, ἀλλ’ οὕτως.</p></sp><sp><speaker>Σωκράτης</speaker><p>δοκεῖ οὖν σοι ἀναγκαῖον εἶναι τὸν περὶ τούτων τι ἐπιστήμονα ὄντα ἄρα καὶ ἄνδρα φρόνιμον εἶναι, ἢ πολλοῦ
<milestone n="145e" unit="section"/>φήσομεν ἐνδεῖν;</p></sp><sp><speaker>Ἀλκιβιάδης</speaker><p>πολλοῦ μέντοι νὴ Δία.</p></sp><sp><speaker>Σωκράτης</speaker><p>ποίαν οὖν οἴει πολιτείαν εἶναι τοξοτῶν τε ἀγαθῶν καὶ αὐλητῶν, ἔτι δὲ καὶ ἀθλητῶν τε καὶ τῶν ἄλλων τεχνιτῶν, ἀναμεμειγμένων δ’ ἐν τούτοις οὓς ἄρτι εἰρήκαμεν τῶν τε αὐτὸ τὸ πολεμεῖν εἰδότων καὶ αὐτὸ τὸ ἀποκτεινύναι, πρὸς δὲ καὶ ἀνδρῶν ῥητορικῶν πολιτικὸν φύσημα φυσώντων, ἁπάντων δὲ τούτων ὄντων ἄνευ τῆς τοῦ βελτίστου ἐπιστήμης καὶ τοῦ εἰδότος, ὁπότε βέλτιον ἑνὶ ἑκάστῳ τούτων
<milestone unit="page" n="146"/><milestone n="146a" unit="section"/>χρῆσθαι καὶ πρὸς τίνα;</p></sp><sp><speaker>Ἀλκιβιάδης</speaker><p>φαύλην τινὰ ἔγωγε, ὦ Σώκρατες.</p></sp><sp><speaker>Σωκράτης</speaker><p>φαίης γε ἂν οἶμαι ὁπόταν ὁρῴης ἕνα ἕκαστον αὐτῶν φιλοτιμούμενόν τε καὶ νέμοντα τὸ πλεῖστον τῆς πολιτείας<quote type="verse"><l met="iambic">. . . τούτῳ μέρος,</l><l>ἵν’ αὐτὸς αὑτοῦ τυγχάνει κράτιστος ὤν·</l></quote><bibl>Eur. Antiope</bibl>λέγω δὲ τὸ κατ’ αὐτὴν τὴν τέχνην βέλτιστον γιγνόμενον· τοῦ δὲ τῇ πόλει τε καὶ αὐτὸν αὑτῷ βελτίστου ὄντος τὰ πολλὰ διημαρτηκότα, ἅτε οἶμαι ἄνευ νοῦ δόξῃ πεπιστευκότα.
<milestone n="146b" unit="section"/>οὕτως δὲ τούτων ἐχόντων, ἆρα οὐκ ἂν ὀρθῶς λέγοιμεν φάντες πολλῆς ταραχῆς τε καὶ ἀνομίας μεστὴν εἶναι τὴν τοιαύτην πολιτείαν;</p></sp><sp><speaker>Ἀλκιβιάδης</speaker><p>ὀρθῶς μέντοι νὴ Δία.</p></sp><sp><speaker>Σωκράτης</speaker><p>οὐκοῦν ἀναγκαῖον ἡμῖν ἐδόκει οἰηθῆναι δεῖν πρῶτον ἡμᾶς εἰδέναι ἢ τῷ ὄντι εἰδέναι τοῦτο ὃ ἂν προχείρως μέλλωμεν ἢ πράττειν ἢ λέγειν;</p></sp><sp><speaker>Ἀλκιβιάδης</speaker><p>ἐδόκει.</p></sp><sp><speaker>Σωκράτης</speaker><p>οὐκοῦν κἂν μὲν πράττῃ ἅ τις οἶδεν ἢ δοκεῖ εἰδέναι, παρέπηται δὲ τὸ ὠφελίμως, καὶ λυσιτελούντως ἡμᾶς ἕξειν
<milestone n="146c" unit="section"/>καὶ τῇ πόλει καὶ αὐτὸν αὑτῷ;</p></sp><sp><speaker>Ἀλκιβιάδης</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἐὰν δέ γ’ οἶμαι τἀναντία τούτων, οὔτε τῇ πόλει οὔτ’ αὐτὸν αὑτῷ;</p></sp><sp><speaker>Ἀλκιβιάδης</speaker><p>οὐ δῆτα.</p></sp><sp><speaker>Σωκράτης</speaker><p>τί δέ; καὶ νῦν ἔτι ὡσαύτως σοι δοκεῖ ἢ ἄλλως πως;</p></sp><sp><speaker>Ἀλκιβιάδης</speaker><p>οὔκ, ἀλλ’ οὕτως.</p></sp><sp><speaker>Σωκράτης</speaker><p>ἆρ’ οὖν ἔφησθα καλεῖν τοὺς μὲν πολλοὺς ἄφρονας, τοὺς δ’ ὀλίγους φρονίμους;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν φαμεν πάλιν τοὺς πολλοὺς διημαρτηκέναι τοῦ βελτίστου, ὡς τὰ πολλά γε οἶμαι ἄνευ νοῦ δόξῃ πεπιστευκότας.
<milestone n="146d" unit="section"/></p></sp><sp><speaker>Ἀλκιβιάδης</speaker><p>φαμὲν γάρ.</p></sp><sp><speaker>Σωκράτης</speaker><p>Λυσιτελεῖ ἄρα τοῖς πολλοῖς μήτ’ εἰδέναι μηδὲν μήτ’ οἴεσθαι εἰδέναι, εἴπερ γε μᾶλλον προθυμήσονται πράττειν μὲν ταῦτα ἅττ’ ἂν εἰδῶσιν ἢ οἰηθῶσιν εἰδέναι, πράττοντες δὲ βλάπτεσθαι τὰ πλείω μᾶλλον ἢ ὠφελεῖσθαι.</p></sp><sp><speaker>Ἀλκιβιάδης</speaker><p>ἀληθέστατα λέγεις.</p></sp><sp><speaker>Σωκράτης</speaker><p>ὁρᾷς οὖν, ὅτε γ’ ἔφην κινδυνεύειν τό γε τῶν ἄλλων
<milestone n="146e" unit="section"/>ἐπιστημῶν κτῆμα, ἐάν τις ἄνευ τῆς τοῦ βελτίστου ἐπιστήμης κεκτημένος ᾖ, ὀλιγάκις μὲν ὠφελεῖν, βλάπτειν δὲ τὰ πλείω τὸν ἔχοντα αὐτό, ἆρ’ οὐχὶ τῷ ὄντι ὀρθῶς ἐφαινόμην λέγων;</p></sp><sp><speaker>Ἀλκιβιάδης</speaker><p>καὶ εἰ μὴ τότε, ἀλλὰ νῦν μοι δοκεῖ, ὦ Σώκρατες.</p></sp><sp><speaker>Σωκράτης</speaker><p>δεῖ ἄρα καὶ πόλιν καὶ ψυχὴν τὴν μέλλουσαν ὀρθῶς βιώσεσθαι ταύτης τῆς ἐπιστήμης ἀντέχεσθαι, ἀτεχνῶς ὥσπερ ἀσθενοῦντα ἰατροῦ ἤ τινος κυβερνήτου τὸν ἀσφαλῶς
<milestone unit="page" n="147"/><milestone n="147a" unit="section"/>μέλλοντα πλεῖν. ἄνευ γὰρ ταύτης, ὅσῳπερ ἂν λαμπρότερον ἐπουρίσῃ τὸ τῆς τύχης ἢ περὶ χρημάτων κτῆσιν ἢ σώματος ῥώμην ἢ καὶ ἄλλο τι τῶν τοιούτων, τοσούτῳ μείζω ἁμαρτήματα ἀπ’ αὐτῶν ἀναγκαῖόν ἐστιν, ὡς ἔοικε, γίγνεσθαι. ὁ δὲ δὴ τὴν καλουμένην πολυμαθίαν τε καὶ πολυτεχνίαν κεκτημένος, ὀρφανὸς δὲ ὢν ταύτης τῆς ἐπιστήμης, ἀγόμενος δὲ ὑπὸ μιᾶς ἑκάστης τῶν ἄλλων, ἆρ’ οὐχὶ τῷ ὄντι δικαίως πολλῷ χειμῶνι χρήσεται, ἅτε οἶμαι ἄνευ κυβερνήτου
<milestone n="147b" unit="section"/>διατελῶν ἐν πελάγει, χρόνον οὐ μακρὸν βίου θέων; ὥστε συμβαίνειν μοι δοκεῖ καὶ ἐνταῦθα τὸ τοῦ ποιητοῦ, ὃ λέγει κατηγορῶν πού τινος, ὡς ἄρα <quote type="verse paraphrase">polla\</quote><bibl>Margites</bibl> μὲν <quote type="continued">h)pi/stato e)/rga, kakw=s de/</quote>, φησίν, <quote type="continued">h)pi/stato pa/nta</quote>.</p></sp><sp><speaker>Ἀλκιβιάδης</speaker><p>καὶ τί δή ποτε συμβαίνει τὸ τοῦ ποιητοῦ, ὦ Σώκρατες; ἐμοὶ μὲν γὰρ οὐδ’ ὁτιοῦν δοκεῖ πρὸς λόγον εἰρηκέναι.</p></sp><sp><speaker>Σωκράτης</speaker><p>καὶ μάλα γε πρὸς λόγον· ἀλλ’ αἰνίττεται, ὦ βέλτιστε, καὶ οὗτος καὶ ἇλλοι δὲ ποιηταὶ σχεδόν τι πάντες. ἔστιν τε γὰρ φύσει ποιητικὴ ἡ σύμπασα αἰνιγματώδης καὶ
<milestone n="147c" unit="section"/>οὐ τοῦ προστυχόντος ἀνδρὸς γνωρίσαι· ἔτι τε πρὸς τῷ φύσει τοιαύτη εἶναι, ὅταν λάβηται ἀνδρὸς φθονεροῦ τε καὶ μὴ βουλομένου ἡμῖν ἐνδείκνυσθαι ἀλλ’ ἀποκρύπτεσθαι ὅτι μάλιστα τὴν αὑτοῦ σοφίαν, ὑπερφυῶς δὴ τὸ χρῆμα ὡς δύσγνωστον φαίνεται, ὅτι ποτὲ νοοῦσιν ἕκαστος αὐτῶν. οὐ γὰρ δήπου Ὅμηρόν γε τὸν θειότατόν τε καὶ σοφώτατον ποιητὴν ἀγνοεῖν δοκεῖς ὡς οὐχ οἷόν τε ἦν ἐπίστασθαι κακῶς&mdash;ἐκεῖνος γάρ ἐστιν ὁ λέγων τὸν Μαργίτην πολλὰ
<milestone n="147d" unit="section"/>μὲν ἐπίστασθαι, κακῶς δέ, φησί, πάντα ἠπίστατο&mdash;ἀλλ’ αἰνίττεται οἶμαι παράγων τὸ κακῶς μὲν ἀντὶ τοῦ κακοῦ, τὸ δὲ ἠπίστατο ἀντὶ τοῦ ἐπίστασθαι· γίγνεται οὖν συντεθὲν ἔξω μὲν τοῦ μέτρου, ἔστι δ’ ὅ γε βούλεται, ὡς πολλὰ μὲν ἠπίστατο ἔργα, κακὸν δ’ ἦν ἐπίστασθαι αὐτῷ πάντα ταῦτα. δῆλον οὖν ὅτι εἴπερ ἦν αὐτῷ κακὸν τὸ πολλὰ εἰδέναι, φαῦλός τις ὢν ἐτύγχανεν, εἴπερ γε πιστεύειν δεῖ τοῖς προειρημένοις λόγοις.
<milestone n="147e" unit="section"/></p></sp><sp><speaker>Ἀλκιβιάδης</speaker><p>ἀλλ’ ἐμοὶ μὲν δοκεῖ, ὦ Σώκρατες· ἦ χαλεπῶς γ’ ἂν ἄλλοις τισὶ πιστεύσαιμι λόγοις, εἴπερ μηδὲ τούτοις.</p></sp><sp><speaker>Σωκράτης</speaker><p>καὶ ὀρθῶς γέ σοι δοκεῖ.</p></sp><sp><speaker>Ἀλκιβιάδης</speaker><p>πάλιν αὖ μοι δοκεῖ.</p></sp><sp><speaker>Σωκράτης</speaker><p>ἀλλὰ φέρε πρὸς Διός&mdash;ὁρᾷς γὰρ δήπου τὴν ἀπορίαν ὅση τε καὶ οἵα, ταύτης δὲ καὶ σύ μοι δοκεῖς κεκοινωνηκέναι· μεταβαλλόμενός γέ τοι ἄνω καὶ κάτω οὐδ’ ὁτιοῦν παύῃ, ἀλλ’ ὅτι ἂν μάλιστά σοι δόξῃ, τοῦτο καὶ ἐκδεδυκέναι αὖ
<milestone unit="page" n="148"/><milestone n="148a" unit="section"/>καὶ οὐκέτι ὡσαύτως δοκεῖν&mdash;εἰ οὖν σοί γ’ ἔτι καὶ νῦν ἐμφανὴς γενόμενος ὁ θεὸς πρὸς ὃν τυγχάνεις πορευόμενος ἐρωτήσειε, πρὶν ὁτιοῦν εὔξασθαί σε, εἰ ἐξαρκέσει σοι ἐκείνων τι γενέσθαι ὧνπερ καὶ ἐν ἀρχῇ ἐλέγετο, εἴτε καὶ αὐτῷ σοι ἐπιτρέψειεν εὔξασθαι, τί ποτ’ ἂν οἴει ἢ τῶν παρ’ ἐκείνου διδομένων λαμβάνων ἢ αὐτὸς εὐξάμενος γενέσθαι τοῦ καιροῦ τυχεῖν;</p></sp><sp><speaker>Ἀλκιβιάδης</speaker><p>ἀλλὰ μὰ τοὺς θεούς, ἐγὼ μὲν οὐθὲν ἂν ἔχοιμί σοι εἰπεῖν, ὦ Σώκρατες, οὕτως· ἀλλὰ μάργον τί μοι δοκεῖ εἶναι,
<milestone n="148b" unit="section"/>καὶ ὡς ἀληθῶς πολλῆς φυλακῆς, ὅπως μὴ λήσει τις αὑτὸν εὐχόμενος μὲν κακά, δοκῶν δὲ τἀγαθά, ἔπειτ’ ὀλίγον ἐπισχών, ὅπερ καὶ σὺ ἔλεγες, παλινῳδῇ, ἀνευχόμενος ἅττ’ ἂν τὸ πρῶτον εὔξηται.</p></sp><sp><speaker>Σωκράτης</speaker><p>ἆρ’ οὖν οὐχὶ εἰδώς τι πλέον ἡμῶν ὁ ποιητής, οὗ καὶ ἐν ἀρχῇ τοῦ λόγου ἐπεμνήσθην, τὰ δειλὰ καὶ εὐχομένοις ἀπαλέξειν ἐκέλευεν;</p></sp><sp><speaker>Ἀλκιβιάδης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>τοῦτον μὲν τοίνυν, ὦ Ἀλκιβιάδη, καὶ Λακεδαιμόνιοι
<milestone n="148c" unit="section"/>τὸν ποιητὴν ἐζηλωκότες, εἴτε καὶ αὐτοὶ οὕτως ἐπεσκεμμένοι, καὶ ἰδίᾳ καὶ δημοσίᾳ ἑκάστοτε παραπλησίαν εὐχὴν εὔχονται, τὰ καλὰ ἐπὶ τοῖς ἀγαθοῖς τοὺς θεοὺς διδόναι κελεύοντες αὖ σφίσιν αὐτοῖς· πλείω δ’ οὐδεὶς ἂν ἐκείνων εὐξαμένων ἀκούσειεν. τοιγαροῦν εἰς τὸ παρῆκον τοῦ χρόνου οὐδένων ἧττον εὐτυχεῖς εἰσιν ἄνθρωποι· εἰ δ’ ἄρα καὶ συμβέβηκεν αὐτοῖς ὥστε μὴ πάντα εὐτυχεῖν, ἀλλ’ οὖν &amp;lt;οὐ&amp;gt; διὰ
<milestone n="148d" unit="section"/>τὴν ἐκείνων εὐχήν, ἐπὶ τοῖς θεοῖς δ’ ἐστὶν ὥστε οἶμαι καὶ διδόναι ἅττ’ ἄν τις εὐχόμενος τυγχάνῃ καὶ τἀναντία τούτων. βούλομαι δέ σοι καὶ ἕτερόν τι διηγήσασθαι, ὅ ποτε ἤκουσα &lsqb;τῶν πρεσβυτέρων&rsqb; τινῶν, ὡς Ἀθηναίοις καὶ Λακεδαιμονίοις διαφορᾶς γενομένης συνέβαινεν ἀεὶ τῇ πόλει ἡμῶν ὥστε καὶ κατὰ γῆν καὶ κατὰ θάλατταν ὁπότε μάχη γένοιτο δυστυχεῖν καὶ μηδέποτε δύνασθαι κρατῆσαι· τοὺς οὖν Ἀθηναίους ἀγανακτοῦντας τῷ πράγματι καὶ ἀπορουμένους τίνι
<milestone n="148e" unit="section"/>χρὴ μηχανῇ τῶν παρόντων κακῶν ἀποτροπὴν εὑρεῖν, βουλευομένοις αὐτοῖς δοκεῖν κράτιστον εἶναι πέμψαντας πρὸς Ἄμμωνα ἐκεῖνον ἐπερωτᾶν· ἔτι δὲ πρὸς τούτοις τάδε, &lsqb;καὶ&rsqb; ἀνθ’ ὅτου ποτὲ Λακεδαιμονίοις οἱ θεοὶ μᾶλλον νίκην διδόασιν ἢ σφίσιν αὐτοῖς, οἳ πλείστας, φάναι, μὲν θυσίας καὶ καλλίστας τῶν Ἑλλήνων ἄγομεν, ἀναθήμασί τε κεκοσμήκαμεν τὰ ἱερὰ αὐτῶν ὡς οὐδένες ἄλλοι, πομπάς τε πολυτελεστάτας καὶ σεμνοτάτας ἐδωρούμεθα τοῖς θεοῖς ἀν’ ἕκαστον ἔτος, καὶ
<milestone unit="page" n="149"/><milestone n="149a" unit="section"/>ἐτελοῦμεν χρήματα ὅσα οὐδ’ ἇλλοι σύμπαντες Ἕλληνες· Λακεδαιμονίοις δέ, φάναι, οὐδεπώποτ’ ἐμέλησεν οὐδὲν τούτων, ἀλλ’ οὕτως ὀλιγώρως διάκεινται πρὸς τοὺς θεούς, ὥστε καὶ ἀνάπηρα θύουσιν ἑκάστοτε καὶ τἆλλα πάντα οὐκ ὀλίγῳ ἐνδεεστέρως τιμῶσιν ἤπερ ἡμεῖς, χρήματα οὐδὲν ἐλάττω κεκτημένοι τῆς ἡμετέρας πόλεως. ἐπεὶ δὴ εἰρηκέναι ταῦτα καὶ ἐπερωτῆσαι τί χρὴ πράττοντας αὐτοὺς τῶν παρόντων κακῶν ἀπαλλαγὴν εὑρεῖν, ἄλλο μὲν οὐθὲν ἀποκριθῆναι τὸν
<milestone n="149b" unit="section"/>προφήτην&mdash;τὸν γὰρ θεὸν οὐκ ἐᾶν δῆλον ὅτι&mdash;καλέσαντα δὲ αὐτόν, Ἀθηναίοις, φάναι, τάδε λέγει Ἄμμων· φησὶν ἂν βούλεσθαι αὑτῷ τὴν Λακεδαιμονίων εὐφημίαν εἶναι μᾶλλον ἢ τὰ σύμπαντα τῶν Ἑλλήνων ἱερά. τοσαῦτα εἰπεῖν, οὐκέτι περαιτέρω. τήν γ’ οὖν εὐφημίαν οὐκ ἄλλην τινά μοι δοκεῖ λέγειν ὁ θεὸς ἢ τὴν εὐχὴν αὐτῶν· ἔστι γὰρ τῷ ὄντι πολὺ
<milestone n="149c" unit="section"/>διαφέρουσα τῶν ἄλλων. οἱ μὲν γὰρ ἄλλοι Ἕλληνες οἱ μὲν χρυσόκερως βοῦς παραστησάμενοι, ἕτεροι δ’ ἀναθήμασι δωρούμενοι τοὺς θεούς, εὔχονται ἅττ’ ἂν τύχῃ ταῦτα, ἄντε ἀγαθὰ ἄντε κακά· βλασφημούντων οὖν αὐτῶν ἀκούοντες οἱ θεοὶ οὐκ ἀποδέχονται τὰς πολυτελεῖς ταυτασὶ πομπάς τε καὶ θυσίας. ἀλλὰ δοκεῖ μοι πολλῆς φυλακῆς δεῖσθαι καὶ σκέψεως ὅτι ποτὲ ῥητέον ἐστὶ καὶ μή.<milestone ed="P" unit="para"/>εὑρήσεις δὲ καὶ παρ’ Ὁμήρῳ ἕτερα παραπλήσια τούτοις
    <milestone n="149d" unit="section"/>εἰρημένα. φησὶν γὰρ τοὺς Τρῶας ἔπαυλιν ποιουμένους<quote type="verse"><l met="dactylic">ἔρδειν ἀθανάτοισι τεληέσσας ἑκατόμβας·</l></quote><bibl n="Hom. Il. 8.548">Hom. Il. 8.548</bibl>τὴν δὲ κνῖσαν ἐκ τοῦ πεδίου τοὺς ἀνέμους φέρειν οὐρανὸν εἴσω<quote type="verse"><l met="dactylic">ἡδεῖαν· τῆς δ’ οὔ τι θεοὺς μάκαρας δατέεσθαι,</l><l>οὐδ’ ἐθέλειν· μάλα γάρ σφιν ἀπήχθετο Ἴλιος ἱρὴ</l></quote>
<milestone n="149e" unit="section"/><cit><quote type="verse"><l met="c">καὶ Πρίαμος καὶ λαὸς ἐυμμελίω Πριάμοιο·</l></quote><bibl>Hom. Il. 8.550-2</bibl></cit>ὥστε οὐδὲν αὐτοῖς ἦν προύργου θύειν τε καὶ δῶρα τελεῖν μάτην, θεοῖς ἀπηχθημένους. οὐ γὰρ οἶμαι τοιοῦτόν ἐστι τὸ τῶν θεῶν ὥστε ὑπὸ δώρων παράγεσθαι οἷον κακὸν τοκιστήν· ἀλλὰ καὶ ἡμεῖς εὐήθη λόγον λέγομεν, ἀξιοῦντες Λακεδαιμονίων ταύτῃ περιεῖναι. καὶ γὰρ ἂν δεινὸν εἴη εἰ πρὸς τὰ δῶρα καὶ τὰς θυσίας ἀποβλέπουσιν ἡμῶν οἱ θεοὶ ἀλλὰ μὴ πρὸς τὴν ψυχήν, ἄν τις ὅσιος καὶ δίκαιος ὢν
<milestone unit="page" n="150"/><milestone n="150a" unit="section"/>τυγχάνῃ. πολλῷ γε μᾶλλον οἶμαι ἢ πρὸς τὰς πολυτελεῖς ταύτας πομπάς τε καὶ θυσίας, ἃς οὐδὲν κωλύει πολλὰ μὲν εἰς θεούς, πολλὰ δ’ εἰς ἀνθρώπους ἡμαρτηκότας καὶ ἰδιώτην καὶ πόλιν ἔχειν ἀν’ ἕκαστον ἔτος τελεῖν· οἱ δέ, ἅτε οὐ δωροδόκοι ὄντες, καταφρονοῦσιν ἁπάντων τούτων, ὥς φησιν ὁ θεὸς καὶ θεῶν προφήτης. κινδυνεύει γοῦν καὶ παρὰ θεοῖς καὶ παρ’ ἀνθρώποις τοῖς νοῦν ἔχουσι δικαιοσύνη τε
<milestone n="150b" unit="section"/>καὶ φρόνησις διαφερόντως τετιμῆσθαι· φρόνιμοι δὲ καὶ δίκαιοι οὐκ ἄλλοι τινές εἰσιν &lsqb;ἢ&rsqb; τῶν εἰδότων ἃ δεῖ πράττειν καὶ λέγειν καὶ πρὸς θεοὺς καὶ πρὸς ἀνθρώπους. βουλοίμην δ’ ἂν καὶ σοῦ πυθέσθαι ὅτι ποτ’ ἐν νῷ ἔχεις πρὸς ταῦτα.</p></sp><sp><speaker>Ἀλκιβιάδης</speaker><p>ἀλλ’ ἐμοὶ μέν, ὦ Σώκρατες, οὐκ ἄλλῃ πῃ δοκεῖ ἢ ᾗπερ σοί τε καὶ τῷ θεῷ· οὐδὲ γὰρ ἂν εἰκὸς εἴη ἀντίψηφον ἐμὲ τῷ θεῷ γενέσθαι.</p></sp><sp><speaker>Σωκράτης</speaker><p>οὐκοῦν μέμνησαι ἐν πολλῇ ἀπορίᾳ φάσκων εἶναι,
<milestone n="150c" unit="section"/>ὅπως μὴ λάθῃς σεαυτὸν εὐχόμενος κακά, δοκῶν δὲ ἀγαθά;</p></sp><sp><speaker>Ἀλκιβιάδης</speaker><p>ἔγωγε.</p></sp><sp><speaker>Σωκράτης</speaker><p>ὁρᾷς οὖν ὡς οὐκ ἀσφαλές σοί ἐστιν ἐλθεῖν πρὸς τὸν θεὸν εὐξομένῳ, ἵνα μηδ’ ἂν οὕτω τύχῃ, βλασφημοῦντός σου ἀκούων οὐθὲν ἀποδέξηται τῆς θυσίας ταύτης, τυχὸν δὲ καὶ ἕτερόν τι προσαπολαύσῃς. ἐμοὶ μὲν οὖν δοκεῖ βέλτιστον εἶναι ἡσυχίαν ἔχειν· τῇ μὲν γὰρ Λακεδαιμονίων εὐχῇ διὰ τὴν μεγαλοψυχίαν&mdash;τοῦτο γὰρ κάλλιστον τῶν ἐν ἀφροσύνῃ γε ὀνομάτων&mdash;οὐκ ἂν οἶμαί σε ἐθέλειν χρῆσθαι.
<milestone n="150d" unit="section"/>ἀναγκαῖον οὖν ἐστι περιμένειν ἕως ἄν τις μάθῃ ὡς δεῖ πρὸς θεοὺς καὶ πρὸς ἀνθρώπους διακεῖσθαι.</p></sp><sp><speaker>Ἀλκιβιάδης</speaker><p>πότε οὖν παρέσται ὁ χρόνος οὗτος, ὦ Σώκρατες, καὶ τίς ὁ παιδεύσων; ἥδιστα γὰρ ἄν μοι δοκῶ ἰδεῖν τοῦτον τὸν ἄνθρωπον τίς ἐστιν.</p></sp><sp><speaker>Σωκράτης</speaker><p>οὗτος ᾧ μέλει περὶ σοῦ. ἀλλὰ δοκεῖ μοι, ὥσπερ τῷ Διομήδει φησὶν τὴν Ἀθηνᾶν Ὅμηρος ἀπὸ τῶν ὀφθαλμῶν ἀφελεῖν τὴν ἀχλύν,<quote type="verse"><l met="dactylic">ὄφρ’ εὖ γιγνώσκοι ἠμὲν θεὸν ἠδὲ καὶ ἄνδρα,</l></quote><bibl n="Hom. Il. 5.127">Hom. Il. 5.127</bibl>
<milestone n="150e" unit="section"/>οὕτω καὶ σοὶ δεῖν ἀπὸ τῆς ψυχῆς πρῶτον τὴν ἀχλὺν ἀφελόντα, ἣ νῦν παροῦσα τυγχάνει, τὸ τηνικαῦτ’ ἤδη προσφέρειν δι’ ὧν μέλλεις γνώσεσθαι ἠμὲν κακὸν ἠδὲ καὶ ἐσθλόν. νῦν μὲν γὰρ οὐκ ἄν μοι δοκεῖς δυνηθῆναι.</p></sp><sp><speaker>Ἀλκιβιάδης</speaker><p>ἀφαιρείτω, εἴτε βούλεται τὴν ἀχλὺν εἴτε ἄλλο τι· ὡς ἐγὼ παρεσκεύασμαι μηθὲν ἂν φυγεῖν τῶν ὑπ’ ἐκείνου προσταττομένων, ὅστις ποτ’ ἐστὶν ἅνθρωπος, εἴ γε μέλλοιμι βελτίων γενέσθαι.
<milestone unit="page" n="151"/><milestone n="151a" unit="section"/></p></sp><sp><speaker>Σωκράτης</speaker><p>ἀλλὰ μὴν κἀκεῖνος θαυμαστὴν ὅσην περὶ σὲ προθυμίαν ἔχει.</p></sp><sp><speaker>Ἀλκιβιάδης</speaker><p>εἰς τότε τοίνυν καὶ τὴν θυσίαν ἀναβάλλεσθαι κράτιστον εἶναί μοι δοκεῖ.</p></sp><sp><speaker>Σωκράτης</speaker><p>καὶ ὀρθῶς γέ σοι δοκεῖ· ἀσφαλέστερον γάρ ἐστιν ἢ παρακινδυνεύειν τοσοῦτον κίνδυνον.</p></sp><sp><speaker>Ἀλκιβιάδης</speaker><p>ἀλλὰ πῶς, ὦ Σώκρατες; καὶ μὴν τουτονὶ τὸν στέφανον, ἐπειδή μοι δοκεῖς καλῶς συμβεβουλευκέναι, σοὶ
    <milestone n="151b" unit="section"/>περιθήσω· τοῖς θεοῖς δὲ καὶ στεφάνους καὶ τἆλλα πάντα τὰ νομιζόμενα τότε δώσομεν, ὅταν ἐκείνην τὴν ἡμέραν ἐλθοῦσαν ἴδω. ἥξει δ’ οὐ διὰ μακροῦ τούτων θελόντων.</p></sp><sp><speaker>Σωκράτης</speaker><p>ἀλλὰ δέχομαι καὶ τοῦτο, καὶ ἄλλο δὲ ἄν τι τῶν παρὰ σοῦ δοθέντων ἡδέως ἴδοιμι δεξάμενον ἐμαυτόν. ὥσπερ δὲ καὶ ὁ Κρέων Εὐριπίδῃ πεποίηται τὸν Τειρεσίαν ἰδὼν ἔχοντα τὰ στέφη καὶ ἀκούσας ἀπὸ τῶν πολεμίων ἀπαρχὰς αὐτὸν εἰληφέναι διὰ τὴν τέχνην,<quote type="verse"><l met="iambic">οἰωνὸν ἐθέμην, φησί, καλλίνικα &amp;lt;σὰ&amp;gt; στέφη·</l><l>ἐν γὰρ κλύδωνι κείμεθ’, ὥσπερ οἶσθα σύ·</l></quote><bibl n="Eur. Phoen. 858">Eur. Phoen. 858-9</bibl>οὕτω δὲ κἀγὼ παρὰ σοῦ τὴν δόξαν ταύτην οἰωνὸν τίθεμαι.
<milestone n="151c" unit="section"/>δοκῶ δέ μοι οὐκ ἐν ἐλάττονι κλύδωνι τοῦ Κρέοντος εἶναι, καὶ βουλοίμην ἂν καλλίνικος γενέσθαι τῶν σῶν ἐραστῶν.</p></sp></body></text>

<text n="Hipparch."><body>
<head>Ἱππάρχος</head>
<castList><castItem type="role"><role>*swkra/ths</role></castItem><castItem type="role"><role>*(etai=ros</role></castItem></castList>
<milestone unit="page" n="225"/><milestone n="225a" unit="section"/><sp><speaker>Σωκράτης</speaker><p>τί γὰρ τὸ φιλοκερδές; τί ποτέ ἐστιν, καὶ τίνες οἱ φιλοκερδεῖς;</p></sp><sp><speaker>Ἑταῖρος</speaker><p>ἐμοὶ μὲν δοκοῦσιν οἳ ἂν κερδαίνειν ἀξιῶσιν ἀπὸ τῶν μηδενὸς ἀξίων.</p></sp><sp><speaker>Σωκράτης</speaker><p>πότερον οὖν σοι δοκοῦσιν γιγνώσκοντες ὅτι οὐδενός ἐστιν ἄξια, ἢ ἀγνοοῦντες; εἰ γὰρ ἀγνοοῦντες, ἀνοήτους λέγεις τοὺς φιλοκερδεῖς.</p></sp><sp><speaker>Ἑταῖρος</speaker><p>ἀλλ’ οὐκ ἀνοήτους λέγω, ἀλλὰ πανούργους καὶ
<milestone n="225b" unit="section"/>πονηροὺς καὶ ἥττους τοῦ κέρδους, γιγνώσκοντας ὅτι οὐδενὸς ἄξιά ἐστιν ἀφ’ ὧν τολμῶσι κερδαίνειν, ὅμως τολμᾶν φιλοκερδεῖν δι’ ἀναισχυντίαν.</p></sp><sp><speaker>Σωκράτης</speaker><p>ἆρ’ οὖν τοιόνδε λέγεις τὸν φιλοκερδῆ, οἷον ἐὰν φυτεύων γεωργὸς ἀνὴρ καὶ γιγνώσκων ὅτι οὐδενὸς ἄξιον τὸ φυτόν, ἀξιοῖ ἀπὸ τούτου ἐκτραφέντος κερδαίνειν; ἆρα τοιοῦτον αὐτὸν λέγεις;</p></sp><sp><speaker>Ἑταῖρος</speaker><p>ἀπὸ παντὸς ὅ γε φιλοκερδής, ὦ Σώκρατες, οἴεται δεῖν κερδαίνειν.</p></sp><sp><speaker>Σωκράτης</speaker><p>μή μοι οὕτως εἰκῇ, ὥσπερ τι ἠδικημένος ὑπό τινος,
<milestone n="225c" unit="section"/>ἀλλὰ προσέχων ἐμοὶ τὸν νοῦν ἀπόκριναι, ὥσπερ ἂν εἰ ἐξ ἀρχῆς πάλιν ἠρώτων· οὐχὶ ὁμολογεῖς τὸν φιλοκερδῆ ἐπιστήμονα εἶναι περὶ τῆς ἀξίας τούτου ὅθεν κερδαίνειν ἀξιοῖ;</p></sp><sp><speaker>Ἑταῖρος</speaker><p>ἔγωγε.</p></sp><sp><speaker>Σωκράτης</speaker><p>τίς οὖν ἐπιστήμων περὶ φυτῶν τῆς ἀξίας, ἐν ὁποίᾳ ἄξια φυτευθῆναι καὶ ὥρᾳ καὶ χώρᾳ; ἵνα τι καὶ ἡμεῖς τῶν σοφῶν ῥημάτων ἐμβάλωμεν, ὧν οἱ δεξιοὶ περὶ τὰς δίκας καλλιεποῦνται.
<milestone n="225d" unit="section"/></p></sp><sp><speaker>Ἑταῖρος</speaker><p>ἐγὼ μὲν οἶμαι γεωργόν.</p></sp><sp><speaker>Σωκράτης</speaker><p>τὸ οὖν ἀξιοῦν κερδαίνειν ἄλλο τι λέγεις ἢ οἴεσθαι δεῖν κερδαίνειν;</p></sp><sp><speaker>Ἑταῖρος</speaker><p>τοῦτο λέγω.</p></sp><sp><speaker>Σωκράτης</speaker><p>μὴ τοίνυν με ἐπιχείρει ἐξαπατᾶν, ἄνδρα πρεσβύτερον
<milestone unit="page" n="226"/><milestone n="226a" unit="section"/>ἤδη οὕτω νέος ὤν, ἀποκρινόμενος ὥσπερ νυνδὴ ἃ οὐδ’  αὐτὸς οἴει, ἀλλ’ ὡς ἀληθῶς εἰπέ· ἆρ’ ἔστιν ὅντινα οἴει γεωργικὸν ἄνδρα γιγνόμενον, καὶ γιγνώσκοντα ὅτι οὐδενὸς ἄξιον φυτεύει τὸ φυτόν, οἴεσθαι ἀπὸ τούτου κερδαίνειν;</p></sp><sp><speaker>Ἑταῖρος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>τί δέ; ἱππικὸν ἄνδρα γιγνώσκοντα ὅτι οὐδενὸς ἄξια σιτία τῷ ἵππῳ παρέχει, ἀγνοεῖν αὐτὸν οἴει ὅτι τὸν ἵππον διαφθείρει;</p></sp><sp><speaker>Ἑταῖρος</speaker><p>οὐκ ἔγωγε.
<milestone n="226b" unit="section"/></p></sp><sp><speaker>Σωκράτης</speaker><p>οὐκ ἄρα οἴεταί γε ἀπὸ τούτων κερδαίνειν τῶν σιτίων τῶν μηδενὸς ἀξίων.</p></sp><sp><speaker>Ἑταῖρος</speaker><p>οὐχί.</p></sp><sp><speaker>Σωκράτης</speaker><p>τί δέ; κυβερνήτην μηδενὸς ἄξια ἱστία καὶ πηδάλια τῇ νηὶ παρεσκευασμένον ἀγνοεῖν οἴει ὅτι ζημιωθήσεται καὶ κινδυνεύσει καὶ αὐτὸς ἀπολέσθαι καὶ τὴν ναῦν ἀπολέσαι καὶ ἃ ἂν ἄγῃ πάντα;</p></sp><sp><speaker>Ἑταῖρος</speaker><p>οὐκ ἔγωγε.</p></sp><sp><speaker>Σωκράτης</speaker><p>οὐκ ἄρα οἴεταί γε κερδαίνειν ἀπὸ τῶν σκευῶν τῶν
<milestone n="226c" unit="section"/>μηδενὸς ἀξίων.</p></sp><sp><speaker>Ἑταῖρος</speaker><p>οὐ γάρ.</p></sp><sp><speaker>Σωκράτης</speaker><p>ἀλλὰ στρατηγὸς γιγνώσκων ὅτι ἡ στρατιὰ αὐτῷ οὐδενὸς ἄξια ὅπλα ἔχει, οἴεται ἀπὸ τούτων κερδαίνειν καὶ ἀξιοῖ κερδαίνειν;</p></sp><sp><speaker>Ἑταῖρος</speaker><p>οὐδαμῶς.</p></sp><sp><speaker>Σωκράτης</speaker><p>ἀλλ’ αὐλητὴς αὐλοὺς οὐδενὸς ἀξίους ἔχων ἢ κιθαριστὴς λύραν ἢ τοξότης τόξον ἢ ἄλλος ὁστισοῦν συλλήβδην τῶν δημιουργῶν ἢ τῶν ἄλλων τῶν ἐμφρόνων ἀνδρῶν μηδενὸς ἄξια ὄργανα ἢ ἄλλην παρασκευὴν ἡντιναοῦν ἔχων ἀπὸ τούτων οἴεται κερδαίνειν;
<milestone n="226d" unit="section"/></p></sp><sp><speaker>Ἑταῖρος</speaker><p>οὔκουν φαίνεταί γε.</p></sp><sp><speaker>Σωκράτης</speaker><p>τίνας οὖν ποτε λέγεις τοὺς φιλοκερδεῖς; οὐ γάρ που τούτους γε οὓς διεληλύθαμεν, &amp;lt;ἀλλ’&amp;gt; οἵτινες γιγνώσκοντες τὰ οὐδενὸς ἄξια ἀπὸ τούτων οἴονται δεῖν κερδαίνειν· ἀλλ’ οὕτω μέν, ὦ θαυμάσιε, ὡς σὺ λέγεις, οὐκ ἔστ’ ἀνθρώπων οὐδεὶς φιλοκερδής.</p></sp><sp><speaker>Ἑταῖρος</speaker><p>ἀλλ’ ἐγώ, ὦ Σώκρατες, βούλομαι λέγειν τούτους φιλοκερδεῖς εἶναι, οἳ ἑκάστοτε ὑπὸ ἀπληστίας καὶ πάνυ
<milestone n="226e" unit="section"/>σμικρὰ καὶ ὀλίγου ἄξια καὶ οὐδενὸς γλίχονται ὑπερφυῶς καὶ φιλοκερδοῦσιν.</p></sp><sp><speaker>Σωκράτης</speaker><p>οὐ δήπου, ὦ βέλτιστε, γιγνώσκοντες ὅτι οὐδενὸς ἄξιά ἐστιν· τοῦτο μὲν γὰρ ἤδη ἡμᾶς αὐτοὺς τῷ λόγῳ ἐξηλέγξαμεν ὅτι ἀδύνατον.</p></sp><sp><speaker>Ἑταῖρος</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν εἰ μὴ γιγνώσκοντες, δῆλον ὅτι ἀγνοοῦντες, οἰόμενοι δὲ τὰ οὐδενὸς ἄξια πολλοῦ ἄξια εἶναι.</p></sp><sp><speaker>Ἑταῖρος</speaker><p>φαίνεται.</p></sp><sp><speaker>Σωκράτης</speaker><p>ἄλλο τι οὖν οἵ γε φιλοκερδεῖς φιλοῦσι τὸ κέρδος;</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>κέρδος δὲ λέγεις ἐναντίον τῇ ζημίᾳ;
<milestone unit="page" n="227"/><milestone n="227a" unit="section"/></p></sp><sp><speaker>Ἑταῖρος</speaker><p>ἔγωγε.</p></sp><sp><speaker>Σωκράτης</speaker><p>ἔστιν οὖν ὅτῳ ἀγαθόν ἐστι ζημιοῦσθαι;</p></sp><sp><speaker>Ἑταῖρος</speaker><p>οὐδενί.</p></sp><sp><speaker>Σωκράτης</speaker><p>ἀλλὰ κακόν;</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>βλάπτονται ὑπὸ τῆς ζημίας ἄρα ἄνθρωποι.</p></sp><sp><speaker>Ἑταῖρος</speaker><p>βλάπτονται.</p></sp><sp><speaker>Σωκράτης</speaker><p>κακὸν ἄρα ἡ ζημία.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>ἐναντίον δὲ τῇ ζημίᾳ τὸ κέρδος.</p></sp><sp><speaker>Ἑταῖρος</speaker><p>ἐναντίον.</p></sp><sp><speaker>Σωκράτης</speaker><p>ἀγαθὸν ἄρα τὸ κέρδος.</p></sp><sp><speaker>Ἑταῖρος</speaker><p>ναί.
<milestone n="227b" unit="section"/></p></sp><sp><speaker>Σωκράτης</speaker><p>τοὺς οὖν τὸ ἀγαθὸν φιλοῦντας φιλοκερδεῖς καλεῖς.</p></sp><sp><speaker>Ἑταῖρος</speaker><p>ἔοικεν.</p></sp><sp><speaker>Σωκράτης</speaker><p>οὐ μανικούς γε, ὦ ἑταῖρε, λέγεις τοὺς φιλοκερδεῖς. ἀλλὰ σὺ αὐτὸς πότερον φιλεῖς ὃ ἂν ἀγαθὸν ᾖ, ἢ οὐ φιλεῖς;</p></sp><sp><speaker>Ἑταῖρος</speaker><p>ἔγωγε.</p></sp><sp><speaker>Σωκράτης</speaker><p>ἔστι δέ τι ἀγαθόν, ὃ οὐ φιλεῖς, ἀλλὰ κακόν;</p></sp><sp><speaker>Ἑταῖρος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>ἀλλὰ πάντα τὰ ἀγαθὰ ἴσως φιλεῖς.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>ἐροῦ δὴ καὶ ἐμὲ εἰ οὐ καὶ ἐγώ· ὁμολογήσω γὰρ καὶ
<milestone n="227c" unit="section"/>ἐγώ σοι φιλεῖν τἀγαθά. ἀλλὰ πρὸς ἐμοὶ καὶ σοὶ οἱ ἄλλοι ἄνθρωποι ἅπαντες οὐ δοκοῦσί σοι τἀγαθὰ φιλεῖν, τὰ δὲ κακὰ μισεῖν;</p></sp><sp><speaker>Ἑταῖρος</speaker><p>ἔμοιγε φαίνεται.</p></sp><sp><speaker>Σωκράτης</speaker><p>τὸ δὲ κέρδος ἀγαθὸν ὡμολογήσαμεν;</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>πάντες αὖ φιλοκερδεῖς φαίνονται τοῦτον τὸν τρόπον· ὃν δὲ τὸ πρότερον ἐλέγομεν, οὐδεὶς ἦν φιλοκερδής. ποτέρῳ οὖν ἄν τις τῷ λόγῳ χρώμενος οὐκ ἂν ἐξαμαρτάνοι;</p></sp><sp><speaker>Ἑταῖρος</speaker><p>εἴ τις, ὦ Σώκρατες οἶμαι ὀρθῶς λαμβάνοι τὸν
<milestone n="227d" unit="section"/>φιλοκερδῆ. ὀρθῶς δ’ ἐστὶ τοῦτον ἡγεῖσθαι φιλοκερδῆ, ὃς ἂν σπουδάζῃ ἐπὶ τούτοις καὶ ἀξιοῖ κερδαίνειν ἀπ’ αὐτῶν, ἀφ’ ὧν οἱ χρηστοὶ οὐ τολμῶσι κερδαίνειν.</p></sp><sp><speaker>Σωκράτης</speaker><p>ἀλλ’ ὁρᾷς, ὦ γλυκύτατε, τὸ κερδαίνειν ἄρτι ὡμολογήσαμεν εἶναι ὠφελεῖσθαι.</p></sp><sp><speaker>Ἑταῖρος</speaker><p>τί οὖν δὴ τοῦτο;</p></sp><sp><speaker>Σωκράτης</speaker><p>ὅτι καὶ τόδε αὐτῷ προσωμολογήσαμεν, βούλεσθαι τὰ ἀγαθὰ πάντας καὶ ἀεί.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ οἱ ἀγαθοὶ πάντα τὰ κέρδη βούλονται ἔχειν, εἴπερ ἀγαθά γέ ἐστιν.
<milestone n="227e" unit="section"/></p></sp><sp><speaker>Ἑταῖρος</speaker><p>οὐκ ἀφ’ ὧν γε μέλλουσιν, ὦ Σώκρατες, βλαβήσεσθαι τῶν κερδῶν.</p></sp><sp><speaker>Σωκράτης</speaker><p>βλαβήσεσθαι δὲ λέγεις ζημιώσεσθαι ἢ ἄλλο τι;</p></sp><sp><speaker>Ἑταῖρος</speaker><p>οὔκ, ἀλλὰ ζημιώσεσθαι λέγω.</p></sp><sp><speaker>Σωκράτης</speaker><p>ὑπὸ τοῦ κέρδους οὖν ζημιοῦνται ἢ ὑπὸ τῆς ζημίας ἄνθρωποι;</p></sp><sp><speaker>Ἑταῖρος</speaker><p>ὑπὸ ἀμφοτέρων· καὶ γὰρ ὑπὸ τῆς ζημίας ζημιοῦνται καὶ ὑπὸ τοῦ κέρδους τοῦ πονηροῦ.</p></sp><sp><speaker>Σωκράτης</speaker><p>ἦ δοκεῖ οὖν τί σοι χρηστὸν καὶ ἀγαθὸν πρᾶγμα πονηρὸν εἶναι;</p></sp><sp><speaker>Ἑταῖρος</speaker><p>οὐκ ἔμοιγε.
<milestone unit="page" n="228"/><milestone n="228a" unit="section"/></p></sp><sp><speaker>Σωκράτης</speaker><p>οὐκοῦν ὡμολογήσαμεν ὀλίγον πρότερον τὸ κέρδος τῇ ζημίᾳ κακῷ ὄντι ἐναντίον εἶναι;</p></sp><sp><speaker>Ἑταῖρος</speaker><p>φημί.</p></sp><sp><speaker>Σωκράτης</speaker><p>ἐναντίον δὲ ὂν κακῷ ἀγαθὸν εἶναι;</p></sp><sp><speaker>Ἑταῖρος</speaker><p>ὡμολογήσαμεν γάρ.</p></sp><sp><speaker>Σωκράτης</speaker><p>ὁρᾷς οὖν, ἐπιχειρεῖς με ἐξαπατᾶν, ἐπίτηδες ἐναντία λέγων οἷς ἄρτι ὡμολογήσαμεν.</p></sp><sp><speaker>Ἑταῖρος</speaker><p>οὐ μὰ Δία, ὦ Σώκρατες, ἀλλὰ τοὐναντίον σύ με ἐξαπατᾷς καὶ οὐκ οἶδα ὅπῃ ἐν τοῖς λόγοις ἄνω καὶ κάτω στρέφεις.
<milestone n="228b" unit="section"/></p></sp><sp><speaker>Σωκράτης</speaker><p>εὐφήμει· οὐ μεντἂν καλῶς ποιοίην οὐ πειθόμενος ἀνδρὶ ἀγαθῷ καὶ σοφῷ.</p></sp><sp><speaker>Ἑταῖρος</speaker><p>τίνι τούτῳ; καὶ τί μάλιστα;</p></sp><sp><speaker>Σωκράτης</speaker><p>πολίτῃ μὲν ἐμῷ τε καὶ σῷ, Πεισιστράτου δὲ ὑεῖ τοῦ ἐκ Φιλαϊδῶν, Ἱππάρχῳ, ὃς τῶν Πεισιστράτου παίδων ἦν πρεσβύτατος καὶ σοφώτατος, ὃς ἄλλα τε πολλὰ καὶ καλὰ ἔργα σοφίας ἀπεδείξατο, καὶ τὰ Ὁμήρου ἔπη πρῶτος ἐκόμισεν εἰς τὴν γῆν ταυτηνί, καὶ ἠνάγκασε τοὺς ῥαψῳδοὺς Παναθηναίοις ἐξ ὑπολήψεως ἐφεξῆς αὐτὰ διιέναι, ὥσπερ νῦν ἔτι
<milestone n="228c" unit="section"/>οἵδε ποιοῦσιν, καὶ ἐπ’ Ἀνακρέοντα τὸν Τήιον πεντηκόντορον στείλας ἐκόμισεν εἰς τὴν πόλιν, Σιμωνίδην δὲ τὸν Κεῖον ἀεὶ περὶ αὑτὸν εἶχεν, μεγάλοις μισθοῖς καὶ δώροις πείθων· ταῦτα δ’ ἐποίει βουλόμενος παιδεύειν τοὺς πολίτας, ἵν’ ὡς βελτίστων ὄντων αὐτῶν ἄρχοι, οὐκ οἰόμενος δεῖν οὐδενὶ σοφίας φθονεῖν, ἅτε ὢν καλός τε κἀγαθός. ἐπειδὴ δὲ αὐτῷ οἱ περὶ τὸ ἄστυ τῶν πολιτῶν πεπαιδευμένοι ἦσαν καὶ
<milestone n="228d" unit="section"/>ἐθαύμαζον αὐτὸν ἐπὶ σοφίᾳ, ἐπιβουλεύων αὖ τοὺς ἐν τοῖς ἀγροῖς παιδεῦσαι ἔστησεν αὐτοῖς Ἑρμᾶς κατὰ τὰς ὁδοὺς ἐν μέσῳ τοῦ ἄστεος καὶ τῶν δήμων ἑκάστων, κἄπειτα τῆς σοφίας τῆς αὑτοῦ, ἥν τ’ ἔμαθεν καὶ ἣν αὐτὸς ἐξηῦρεν, ἐκλεξάμενος ἃ ἡγεῖτο σοφώτατα εἶναι, ταῦτα αὐτὸς ἐντείνας εἰς ἐλεγεῖον αὑτοῦ ποιήματα καὶ ἐπιδείγματα τῆς σοφίας ἐπέγραψεν,
<milestone n="228e" unit="section"/>ἵνα πρῶτον μὲν τὰ ἐν Δελφοῖς γράμματα τὰ σοφὰ  ταῦτα μὴ θαυμάζοιεν οἱ πολῖται αὐτοῦ, τό τε <quote type="prose">gnw=qi sauto/n</quote> καὶ τὸ <quote type="prose">mhde\n a)/gan</quote> καὶ τἆλλα τὰ τοιαῦτα, ἀλλὰ τὰ Ἱππάρχου ῥήματα μᾶλλον σοφὰ ἡγοῖντο, ἔπειτα παριόντες ἄνω καὶ κάτω καὶ ἀναγιγνώσκοντες καὶ γεῦμα λαμβάνοντες αὐτοῦ τῆς σοφίας φοιτῷεν ἐκ τῶν ἀγρῶν καὶ ἐπὶ τὰ λοιπὰ παιδευθησόμενοι. ἐστὸν δὲ δύο τὠπιγράμματε· ἐν μὲν τοῖς
<milestone unit="page" n="229"/><milestone n="229a" unit="section"/>ἐπ’ ἀριστερὰ τοῦ Ἑρμοῦ ἑκάστου ἐπιγέγραπται λέγων ὁ Ἑρμῆς ὅτι ἐν μέσῳ τοῦ ἄστεος καὶ τοῦ δήμου ἕστηκεν, ἐν δὲ τοῖς ἐπὶ δεξιά&mdash;<quote type="inscription"><l met="elegiac">μνῆμα τόδ’ Ἱππάρχου· στεῖχε δίκαια φρονῶν</l></quote>φησίν. ἔστι δὲ τῶν ποιημάτων καὶ ἄλλα ἐν ἄλλοις Ἑρμαῖς πολλὰ καὶ καλὰ ἐπιγεγραμμένα· ἔστι δὲ δὴ καὶ τοῦτο ἐπὶ τῇ Στειριακῇ ὁδῷ, ἐν ᾧ λέγει&mdash;
<milestone n="229b" unit="section"/><quote type="inscript"><l met="elegiac">μνῆμα τόδ’ Ἱππάρχου· μὴ φίλον ἐξαπάτα.</l></quote>ἐγὼ οὖν σὲ ἐμοὶ ὄντα φίλον οὐ δήπου τολμῴην ἂν ἐξαπατᾶν καὶ ἐκείνῳ τοιούτῳ ὄντι ἀπιστεῖν, οὗ καὶ ἀποθανόντος τρία ἔτη ἐτυραννεύθησαν Ἀθηναῖοι ὑπὸ τοῦ ἀδελφοῦ αὐτοῦ Ἱππίου, καὶ πάντων ἂν τῶν παλαιῶν ἤκουσας ὅτι ταῦτα μόνον τὰ ἔτη τυραννὶς ἐγένετο ἐν Ἀθήναις, τὸν δ’ ἄλλον χρόνον ἐγγύς τι ἔζων Ἀθηναῖοι ὥσπερ ἐπὶ Κρόνου βασιλεύοντος. λέγεται δὲ ὑπὸ τῶν χαριεστέρων ἀνθρώπων καὶ ὁ θάνατος αὐτοῦ
<milestone n="229c" unit="section"/>γενέσθαι οὐ δι’ ἃ οἱ πολλοὶ ᾠήθησαν, διὰ τὴν τῆς ἀδελφῆς ἀτιμίαν τῆς κανηφορίας&mdash;ἐπεὶ τοῦτό γε εὔηθες&mdash;ἀλλὰ τὸν μὲν Ἁρμόδιον γεγονέναι παιδικὰ τοῦ Ἀριστογείτονος καὶ πεπαιδεῦσθαι ὑπ’ ἐκείνου, μέγα δ’ ἐφρόνει ἄρα καὶ ὁ Ἀριστογείτων ἐπὶ τῷ παιδεῦσαι ἄνθρωπον, καὶ ἀνταγωνιστὴν ἡγεῖτο εἶναι τὸν Ἵππαρχον. ἐν ἐκείνῳ δὲ τῷ χρόνῳ αὐτὸν τὸν
<milestone n="229d" unit="section"/>Ἁρμόδιον τυγχάνειν ἐρῶντά τινος τῶν νέων τε καὶ καλῶν καὶ γενναίων τῶν τότε&mdash;καὶ λέγουσι τοὔνομα αὐτοῦ, ἐγὼ δὲ οὐ μέμνημαι&mdash;τὸν οὖν νεανίσκον τοῦτον τέως μὲν θαυμάζειν τόν τε Ἁρμόδιον καὶ τὸν Ἀριστογείτονα ὡς σοφούς, ἔπειτα συγγενόμενον τῷ Ἱππάρχῳ καταφρονῆσαι ἐκείνων, καὶ τοὺς περιαλγήσαντας ταύτῃ τῇ ἀτιμίᾳ οὕτως ἀποκτεῖναι τὸν Ἵππαρχον.</p></sp><sp><speaker>Ἑταῖρος</speaker><p>κινδυνεύεις τοίνυν, ὦ Σώκρατες, ἢ οὐ φίλον με ἡγεῖσθαι ἤ, εἰ ἡγῇ φίλον, οὐ πείθεσθαι Ἱππάρχῳ· ἐγὼ γὰρ
<milestone n="229e" unit="section"/>ὅπως οὐ σὺ ἐμὲ ἐξαπατᾷς&mdash;οὐκ οἶδ’ ὅντινα μέντοι τρόπον&mdash; ἐν τοῖς λόγοις, οὐ δύναμαι πεισθῆναι.</p></sp><sp><speaker>Σωκράτης</speaker><p>ἀλλὰ μὴν καὶ ὥσπερ πεττεύων ἐθέλω σοι ἐν τοῖς λόγοις ἀναθέσθαι ὅτι βούλει τῶν εἰρημένων, ἵνα μὴ οἴῃ ἐξαπατᾶσθαι. πότερον γὰρ τοῦτό σοι ἀναθῶμαι, ὡς οὐχὶ τῶν ἀγαθῶν πάντες ἐπιθυμοῦσιν ἄνθρωποι;</p></sp><sp><speaker>Ἑταῖρος</speaker><p>μή μοί γε.</p></sp><sp><speaker>Σωκράτης</speaker><p>ἀλλ’ ὡς τὸ ζημιοῦσθαι καὶ ἡ ζημία οὐ κακόν;</p></sp><sp><speaker>Ἑταῖρος</speaker><p>μή μοί γε.</p></sp><sp><speaker>Σωκράτης</speaker><p>ἀλλ’ ὡς οὐ τῇ ζημίᾳ καὶ τῷ ζημιοῦσθαι τὸ κέρδος καὶ τὸ κερδαίνειν ἐναντίον;
<milestone unit="page" n="230"/><milestone n="230a" unit="section"/></p></sp><sp><speaker>Ἑταῖρος</speaker><p>μηδὲ τοῦτο.</p></sp><sp><speaker>Σωκράτης</speaker><p>ἀλλ’ ὡς ἐναντίον ὂν τῷ κακῷ οὐκ ἀγαθόν ἐστι τὸ κερδαίνειν;</p></sp><sp><speaker>Ἑταῖρος</speaker><p>οὔτι πᾶν γε· τουτί μοι ἀνάθου.</p></sp><sp><speaker>Σωκράτης</speaker><p>δοκεῖ ἄρα σοι, ὡς ἔοικε, τοῦ κέρδους τὸ μέν τι ἀγαθὸν εἶναι, τὸ δέ τι κακόν.</p></sp><sp><speaker>Ἑταῖρος</speaker><p>ἔμοιγε.</p></sp><sp><speaker>Σωκράτης</speaker><p>ἀνατίθεμαι τοίνυν σοὶ τοῦτο· ἔστω γὰρ δὴ κέρδος τι ἀγαθὸν καὶ ἕτερον κέρδος τι κακόν. κέρδος δέ γε οὐδὲν μᾶλλόν ἐστιν αὐτῶν τὸ ἀγαθὸν ἢ τὸ κακόν· ἦ γάρ;</p></sp><sp><speaker>Ἑταῖρος</speaker><p>πῶς με ἐρωτᾷς;</p></sp><sp><speaker>Σωκράτης</speaker><p>ἐγὼ φράσω. σιτίον ἐστίν τι ἀγαθόν τε καὶ κακόν;
<milestone n="230b" unit="section"/></p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>ἆρ’ οὖν μᾶλλόν τι αὐτῶν ἐστι τὸ ἕτερον τοῦ ἑτέρου σιτίον, ἢ ὁμοίως τοῦτό γε, σιτία, ἐστὸν ἀμφότερα καὶ ταύτῃ γε οὐδὲν διαφέρει τὸ ἕτερον τοῦ ἑτέρου, κατὰ τὸ σιτίον εἶναι, ἀλλὰ ᾗ τὸ μὲν αὐτῶν ἀγαθόν, τὸ δὲ κακόν;</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ ποτὸν καὶ τἆλλα πάντα, ὅσα τῶν ὄντων ταὐτὰ ὄντα τὰ μὲν πέπονθεν ἀγαθὰ εἶναι, τὰ δὲ κακά, οὐδὲν ἐκείνῃ γε διαφέρει τὸ ἕτερον τοῦ ἑτέρου, ᾗ τὸ
<milestone n="230c" unit="section"/>αὐτό ἐστιν; ὥσπερ ἄνθρωπος δήπου ὁ μὲν χρηστός ἐστιν, ὁ δὲ πονηρός.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>ἀλλ’ ἄνθρωπός γε οἶμαι οὐδέτερος οὐδετέρου οὔτε μᾶλλον οὔτε ἧττόν ἐστιν, οὔτε ὁ χρηστὸς τοῦ πονηροῦ οὔτε ὁ πονηρὸς τοῦ χρηστοῦ.</p></sp><sp><speaker>Ἑταῖρος</speaker><p>ἀληθῆ λέγεις.</p></sp><sp><speaker>Σωκράτης</speaker><p>οὐκοῦν οὕτω καὶ περὶ τοῦ κέρδους διανοώμεθα, ὡς κέρδος γε ὁμοίως ἐστὶ καὶ τὸ πονηρὸν καὶ τὸ χρηστόν;</p></sp><sp><speaker>Ἑταῖρος</speaker><p>ἀνάγκη.</p></sp><sp><speaker>Σωκράτης</speaker><p>οὐδὲν ἄρα μᾶλλον κερδαίνει ὁ τὸ χρηστὸν κέρδος ἔχων ἢ τὸ πονηρόν· οὔκουν μᾶλλόν γε κέρδος φαίνεται
<milestone n="230d" unit="section"/>οὐδέτερον ὄν, ὡς ὁμολογοῦμεν.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>οὐδετέρῳ γὰρ αὐτῶν οὔτε τὸ μᾶλλον οὔτε τὸ ἧττον πρόσεστιν.</p></sp><sp><speaker>Ἑταῖρος</speaker><p>οὐ γὰρ δή.</p></sp><sp><speaker>Σωκράτης</speaker><p>τῷ δὴ τοιούτῳ πράγματι πῶς ἄν τις μᾶλλον ἢ ἧττον ὁτιοῦν ἂν ποιοῖ ἢ πάσχοι, ᾧ μηδέτερον τούτων προσείη;</p></sp><sp><speaker>Ἑταῖρος</speaker><p>ἀδύνατον.</p></sp><sp><speaker>Σωκράτης</speaker><p>ἐπειδὴ τοίνυν κέρδη μὲν ὁμοίως ἐστὶν ἀμφότερα καὶ κερδαλέα, τουτὶ δὴ δεῖ ἡμᾶς ἐπισκέψασθαι, διὰ τί ποτε ἀμφότερα αὐτὰ κέρδος καλεῖς, τί ταὐτὸν ἐν ἀμφοτέροις ὁρῶν;
<milestone n="230e" unit="section"/>ὥσπερ ἂν εἰ &lsqb;ἃ&rsqb; σύ με ἠρώτας τὰ νυνδή, διὰ τί ποτε καὶ τὸ ἀγαθὸν σιτίον καὶ τὸ κακὸν σιτίον ὁμοίως ἀμφότερα σιτία καλῶ, εἶπον ἄν σοι διότι ἀμφότερα ξηρὰ τροφὴ σώματός ἐστιν, διὰ τοῦτο ἔγωγε· τοῦτο γὰρ εἶναι σιτίον κἂν σύ που ἡμῖν ὁμολογοῖς. ἦ γάρ;</p></sp><sp><speaker>Ἑταῖρος</speaker><p>ἔγωγε.</p></sp><sp><speaker>Σωκράτης</speaker><p>καὶ περὶ ποτοῦ οὖν ὁ αὐτὸς ἂν τρόπος εἴη τῆς ἀποκρίσεως, ὅτι τῇ τοῦ σώματος ὑγρᾷ τροφῇ, ἐάντε χρηστὴ
<milestone unit="page" n="231"/><milestone n="231a" unit="section"/>ἐάντε πονηρὰ ᾖ, τοῦτο τὸ ὄνομά ἐστι, ποτόν· καὶ τοῖς ἄλλοις ὡσαύτως. πειρῶ οὖν καὶ σὺ ἐμὲ μιμεῖσθαι οὕτως ἀποκρινόμενον. τὸ χρηστὸν κέρδος καὶ τὸ πονηρὸν κέρδος κέρδος φῂς ἀμφότερον εἶναι τί τὸ αὐτὸ ἐν αὐτοῖς ὁρῶν, ὅτι δὴ καὶ τοῦτο κέρδος ἐστίν; εἰ δ’ αὖ μὴ αὐτὸς ἔχεις ἀποκρίνασθαι, ἀλλ’ ἐμοῦ λέγοντος σκόπει· ἆρα κέρδος λέγεις πᾶν κτῆμα ὃ ἄν τις κτήσηται ἢ μηδὲν ἀναλώσας, ἢ ἔλαττον ἀναλώσας πλέον λάβῃ;
<milestone n="231b" unit="section"/></p></sp><sp><speaker>Ἑταῖρος</speaker><p>ἔμοιγε δοκῶ τοῦτο καλεῖν κέρδος.</p></sp><sp><speaker>Σωκράτης</speaker><p>ἆρα καὶ τὰ τοιάδε λέγεις, ἐάν τις ἑστιαθείς, μηδὲν ἀναλώσας ἀλλ’ εὐωχηθείς, νόσον κτήσηται;</p></sp><sp><speaker>Ἑταῖρος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>Ὑγίειαν δὲ κτησάμενος ἀπὸ ἑστιάσεως κέρδος ἂν κτήσαιτο ἢ ζημίαν;</p></sp><sp><speaker>Ἑταῖρος</speaker><p>κέρδος.</p></sp><sp><speaker>Σωκράτης</speaker><p>οὐκ ἄρα τοῦτό γέ ἐστι κέρδος, τὸ ὁτιοῦν κτῆμα κτήσασθαι.</p></sp><sp><speaker>Ἑταῖρος</speaker><p>οὐ μέντοι.</p></sp><sp><speaker>Σωκράτης</speaker><p>πότερον οὔκ, ἐὰν κακόν; ἢ οὐδ’ ἂν ἀγαθὸν ὁτιοῦν κτήσηται, οὐ κέρδος κτήσεται;</p></sp><sp><speaker>Ἑταῖρος</speaker><p>φαίνεται, ἐάν γε ἀγαθόν.
<milestone n="231c" unit="section"/></p></sp><sp><speaker>Σωκράτης</speaker><p>ἐὰν δὲ κακόν, οὐ ζημίαν κτήσεται;</p></sp><sp><speaker>Ἑταῖρος</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ὁρᾷς οὖν ὡς πάλιν αὖ περιτρέχεις εἰς τὸ αὐτό; τὸ μὲν κέρδος ἀγαθὸν φαίνεται, ἡ δὲ ζημία κακόν.</p></sp><sp><speaker>Ἑταῖρος</speaker><p>ἀπορῶ ἔγωγε ὅτι εἴπω.</p></sp><sp><speaker>Σωκράτης</speaker><p>οὐκ ἀδίκως γε σὺ ἀπορῶν. ἔτι γὰρ καὶ τόδε ἀπόκριναι· ἐάν τις ἔλαττον ἀναλώσας πλέον κτήσηται, φῂς κέρδος εἶναι;</p></sp><sp><speaker>Ἑταῖρος</speaker><p>οὔτι κακόν γε λέγω, ἀλλ’ ἐὰν χρυσίον ἢ ἀργύριον ἔλαττον ἀναλώσας πλέον λάβῃ.
<milestone n="231d" unit="section"/></p></sp><sp><speaker>Σωκράτης</speaker><p>καὶ ἐγὼ μέλλω τοῦτο ἐρήσεσθαι. φέρε γάρ, ἐάν τις χρυσίου σταθμὸν ἥμισυν ἀναλώσας διπλάσιον λάβῃ ἀργυρίου, κέρδος ἢ ζημίαν εἴληφεν;</p></sp><sp><speaker>Ἑταῖρος</speaker><p>ζημίαν δήπου, ὦ Σώκρατες· ἀντὶ δωδεκαστασίου γὰρ διστάσιον αὐτῷ καθίσταται τὸ χρυσίον.</p></sp><sp><speaker>Σωκράτης</speaker><p>καὶ μὴν πλέον γ’ εἴληφεν· ἢ οὐ πλέον ἐστὶ τὸ διπλάσιον τοῦ ἡμίσεος;</p></sp><sp><speaker>Ἑταῖρος</speaker><p>οὔτι τῇ ἀξίᾳ γε ἀργύριον χρυσίου.</p></sp><sp><speaker>Σωκράτης</speaker><p>δεῖ ἄρα, ὡς ἔοικε, τῷ κέρδει τοῦτο προσεῖναι, τὴν ἀξίαν. νῦν γοῦν τὸ μὲν ἀργύριον πλέον ὂν τοῦ χρυσίου οὐ φῂς ἄξιον εἶναι, τὸ δὲ χρυσίον ἔλαττον ὂν ἄξιον φῂς εἶναι.
<milestone n="231e" unit="section"/></p></sp><sp><speaker>Ἑταῖρος</speaker><p>σφόδρα· ἔχει γὰρ οὕτως.</p></sp><sp><speaker>Σωκράτης</speaker><p>τὸ μὲν ἄξιον ἄρα κερδαλέον ἐστίν, ἐάντε σμικρὸν ᾖ ἐάντε μέγα, τὸ δὲ ἀνάξιον ἀκερδές.</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>τὸ δὲ ἄξιον λέγεις ἄξιον εἶναι ἄλλο τι ἢ κεκτῆσθαι;</p></sp><sp><speaker>Ἑταῖρος</speaker><p>ναί, κεκτῆσθαι.</p></sp><sp><speaker>Σωκράτης</speaker><p>τὸ δὲ ἄξιον αὖ λέγεις κεκτῆσθαι τὸ ἀνωφελὲς ἢ τὸ ὠφέλιμον;</p></sp><sp><speaker>Ἑταῖρος</speaker><p>τὸ ὠφέλιμον δήπου.
<milestone unit="page" n="232"/><milestone n="232a" unit="section"/></p></sp><sp><speaker>Σωκράτης</speaker><p>οὐκοῦν τὸ ὠφέλιμον ἀγαθόν ἐστιν;</p></sp><sp><speaker>Ἑταῖρος</speaker><p>ναί.</p></sp><sp><speaker>Σωκράτης</speaker><p>οὐκοῦν, ὦ ἀνδρειότατε πάντων, οὐ τὸ κερδαλέον ἀγαθὸν αὖ πάλιν τρίτον ἢ τέταρτον ἥκει ἡμῖν ὁμολογούμενον;</p></sp><sp><speaker>Ἑταῖρος</speaker><p>ἔοικεν.</p></sp><sp><speaker>Σωκράτης</speaker><p>μνημονεύεις οὖν ὅθεν ἡμῖν οὗτος ὁ λόγος γέγονεν;</p></sp><sp><speaker>Ἑταῖρος</speaker><p>οἶμαί γε.</p></sp><sp><speaker>Σωκράτης</speaker><p>εἰ δὲ μή, ἐγώ σε ὑπομνήσω. ἠμφεσβήτησάς μοι τοὺς ἀγαθοὺς μὴ πάντα τὰ κέρδη βούλεσθαι κερδαίνειν, ἀλλὰ τῶν κερδῶν τἀγαθά, τὰ δὲ πονηρὰ μή.</p></sp><sp><speaker>Ἑταῖρος</speaker><p>ναίχι.
<milestone n="232b" unit="section"/></p></sp><sp><speaker>Σωκράτης</speaker><p>οὐκοῦν νῦν πάντα τὰ κέρδη ὁ λόγος ἡμᾶς ἠνάγκακε καὶ σμικρὰ καὶ μεγάλα ὁμολογεῖν ἀγαθὰ εἶναι;</p></sp><sp><speaker>Ἑταῖρος</speaker><p>ἠνάγκακε γάρ, ὦ Σώκρατες, μᾶλλον ἐμέ γε ἢ πέπεικεν.</p></sp><sp><speaker>Σωκράτης</speaker><p>ἀλλ’ ἴσως μετὰ τοῦτο καὶ πείσειεν ἄν· νῦν δ’ οὖν, εἴτε πέπεισαι εἴτε ὁπωσδὴ ἔχεις, σύμφῃς γοῦν ἡμῖν πάντα τὰ κέρδη ἀγαθὰ εἶναι, καὶ σμικρὰ καὶ μεγάλα.</p></sp><sp><speaker>Ἑταῖρος</speaker><p>ὁμολογῶ γὰρ οὖν.</p></sp><sp><speaker>Σωκράτης</speaker><p>τοὺς δὲ χρηστοὺς ἀνθρώπους βούλεσθαι τἀγαθὰ ὁμολογεῖς ἅπαντα ἅπαντας· ἢ οὔ;</p></sp><sp><speaker>Ἑταῖρος</speaker><p>ὁμολογῶ.
<milestone n="232c" unit="section"/></p></sp><sp><speaker>Σωκράτης</speaker><p>ἀλλὰ μὲν δὴ τούς γε πονηροὺς αὐτὸς εἶπες ὅτι καὶ σμικρὰ καὶ μεγάλα κέρδη φιλοῦσιν.</p></sp><sp><speaker>Ἑταῖρος</speaker><p>εἶπον.</p></sp><sp><speaker>Σωκράτης</speaker><p>οὐκοῦν κατὰ τὸν σὸν λόγον πάντες ἄνθρωποι φιλοκερδεῖς ἂν εἶεν, καὶ οἱ χρηστοὶ καὶ οἱ πονηροί.</p></sp><sp><speaker>Ἑταῖρος</speaker><p>φαίνεται.</p></sp><sp><speaker>Σωκράτης</speaker><p>οὐκ ἄρα ὀρθῶς ὀνειδίζει, εἴ τίς τῳ ὀνειδίζει φιλοκερδεῖ εἶναι· τυγχάνει γὰρ καὶ ὁ ταῦτα ὀνειδίζων αὐτὸς τοιοῦτος ὤν.</p></sp></body></text>

<text n="Lovers"><body>
<head>Ἐρασταί</head>
<castList><castItem type="role"><role>*swkra/ths</role></castItem></castList>
<milestone unit="page" n="132"/><milestone n="132a" unit="section"/><sp><speaker>Σωκράτης</speaker><p>εἰς Διονυσίου τοῦ γραμματιστοῦ εἰσῆλθον, καὶ εἶδον αὐτόθι τῶν τε νέων τοὺς ἐπιεικεστάτους δοκοῦντας εἶναι τὴν ἰδέαν καὶ πατέρων εὐδοκίμων, καὶ τούτων ἐραστάς. ἐτυγχανέτην οὖν δύο τῶν μειρακίων ἐρίζοντε, περὶ ὅτου δέ, οὐ σφόδρα κατήκουον. ἐφαινέσθην μέντοι ἢ περὶ Ἀναξαγόρου
<milestone n="132b" unit="section"/>ἢ περὶ Οἰνοπίδου ἐρίζειν· κύκλους γοῦν γράφειν ἐφαινέσθην καὶ ἐγκλίσεις τινὰς ἐμιμοῦντο τοῖν χεροῖν ἐπικλίνοντε καὶ μάλ’ ἐσπουδακότε. κἀγώ&mdash;καθήμην γὰρ παρὰ τὸν ἐραστὴν τοῦ ἑτέρου αὐτοῖν&mdash;κινήσας οὖν αὐτὸν τῷ ἀγκῶνι ἠρόμην ὅτι ποτὲ οὕτως ἐσπουδακότε τὼ μειρακίω εἴτην, καὶ εἶπον· ἦ που μέγα τι καὶ καλόν ἐστι περὶ ὃ τοσαύτην σπουδὴν πεποιημένω ἐστόν;<milestone ed="P" unit="para"/>ὁ δ’ εἶπε, ποῖον, ἔφη, μέγα καὶ καλόν; ἀδολεσχοῦσι μὲν οὖν οὗτοί γε περὶ τῶν μετεώρων καὶ φλυαροῦσι φιλοσοφοῦντες.
<milestone n="132c" unit="section"/><milestone ed="P" unit="para"/>καὶ ἐγὼ θαυμάσας αὐτοῦ τὴν ἀπόκρισιν εἶπον· ὦ νεανία, αἰσχρὸν δοκεῖ σοι εἶναι τὸ φιλοσοφεῖν; ἢ τί οὕτως χαλεπῶς λέγεις;<milestone ed="P" unit="para"/>καὶ ὁ ἕτερος&mdash;πλησίον γὰρ καθήμενος ἐτύγχανεν αὐτοῦ, ἀντεραστὴς ὤν&mdash;ἀκούσας ἐμοῦ τε ἐρομένου κἀκείνου ἀποκρινομένου, οὐ πρὸς σοῦ γε, ἔφη, ὦ Σώκρατες, ποιεῖς τὸ καὶ ἀνερέσθαι τοῦτον εἰ αἰσχρὸν ἡγεῖται φιλοσοφίαν εἶναι. ἢ οὐκ οἶσθα τοῦτον ὅτι τραχηλιζόμενος καὶ ἐμπιμπλάμενος καὶ καθεύδων πάντα τὸν βίον διατετέλεκεν; ὥστε σὺ τί αὐτὸν ᾤου ἀποκρινεῖσθαι ἀλλ’ ἢ ὅτι αἰσχρόν ἐστι φιλοσοφία;
<milestone n="132d" unit="section"/><milestone ed="P" unit="para"/>ἦν δὲ οὗτος μὲν τοῖν ἐρασταῖν περὶ μουσικὴν διατετριφώς, ὁ δ’ ἕτερος, ὃν ἐλοιδόρει, περὶ γυμναστικήν. καί μοι ἔδοξε χρῆναι τὸν μὲν ἕτερον ἀφιέναι, τὸν ἐρωτώμενον, ὅτι οὐδ’ αὐτὸς προσεποιεῖτο περὶ λόγων ἔμπειρος εἶναι ἀλλὰ περὶ ἔργων, τὸν δὲ σοφώτερον προσποιούμενον εἶναι διερωτῆσαι, ἵνα καὶ εἴ τι δυναίμην παρ’ αὐτοῦ ὠφεληθείην. εἶπον οὖν ὅτι εἰς κοινὸν μὲν τὸ ἐρώτημα ἠρόμην· εἰ δὲ σὺ οἴει τοῦδε κάλλιον ἂν ἀποκρίνασθαι, σὲ ἐρωτῶ τὸ αὐτὸ ὅπερ καὶ τοῦτον, εἰ δοκεῖ σοι τὸ φιλοσοφεῖν καλὸν εἶναι ἢ οὔ.
<milestone unit="page" n="133"/><milestone n="133a" unit="section"/><milestone ed="P" unit="para"/>σχεδὸν οὖν ταῦτα λεγόντων ἡμῶν ἐπακούσαντε τὼ μειρακίω ἐσιγησάτην, καὶ αὐτὼ παυσαμένω τῆς ἔριδος ἡμῶν ἀκροαταὶ ἐγενέσθην. καὶ ὅτι μὲν οἱ ἐρασταὶ ἔπαθον οὐκ οἶδα, αὐτὸς δ’ οὖν ἐξεπλάγην· ἀεὶ γάρ ποτε ὑπὸ τῶν νέων τε καὶ καλῶν ἐκπλήττομαι. ἐδόκει μέντοι μοι καὶ ὁ ἕτερος οὐχ ἧττον ἐμοῦ ἀγωνιᾶν· οὐ μὴν ἀλλ’ ἀπεκρίνατό γέ μοι καὶ μάλα φιλοτίμως. ὁπότε γάρ τοι, ἔφη, ὦ Σώκρατες,
<milestone n="133b" unit="section"/>τὸ φιλοσοφεῖν αἰσχρὸν ἡγησαίμην εἶναι, οὐδ’ ἂν ἄνθρωπον νομίσαιμι ἐμαυτὸν εἶναι, οὐδ’ ἄλλον τὸν οὕτω διακείμενον, ἐνδεικνύμενος εἰς τὸν ἀντεραστήν, καὶ λέγων μεγάλῃ τῇ φωνῇ, ἵν’ αὐτοῦ κατακούοι τὰ παιδικά.<milestone ed="P" unit="para"/>καὶ ἐγὼ εἶπον, καλὸν ἄρα δοκεῖ σοι τὸ φιλοσοφεῖν;<milestone ed="P" unit="para"/>πάνυ μὲν οὖν, ἔφη.<milestone ed="P" unit="para"/>τί οὖν, ἐγὼ ἔφην· ἦ δοκεῖ σοι οἷόν τ’ εἶναι εἰδέναι πρᾶγμα ὁτιοῦν εἴτε καλὸν εἴτε αἰσχρόν ἐστιν, ὃ μὴ εἰδείη τις τὴν ἀρχὴν ὅτι ἔστιν;<milestone ed="P" unit="para"/>οὐκ ἔφη.
<milestone n="133c" unit="section"/><milestone ed="P" unit="para"/>οἶσθ’ ἄρα, ἦν δ’ ἐγώ, ὅτι ἔστιν τὸ φιλοσοφεῖν;<milestone ed="P" unit="para"/>πάνυ γε, ἔφη.<milestone ed="P" unit="para"/>τί οὖν ἔστιν; ἔφην ἐγώ.<milestone ed="P" unit="para"/>τί δ’ ἄλλο γε ἢ κατὰ τὸ Σόλωνος; Σόλων γάρ που εἶπε&mdash;<quote type="verse"><l met="elegiac">γηράσκω δ’ αἰεὶ πολλὰ διδασκόμενος·</l></quote><bibl>Solon Fr. 18</bibl>καὶ ἐμοὶ δοκεῖ οὕτως ἀεὶ χρῆναι ἕν γέ τι μανθάνειν τὸν μέλλοντα φιλοσοφήσειν, καὶ νεώτερον ὄντα καὶ πρεσβύτερον, ἵν’ ὡς πλεῖστα ἐν τῷ βίῳ μάθῃ. καί μοι τὸ μὲν πρῶτον ἔδοξε τὶ εἰπεῖν, ἔπειτά πως ἐννοήσας ἠρόμην αὐτὸν εἰ τὴν φιλοσοφίαν πολυμαθίαν ἡγοῖτο.
<milestone n="133d" unit="section"/><milestone ed="P" unit="para"/>κἀκεῖνος, πάνυ, ἔφη.<milestone ed="P" unit="para"/>ἡγῇ δὲ δὴ καλὸν εἶναι μόνον τὴν φιλοσοφίαν ἢ καὶ ἀγαθόν; ἦν δ’ ἐγώ.<milestone ed="P" unit="para"/>καὶ ἀγαθόν, ἔφη, πάνυ.<milestone ed="P" unit="para"/>πότερον οὖν ἐν φιλοσοφίᾳ τι τοῦτο ἴδιον ἐνορᾷς, ἢ καὶ ἐν τοῖς ἄλλοις οὕτω σοι δοκεῖ ἔχειν; οἷον φιλογυμναστίαν οὐ μόνον ἡγῇ καλὸν εἶναι, ἀλλὰ καὶ ἀγαθόν; ἢ οὔ;<milestone ed="P" unit="para"/>ὁ δὲ καὶ μάλα εἰρωνικῶς εἶπε δύο· πρὸς μὲν τόνδε μοι εἰρήσθω ὅτι οὐδέτερα· πρὸς μέντοι σέ, ὦ Σώκρατες,
<milestone n="133e" unit="section"/>ὁμολογῶ καὶ καλὸν εἶναι καὶ ἀγαθόν· ἡγοῦμαι γὰρ ὀρθῶς.<milestone ed="P" unit="para"/>ἠρώτησα οὖν ἐγώ, ἆρ’ οὖν καὶ ἐν τοῖς γυμνασίοις τὴν πολυπονίαν φιλογυμναστίαν ἡγῇ εἶναι;<milestone ed="P" unit="para"/>κἀκεῖνος ἔφη, πάνυ γε, ὥσπερ γε καὶ ἐν τῷ φιλοσοφεῖν τὴν πολυμαθίαν φιλοσοφίαν ἡγοῦμαι εἶναι.<milestone ed="P" unit="para"/>κἀγὼ εἶπον, ἡγῇ δὲ δὴ τοὺς φιλογυμναστοῦντας ἄλλου του ἐπιθυμεῖν ἢ τούτου, ὅτι ποιήσει αὐτοὺς εὖ ἔχειν τὸ σῶμα;<milestone ed="P" unit="para"/>τούτου, ἔφη.<milestone ed="P" unit="para"/>ἦ οὖν οἱ πολλοὶ πόνοι τὸ σῶμα, ἦν δ’ ἐγώ, ποιοῦσιν εὖ ἔχειν;
<milestone unit="page" n="134"/><milestone n="134a" unit="section"/><milestone ed="P" unit="para"/>πῶς γὰρ ἄν, ἔφη, ἀπό γε ὀλίγων πόνων τὸ σῶμά τις εὖ ἔχοι;<milestone ed="P" unit="para"/>καί μοι ἔδοξεν ἤδη ἐνταῦθα κινητέος εἶναι ὁ φιλογυμναστής, ἵνα μοι βοηθήσῃ διὰ τὴν ἐμπειρίαν τῆς γυμναστικῆς· κἄπειτα ἠρόμην αὐτόν, σὺ δὲ δὴ τί σιγᾷς ἡμῖν, ὦ λῷστε, τούτου ταῦτα λέγοντος; ἢ καὶ σοὶ δοκοῦσιν οἱ ἄνθρωποι εὖ τὰ σώματα ἔχειν ἀπὸ τῶν πολλῶν πόνων, ἢ ἀπὸ τῶν μετρίων;<milestone ed="P" unit="para"/>ἐγὼ μέν, ὦ Σώκρατες, ἔφη, ᾤμην τὸ λεγόμενον δὴ τοῦτο κἂν ὗν γνῶναι ὅτι οἱ μέτριοι πόνοι εὖ ποιοῦσιν ἔχειν τὰ
<milestone n="134b" unit="section"/>σώματα, πόθεν δὴ οὐχὶ ἄνδρα γε ἄγρυπνόν τε καὶ ἄσιτον καὶ ἀτριβῆ τὸν τράχηλον ἔχοντα καὶ λεπτὸν ὑπὸ μεριμνῶν; καὶ αὐτοῦ ταῦτα εἰπόντος ἥσθη τὰ μειράκια καὶ ἐπεγέλασεν, ὁ δ’ ἕτερος ἠρυθρίασε.<milestone ed="P" unit="para"/>καὶ ἐγὼ εἶπον, τί οὖν; σὺ ἤδη συγχωρεῖς μήτε πολλοὺς μήτε ὀλίγους πόνους εὖ ποιεῖν ἔχειν τὰ σώματα τοὺς ἀνθρώπους, ἀλλὰ τοὺς μετρίους; ἢ διαμάχῃ δυοῖν ὄντοιν νῷν περὶ τοῦ λόγου;
<milestone n="134c" unit="section"/><milestone ed="P" unit="para"/>κἀκεῖνος, πρὸς μὲν τοῦτον, ἔφη, κἂν πάνυ ἡδέως διαγωνισαίμην, καὶ εὖ οἶδ’ ὅτι ἱκανὸς ἂν γενοίμην βοηθῆσαι τῇ ὑποθέσει ἣν ὑπεθέμην, καὶ εἰ ταύτης ἔτι φαυλοτέραν ὑπεθέμην&mdash;οὐδὲν γάρ ἐστι&mdash;πρὸς μέντοι σὲ οὐδὲν δέομαι παρὰ δόξαν φιλονικεῖν, ἀλλ’ ὁμολογῶ μὴ τὰ πολλὰ ἀλλὰ τὰ μέτρια γυμνάσια τὴν εὐεξίαν ἐμποιεῖν τοῖς ἀνθρώποις.<milestone ed="P" unit="para"/>τί δὲ τὰ σιτία; τὰ μέτρια ἢ τὰ πολλά; ἔφην ἐγώ.<milestone ed="P" unit="para"/>καὶ τὰ σιτία ὡμολόγει.
<milestone n="134d" unit="section"/><milestone ed="P" unit="para"/>ἔτι δὲ κἀγὼ προσηνάγκαζον αὐτὸν ὁμολογεῖν καὶ τἆλλα πάντα τὰ περὶ τὸ σῶμα ὠφελιμώτατα εἶναι τὰ μέτρια ἀλλὰ μὴ τὰ πολλὰ μηδὲ τὰ ὀλίγα· καί μοι ὡμολόγει τὰ μέτρια.<milestone ed="P" unit="para"/>τί δ’, ἔφην, τὰ περὶ τὴν ψυχήν; τὰ μέτρια ὠφελεῖ ἢ τὰ ἄμετρα τῶν προσφερομένων;<milestone ed="P" unit="para"/>τὰ μέτρια, ἔφη.<milestone ed="P" unit="para"/>οὐκοῦν ἓν τῶν προσφερομένων ψυχῇ ἐστι καὶ τὰ μαθήματα;<milestone ed="P" unit="para"/>ὡμολόγει.<milestone ed="P" unit="para"/>καὶ τούτων ἄρα τὰ μέτρια ὠφελεῖ ἀλλ’ οὐ τὰ πολλά;<milestone ed="P" unit="para"/>συνέφη.
<milestone n="134e" unit="section"/><milestone ed="P" unit="para"/>τίνα οὖν ἐρόμενοι ἂν δικαίως ἐροίμεθα ὁποῖοι μέτριοι πόνοι καὶ σιτία πρὸς τὸ σῶμά ἐστιν;<milestone ed="P" unit="para"/>ὡμολογοῦμεν μὲν τρεῖς ὄντες, ὅτι ἰατρὸν ἢ παιδοτρίβην.<milestone ed="P" unit="para"/>τίνα δ’ ἂν περὶ σπερμάτων σπορᾶς ὁπόσον μέτριον;<milestone ed="P" unit="para"/>καὶ τούτου τὸν γεωργὸν ὡμολογοῦμεν.<milestone ed="P" unit="para"/>τίνα δὲ περὶ μαθημάτων εἰς ψυχὴν φυτεύσεώς τε καὶ σπορᾶς ἐρωτῶντες δικαίως ἂν ἐροίμεθα ὁπόσα καὶ ὁποῖα μέτρια;
<milestone unit="page" n="135"/><milestone n="135a" unit="section"/><milestone ed="P" unit="para"/>τοὐντεῦθεν ἤδη ἀπορίας μεστοὶ ἦμεν ἅπαντες· κἀγὼ προσπαίζων αὐτοὺς ἠρόμην, βούλεσθε, ἔφην, ἐπειδὴ ἡμεῖς ἐν ἀπορίᾳ ἐσμέν, ἐρώμεθα ταυτὶ τὰ μειράκια; ἢ ἴσως αἰσχυνόμεθα, ὥσπερ ἔφη τοὺς μνηστῆρας Ὅμηρος, μὴ ἀξιούντων εἶναί τινα ἄλλον ὅστις ἐντενεῖ τὸ τόξον;<milestone ed="P" unit="para"/>ἐπειδὴ οὖν μοι ἐδόκουν ἀθυμεῖν πρὸς τὸν λόγον, ἄλλῃ ἐπειρώμην σκοπεῖν, καὶ εἶπον, ποῖα δὲ μάλιστα ἄττα τοπάζομεν εἶναι τῶν μαθημάτων ἃ δεῖ τὸν φιλοσοφοῦντα μανθάνειν, ἐπειδὴ οὐχὶ πάντα οὐδὲ πολλά;
<milestone n="135b" unit="section"/><milestone ed="P" unit="para"/>ὑπολαβὼν οὖν ὁ σοφώτερος εἶπεν ὅτι κάλλιστα ταῦτ’ εἴη τῶν μαθημάτων καὶ προσήκοντα ἀφ’ ὧν ἂν πλείστην δόξαν ἔχοι τις εἰς φιλοσοφίαν· πλείστην δ’ ἂν ἔχοι δόξαν, εἰ δοκοίη τῶν τεχνῶν ἔμπειρος εἶναι πασῶν, εἰ δὲ μή, ὡς πλείστων γε καὶ μάλιστα τῶν ἀξιολόγων, μαθὼν αὐτῶν ταῦτα ἃ προσήκει τοῖς ἐλευθέροις μαθεῖν, ὅσα συνέσεως ἔχεται, μὴ ὅσα χειρουργίας.<milestone ed="P" unit="para"/>ἆρ’ οὖν οὕτω λέγεις, ἔφην ἐγώ, ὥσπερ ἐν τῇ τεκτονικῇ;
<milestone n="135c" unit="section"/>καὶ γὰρ ἐκεῖ τέκτονα μὲν ἂν πρίαιο πέντε ἢ ἓξ μνῶν, ἄκρον ἀρχιτέκτονα δὲ οὐδ’ ἂν μυρίων δραχμῶν· ὀλίγοι γε μὴν κἂν ἐν πᾶσι τοῖς Ἕλλησι γίγνοιντο. ἆρα μή τι τοιοῦτον λέγεις; καὶ ὃς ἀκούσας μου συνεχώρει καὶ αὐτὸς λέγειν τοιοῦτον.<milestone ed="P" unit="para"/>ἠρόμην δ’ αὐτὸν εἰ οὐκ ἀδύνατον εἴη δύο μόνας τέχνας οὕτω μαθεῖν τὸν αὐτόν, μὴ ὅτι πολλὰς καὶ μεγάλας· ὁ δέ, μὴ οὕτως μου, ἔφη, ὑπολάβῃς, ὦ Σώκρατες, ὡς λέγοντος ὅτι δεῖ ἑκάστην τῶν τεχνῶν τὸν φιλοσοφοῦντα ἐπίστασθαι
<milestone n="135d" unit="section"/>ἀκριβῶς ὥσπερ αὐτὸν τὸν τὴν τέχνην ἔχοντα, ἀλλ’ ὡς εἰκὸς ἄνδρα ἐλεύθερόν τε καὶ πεπαιδευμένον, ἐπακολουθῆσαί τε τοῖς λεγομένοις ὑπὸ τοῦ δημιουργοῦ οἷόν τ’ εἶναι διαφερόντως τῶν παρόντων, καὶ αὐτὸν ξυμβάλλεσθαι γνώμην, ὥστε δοκεῖν χαριέστατον εἶναι καὶ σοφώτατον τῶν ἀεὶ παρόντων ἐν τοῖς λεγομένοις τε καὶ πραττομένοις περὶ τὰς τέχνας.<milestone ed="P" unit="para"/>κἀγώ, ἔτι γὰρ αὐτοῦ ἠμφεγνόουν τὸν λόγον ὅτι ἐβούλετο,
<milestone n="135e" unit="section"/>ἆρ’ ἐννοῶ, ἔφην, οἷον λέγεις τὸν φιλόσοφον ἄνδρα; δοκεῖς γάρ μοι λέγειν οἷοι ἐν τῇ ἀγωνίᾳ εἰσὶν οἱ πένταθλοι πρὸς τοὺς δρομέας ἢ τοὺς παλαιστάς. καὶ γὰρ ἐκεῖνοι τούτων μὲν λείπονται κατὰ τὰ τούτων ἆθλα καὶ δεύτεροί εἰσι πρὸς τούτους, τῶν δ’ ἄλλων ἀθλητῶν πρῶτοι καὶ νικῶσιν αὐτούς. τάχ’ ἂν ἴσως τοιοῦτόν τι λέγοις καὶ τὸ φιλοσοφεῖν ἀπεργάζεσθαι τοὺς ἐπιτηδεύοντας τοῦτο τὸ ἐπιτήδευμα· τῶν μὲν
<milestone unit="page" n="136"/><milestone n="136a" unit="section"/>πρώτων εἰς σύνεσιν περὶ τὰς τέχνας ἐλλείπεσθαι, τὰ δευτερεῖα δ’ ἔχοντας τῶν ἄλλων περιεῖναι, καὶ οὕτως γίγνεσθαι περὶ πάντα ὕπακρόν τινα ἄνδρα τὸν πεφιλοσοφηκότα· τοιοῦτόν τινά μοι δοκεῖς ἐνδείκνυσθαι.<milestone ed="P" unit="para"/>καλῶς γέ μοι, ἔφη, ὦ Σώκρατες, φαίνῃ ὑπολαμβάνειν τὰ περὶ τοῦ φιλοσόφου, ἀπεικάσας αὐτὸν τῷ πεντάθλῳ. ἔστιν γὰρ ἀτεχνῶς τοιοῦτος οἷος μὴ δουλεύειν μηδενὶ πράγματι, μηδ’ εἰς τὴν ἀκρίβειαν μηδὲν διαπεπονηκέναι, ὥστε διὰ τὴν τοῦ ἑνὸς τούτου ἐπιμέλειαν τῶν ἄλλων ἁπάντων
<milestone n="136b" unit="section"/>ἀπολελεῖφθαι, ὥσπερ οἱ δημιουργοί, ἀλλὰ πάντων μετρίως ἐφῆφθαι.<milestone ed="P" unit="para"/>μετὰ ταύτην δὴ τὴν ἀπόκρισιν ἐγὼ προθυμούμενος σαφῶς εἰδέναι ὅτι λέγοι, ἐπυνθανόμην αὐτοῦ τοὺς ἀγαθοὺς πότερον χρησίμους ἢ ἀχρήστους εἶναι ὑπολαμβάνοι.<milestone ed="P" unit="para"/>χρησίμους δήπου, ὦ Σώκρατες, ἔφη.<milestone ed="P" unit="para"/>ἆρ’ οὖν, εἴπερ οἱ ἀγαθοὶ χρήσιμοι, οἱ πονηροὶ ἄχρηστοι;<milestone ed="P" unit="para"/>ὡμολόγει.<milestone ed="P" unit="para"/>τί δέ; τοὺς φιλοσόφους ἄνδρας χρησίμους ἡγῇ ἢ οὔ;
<milestone n="136c" unit="section"/><milestone ed="P" unit="para"/>ὁ δὲ ὡμολόγει χρησίμους, καὶ πρός γε ἔφη χρησιμωτάτους εἶναι ἡγεῖσθαι.<milestone ed="P" unit="para"/>φέρε δὴ γνῶμεν, εἰ σὺ ἀληθῆ λέγεις, ποῦ καὶ χρήσιμοι ἡμῖν εἰσιν οἱ ὕπακροι οὗτοι; δῆλον γὰρ ὅτι ἑκάστου γε τῶν τὰς τέχνας ἐχόντων φαυλότερός ἐστιν ὁ φιλόσοφος.<milestone ed="P" unit="para"/>ὡμολόγει.<milestone ed="P" unit="para"/>φέρε δὴ σύ, ἦν δ’ ἐγώ, εἰ τύχοις ἢ αὐτὸς ἀσθενήσας ἢ τῶν φίλων τις τῶν σῶν περὶ ὧν σὺ σπουδὴν μεγάλην ἔχεις, πότερον ὑγείαν βουλόμενος κτήσασθαι τὸν ὕπακρον ἐκεῖνον &lsqb;τὸν φιλόσοφον&rsqb; εἰσάγοις ἂν εἰς τὴν οἰκίαν ἢ τὸν ἰατρὸν λάβοις;
<milestone n="136d" unit="section"/><milestone ed="P" unit="para"/>ἀμφοτέρους ἔγωγ’ ἄν, ἔφη.<milestone ed="P" unit="para"/>μή μοι, εἶπον ἐγώ, ἀμφοτέρους λέγε, ἀλλ’ ὁπότερον μᾶλλόν τε καὶ πρότερον.<milestone ed="P" unit="para"/>οὐδεὶς ἄν, ἔφη, τοῦτό γε ἀμφισβητήσειεν, ὡς οὐχὶ τὸν ἰατρὸν καὶ μᾶλλον καὶ πρότερον.<milestone ed="P" unit="para"/>τί δ’; ἐν νηὶ χειμαζομένῃ ποτέρῳ ἂν μᾶλλον ἐπιτρέποις σαυτόν τε καὶ τὰ σεαυτοῦ, τῷ κυβερνήτῃ ἢ τῷ φιλοσόφῳ;<milestone ed="P" unit="para"/>τῷ κυβερνήτῃ ἔγωγε.<milestone ed="P" unit="para"/>οὐκοῦν καὶ τἆλλα πάνθ’ οὕτως, ἕως ἄν τις δημιουργὸς ᾖ, οὐ χρήσιμός ἐστιν ὁ φιλόσοφος;<milestone ed="P" unit="para"/>φαίνεται, ἔφη.
<milestone n="136e" unit="section"/><milestone ed="P" unit="para"/>οὐκοῦν νῦν ἄχρηστός τις ἡμῖν ἐστιν ὁ φιλόσοφος; εἰσὶ γὰρ ἡμῖν ἀεί που δημιουργοί· ὡμολογήσαμεν δὲ τοὺς μὲν ἀγαθοὺς χρησίμους εἶναι, τοὺς δὲ μοχθηροὺς ἀχρήστους.<milestone ed="P" unit="para"/>ἠναγκάζετο ὁμολογεῖν.<milestone ed="P" unit="para"/>τί οὖν μετὰ τοῦτο; ἔρωμαί σε ἢ ἀγροικότερόν ἐστιν ἐρέσθαι&mdash;<milestone ed="P" unit="para"/>ἐροῦ ὅτι βούλει.<milestone ed="P" unit="para"/>οὐδὲν δή, ἔφην ἐγώ, ζητῶ ἄλλο ἢ ἀνομολογήσασθαι τὰ
<milestone unit="page" n="137"/><milestone n="137a" unit="section"/>εἰρημένα. ἔχει δέ πως ὡδί. ὡμολογήσαμεν καλὸν εἶναι τὴν φιλοσοφίαν καὶ αὐτοὶ φιλόσοφοι εἶναι, τοὺς δὲ φιλοσόφους ἀγαθούς, τοὺς δὲ ἀγαθοὺς χρησίμους, τοὺς δὲ πονηροὺς ἀχρήστους· αὖθις δ’ αὖ τοὺς φιλοσόφους ὡμολογήσαμεν, ἕως ἂν οἱ δημιουργοὶ ὦσιν, ἀχρήστους εἶναι, δημιουργοὺς δὲ ἀεὶ εἶναι. οὐ γὰρ ταῦτα ὡμολόγηται;<milestone ed="P" unit="para"/>πάνυ γε, ἦ δ’ ὅς.<milestone ed="P" unit="para"/>ὡμολογοῦμεν ἄρα, ὡς ἔοικε, κατά γε τὸν σὸν λόγον, εἴπερ τὸ φιλοσοφεῖν ἐστι περὶ τὰς τέχνας ἐπιστήμονας εἶναι ὃν σὺ λέγεις τὸν τρόπον, πονηροὺς αὐτοὺς εἶναι καὶ
<milestone n="137b" unit="section"/>ἀχρήστους, ἕως ἂν ἐν ἀνθρώποις τέχναι ὦσιν. ἀλλὰ μὴ οὐχ οὕτως, ὦ φίλε, ἔχωσι, μηδ’ ᾖ τοῦτο φιλοσοφεῖν, περὶ τὰς τέχνας ἐσπουδακέναι, οὐδὲ πολυπραγμονοῦντα κυπτάζοντα ζῆν οὐδὲ πολυμαθοῦντα, ἀλλ’ ἄλλο τι, ἐπεὶ ἐγὼ ᾤμην καὶ ὄνειδος εἶναι τοῦτο καὶ βαναύσους καλεῖσθαι τοὺς περὶ τὰς τέχνας ἐσπουδακότας. ὧδε δὲ σαφέστερον εἰσόμεθα εἰ ἄρα ἀληθῆ λέγω, ἐὰν τοῦτο ἀποκρίνῃ· τίνες ἵππους ἐπίστανται
<milestone n="137c" unit="section"/>κολάζειν ὀρθῶς; πότερον οἵπερ βελτίστους ποιοῦσιν ἢ ἄλλοι;<milestone ed="P" unit="para"/>οἵπερ βελτίστους.<milestone ed="P" unit="para"/>τί δέ; κύνας οὐχ οἳ βελτίστους ἐπίστανται ποιεῖν, οὗτοι καὶ κολάζειν ὀρθῶς ἐπίστανται;<milestone ed="P" unit="para"/>ναί.<milestone ed="P" unit="para"/>ἡ αὐτὴ ἄρα τέχνη βελτίστους τε ποιεῖ καὶ κολάζει ὀρθῶς;<milestone ed="P" unit="para"/>φαίνεταί μοι, ἦ δ’ ὅς.<milestone ed="P" unit="para"/>τί δέ; πότερον ἥπερ βελτίστους τε ποιεῖ καὶ κολάζει ὀρθῶς, ἡ αὐτὴ δὲ καὶ γιγνώσκει τοὺς χρηστοὺς καὶ τοὺς μοχθηρούς, ἢ ἑτέρα τις;<milestone ed="P" unit="para"/>ἡ αὐτή, ἔφη.<milestone ed="P" unit="para"/>ἐθελήσεις οὖν καὶ κατ’ ἀνθρώπους τοῦτο ὁμολογεῖν,
<milestone n="137d" unit="section"/>ἥπερ βελτίστους ἀνθρώπους ποιεῖ, ταύτην εἶναι καὶ τὴν κολάζουσαν ὀρθῶς καὶ διαγιγνώσκουσαν τοὺς χρηστούς τε καὶ μοχθηρούς;<milestone ed="P" unit="para"/>πάνυ γ’, ἔφη.<milestone ed="P" unit="para"/>οὐκοῦν καὶ ἥτις ἕνα, καὶ πολλούς, καὶ ἥτις πολλούς, καὶ ἕνα;<milestone ed="P" unit="para"/>ναί.<milestone ed="P" unit="para"/>καὶ καθ’ ἵππων δὴ καὶ τῶν ἄλλων ἁπάντων οὕτως;<milestone ed="P" unit="para"/>φημί.<milestone ed="P" unit="para"/>τίς οὖν ἐστιν ἡ ἐπιστήμη, ἥτις τοὺς ἐν ταῖς πόλεσιν ἀκολασταίνοντας καὶ παρανομοῦντας ὀρθῶς κολάζει; οὐχ ἡ δικαστική;<milestone ed="P" unit="para"/>ναί.<milestone ed="P" unit="para"/>ἦ ἄλλην οὖν τινα καλεῖς καὶ δικαιοσύνην ἢ ταύτην;<milestone ed="P" unit="para"/>οὐκ, ἀλλὰ ταύτην.
<milestone n="137e" unit="section"/><milestone ed="P" unit="para"/>οὐκοῦν ᾗπερ κολάζουσιν ὀρθῶς, ταύτῃ καὶ γιγνώσκουσι τοὺς χρηστοὺς καὶ μοχθηρούς;<milestone ed="P" unit="para"/>ταύτῃ.<milestone ed="P" unit="para"/>ὅστις δὲ ἕνα γιγνώσκει, καὶ πολλοὺς γνώσεται;<milestone ed="P" unit="para"/>ναί.<milestone ed="P" unit="para"/>καὶ ὅστις γε πολλοὺς ἀγνοεῖ, καὶ ἕνα;<milestone ed="P" unit="para"/>φημί.<milestone ed="P" unit="para"/>εἰ ἄρα ἵππος ὢν ἀγνοοῖ τοὺς χρηστοὺς καὶ πονηροὺς ἵππους, κἂν ἑαυτὸν ἀγνοοῖ ποῖός τίς ἐστιν;<milestone ed="P" unit="para"/>φημί.<milestone ed="P" unit="para"/>καὶ εἰ βοῦς ὢν ἀγνοοῖ τοὺς πονηροὺς καὶ χρηστοὺς &amp;lt;βοῦς&amp;gt;, κἂν αὑτὸν ἀγνοοῖ ποῖός τίς ἐστιν;<milestone ed="P" unit="para"/>ναί, ἔφη.<milestone ed="P" unit="para"/>οὕτω δὴ καὶ εἰ κύων;<milestone ed="P" unit="para"/>ὡμολόγει.
<milestone unit="page" n="138"/><milestone n="138a" unit="section"/><milestone ed="P" unit="para"/>τί δ’; ἐπειδὰν ἄνθρωπός τις ὢν ἀγνοῇ τοὺς χρηστοὺς καὶ μοχθηροὺς ἀνθρώπους, ἆρ’ οὐχ αὑτὸν ἀγνοεῖ πότερον χρηστός ἐστιν ἢ πονηρός, ἐπειδὴ καὶ αὐτὸς ἄνθρωπός ἐστιν;<milestone ed="P" unit="para"/>συνεχώρει.<milestone ed="P" unit="para"/>τὸ δὲ αὑτὸν ἀγνοεῖν σωφρονεῖν ἐστιν ἢ μὴ σωφρονεῖν;<milestone ed="P" unit="para"/>μὴ σωφρονεῖν.<milestone ed="P" unit="para"/>τὸ ἑαυτὸν ἄρα γιγνώσκειν ἐστὶ σωφρονεῖν;<milestone ed="P" unit="para"/>φημί, ἔφη.<milestone ed="P" unit="para"/>τοῦτ’ ἄρα, ὡς ἔοικε, τὸ ἐν Δελφοῖς γράμμα παρακελεύεται, σωφροσύνην ἀσκεῖν καὶ δικαιοσύνην.<milestone ed="P" unit="para"/>ἔοικεν.<milestone ed="P" unit="para"/>τῇ αὐτῇ δὲ ταύτῃ καὶ κολάζειν ὀρθῶς ἐπιστάμεθα;<milestone ed="P" unit="para"/>ναί.
<milestone n="138b" unit="section"/><milestone ed="P" unit="para"/>οὐκοῦν ᾗ μὲν κολάζειν ὀρθῶς ἐπιστάμεθα, δικαιοσύνη αὕτη ἐστίν, ᾗ δὲ διαγιγνώσκειν καὶ ἑαυτὸν καὶ ἄλλους, σωφροσύνη;<milestone ed="P" unit="para"/>ἔοικεν, ἔφη.<milestone ed="P" unit="para"/>ταὐτὸν ἄρα ἐστὶ καὶ δικαιοσύνη καὶ σωφροσύνη;<milestone ed="P" unit="para"/>φαίνεται.<milestone ed="P" unit="para"/>καὶ μὴν οὕτω γε καὶ αἱ πόλεις εὖ οἰκοῦνται, ὅταν οἱ ἀδικοῦντες δίκην διδῶσιν.<milestone ed="P" unit="para"/>ἀληθῆ λέγεις, ἔφη.<milestone ed="P" unit="para"/>καὶ πολιτικὴ ἄρα αὑτή ἐστιν.<milestone ed="P" unit="para"/>συνεδόκει.<milestone ed="P" unit="para"/>τί δὲ ὅταν εἷς ἀνὴρ ὀρθῶς πόλιν διοικῇ, ὄνομά γε τούτῳ οὐ τύραννός τε καὶ βασιλεύς;<milestone ed="P" unit="para"/>φημί.<milestone ed="P" unit="para"/>οὐκοῦν βασιλικῇ τε καὶ τυραννικῇ τέχνῃ διοικεῖ;<milestone ed="P" unit="para"/>οὕτως.<milestone ed="P" unit="para"/>καὶ αὗται ἄρ’ αἱ αὐταὶ τέχναι εἰσὶν ἐκείναις;<milestone ed="P" unit="para"/>φαίνονται.
<milestone n="138c" unit="section"/><milestone ed="P" unit="para"/>τί δ’ ὅταν εἷς ὢν ἀνὴρ οἰκίαν διοικῇ ὀρθῶς, τί ὄνομα τούτῳ ἐστίν; οὐκ οἰκονόμος τε καὶ δεσπότης;<milestone ed="P" unit="para"/>ναί.<milestone ed="P" unit="para"/>πότερον οὖν καὶ οὗτος δικαιοσύνῃ εὖ ἂν τὴν οἰκίαν διοικοῖ ἢ κἄλλῃ τινὶ τέχνῃ;<milestone ed="P" unit="para"/>δικαιοσύνῃ.<milestone ed="P" unit="para"/>ἔστιν ἄρα ταὐτόν, ὡς ἔοικε, βασιλεύς, τύραννος, πολιτικός, οἰκονόμος, δεσπότης, σώφρων, δίκαιος. καὶ μία τέχνη ἐστὶν βασιλική, τυραννική, πολιτική, δεσποτική, οἰκονομική, δικαιοσύνη, σωφροσύνη.<milestone ed="P" unit="para"/>φαίνεται, ἔφη, οὕτως.
<milestone n="138d" unit="section"/><milestone ed="P" unit="para"/>πότερον οὖν τῷ φιλοσόφῳ, ὅταν μὲν ἰατρὸς περὶ τῶν καμνόντων τι λέγῃ, αἰσχρὸν μήθ’ ἕπεσθαι τοῖς λεγομένοις δύνασθαι μήτε συμβάλλεσθαι μηδὲν περὶ τῶν λεγομένων ἢ πραττομένων, καὶ ὁπόταν ἄλλος τις τῶν δημιουργῶν, ὡσαύτως· ὅταν δὲ δικαστὴς ἢ βασιλεὺς ἢ ἄλλος τις ὧν νυνδὴ διεληλύθαμεν, οὐκ αἰσχρὸν περὶ τούτων μήτε ἕπεσθαι δύνασθαι μήτε συμβάλλεσθαι περὶ αὐτῶν;<milestone ed="P" unit="para"/>πῶς δ’ οὐκ αἰσχρόν, ὦ Σώκρατες, περί γε τοσούτων πραγμάτων μηδὲν ἔχειν συμβάλλεσθαι;
<milestone n="138e" unit="section"/><milestone ed="P" unit="para"/>πότερον οὖν καὶ περὶ ταῦτα λέγωμεν, ἔφην, πένταθλον αὐτὸν δεῖν εἶναι καὶ ὕπακρον, καὶ ταύτης μὲν τὰ δευτερεῖα ἔχοντα πάντων τὸν φιλόσοφον, καὶ ἀχρεῖον εἶναι ἕως ἂν τούτων τις ᾖ, ἢ πρῶτον μὲν τὴν αὑτοῦ οἰκίαν οὐκ ἄλλῳ ἐπιτρεπτέον οὐδὲ τὰ δευτερεῖα ἐν τούτῳ ἑκτέον, ἀλλ’ αὐτὸν κολαστέον δικάζοντα ὀρθῶς, εἰ μέλλει εὖ οἰκεῖσθαι αὐτοῦ ἡ οἰκία;<milestone ed="P" unit="para"/>συνεχώρει δή μοι.<milestone ed="P" unit="para"/>ἔπειτά γε δήπου ἐάντε οἱ φίλοι αὐτῷ διαίτας ἐπιτρέπωσιν, ἐάντε ἡ πόλις τι προστάττῃ διακρίνειν ἢ δικάζειν,
<milestone unit="page" n="139"/><milestone n="139a" unit="section"/>αἰσχρὸν ἐν τούτοις, ὦ ἑταῖρε, δεύτερον φαίνεσθαι ἢ τρίτον καὶ μὴ οὐχ ἡγεῖσθαι;<milestone ed="P" unit="para"/>δοκεῖ μοι.<milestone ed="P" unit="para"/>πολλοῦ ἄρα δεῖ ἡμῖν, ὦ βέλτιστε, τὸ φιλοσοφεῖν πολυμαθία τε εἶναι καὶ ἡ περὶ τὰς τέχνας πραγματεία.<milestone ed="P" unit="para"/>εἰπόντος δ’ ἐμοῦ ταῦτα ὁ μὲν σοφὸς αἰσχυνθεὶς τοῖς προειρημένοις ἐσίγησεν, ὁ δὲ ἀμαθὴς ἔφη ἐκείνως εἶναι· καὶ οἱ ἄλλοι ἐπῄνεσαν τὰ εἰρημένα.</p></sp></body></text>

<text n="Theag."><body>
<head>Θεάγης</head>
<castList><castItem type="role"><role>*dhmo/dokos</role></castItem><castItem type="role"><role>*swkra/ths</role></castItem><castItem type="role"><role>*qea/ghs</role></castItem></castList>
<milestone unit="page" n="121"/><milestone n="121a" unit="section"/><sp><speaker>Δημόδοκος</speaker><p>ὦ Σώκρατες, ἐδεόμην ἄττα σοι ἰδιολογήσασθαι, εἰ σχολή· κἂν εἰ ἀσχολία δὲ μὴ πάνυ τις μεγάλη, ὅμως ἐμοῦ ἕνεκα ποίησαι σχολήν.</p></sp><sp><speaker>Σωκράτης</speaker><p>ἀλλὰ καὶ ἄλλως τυγχάνω σχολάζων, καὶ δὴ σοῦ γε ἕνεκα καὶ πάνυ. ἀλλ’ εἴ τι βούλει λέγειν, ἔξεστιν.</p></sp><sp><speaker>Δημόδοκος</speaker><p>βούλει οὖν δεῦρο εἰς τὴν τοῦ Διὸς τοῦ ἐλευθερίου στοὰν ἐκποδὼν ἀποχωρήσωμεν;</p></sp><sp><speaker>Σωκράτης</speaker><p>εἰ σοὶ δοκεῖ.
<milestone n="121b" unit="section"/></p></sp><sp><speaker>Δημόδοκος</speaker><p>ἴωμεν δή. ὦ Σώκρατες, πάντα τὰ φυτὰ κινδυνεύει τὸν αὐτὸν τρόπον ἔχειν, καὶ τὰ ἐκ τῆς γῆς φυόμενα καὶ τὰ ζῷα τά τε ἄλλα καὶ ἅνθρωπος. καὶ γὰρ ἐν τοῖς φυτοῖς ῥᾷστον ἡμῖν τοῦτο γίγνεται, ὅσοι τὴν γῆν γεωργοῦμεν, τὸ παρασκευάσασθαι πάντα τὰ πρὸ τοῦ φυτεύειν καὶ αὐτὸ τὸ φυτεῦσαι· ἐπειδὰν δὲ τὸ φυτευθὲν βιῷ, μετὰ τοῦτο θεραπεία τοῦ φύντος καὶ πολλὴ καὶ χαλεπὴ καὶ δύσκολος
<milestone n="121c" unit="section"/>γίγνεται. οὕτω δὲ ἔχειν ἔοικε καὶ τὸ περὶ τῶν ἀνθρώπων· ἀπὸ τῶν ἐμαυτοῦ ἐγὼ πραγμάτων τεκμαίρομαι καὶ ἐς τἆλλα. καὶ γὰρ ἐμοὶ ἡ τοῦ ὑέος τουτουί̈, εἴτε φυτείαν εἴτε παιδοποιίαν δεῖ αὐτὴν ὀνομάζειν, πάντων ῥᾴστη γέγονεν, ἡ δὲ τροφὴ δύσκολός τε καὶ ἀεὶ ἐν φόβῳ περὶ αὐτοῦ δεδιότι. τὰ μὲν οὖν ἄλλα πολλὰ ἂν εἴη λέγειν, ἡ δὲ νῦν παροῦσα ἐπιθυμία τούτῳ πάνυ με φοβεῖ&mdash;ἔστι μὲν γὰρ οὐκ ἀγεννής, σφαλερὰ δέ&mdash;ἐπιθυμεῖ γὰρ δὴ οὗτος ἡμῖν, ὦ Σώκρατες, ὥς
<milestone n="121d" unit="section"/>φησι, σοφὸς γενέσθαι. δοκῶ γάρ μοι, τῶν ἡλικιωτῶν τινες αὐτοῦ καὶ δημοτῶν, εἰς τὸ ἄστυ καταβαίνοντες, λόγους τινὰς ἀπομνημονεύοντες διαταράττουσιν αὐτόν, οὓς ἐζήλωκεν καὶ πάλαι μοι πράγματα παρέχει, ἀξιῶν ἐπιμεληθῆναί με ἑαυτοῦ καὶ χρήματα τελέσαι τινὶ τῶν σοφιστῶν, ὅστις αὐτὸν σοφὸν ποιήσει. ἐμοὶ δὲ τῶν μὲν χρημάτων καὶ ἔλαττον
<milestone unit="page" n="122"/><milestone n="122a" unit="section"/>μέλει, ἡγοῦμαι δὲ τοῦτον οὐκ εἰς μικρὸν κίνδυνον ἰέναι οἷ σπεύδει. τέως μὲν οὖν αὐτὸν κατεῖχον παραμυθούμενος· ἐπειδὴ δὲ οὐκέτι οἷός τέ εἰμι, ἡγοῦμαι κράτιστον εἶναι πείθεσθαι αὐτῷ, ἵνα μὴ πολλάκις ἄνευ ἐμοῦ συγγενόμενός τῳ διαφθαρῇ. νῦν οὖν ἥκω ἐπ’ αὐτὰ ταῦτα, ἵνα τῳ τούτων τῶν σοφιστῶν δοκούντων εἶναι συστήσω τουτονί. σὺ οὖν ἡμῖν εἰς καλὸν παρεφάνης, ᾧ ἂν ἐγὼ μάλιστα ἐβουλόμην περὶ τῶν τοιούτων μέλλων πράξειν συμβουλεύσασθαι. ἀλλ’ εἴ τι ἔχεις συμβουλεύειν ἐξ ὧν ἐμοῦ ἀκήκοας, ἔξεστί τε
<milestone n="122b" unit="section"/>καὶ χρή.</p></sp><sp><speaker>Σωκράτης</speaker><p>ἀλλὰ μὲν δή, ὦ Δημόδοκε, καὶ λέγεταί γε συμβουλὴ ἱερὸν χρῆμα εἶναι. εἴπερ οὖν καὶ ἄλλη ἡτισοῦν ἐστιν ἱερά, καὶ αὕτη ἂν εἴη περὶ ἧς σὺ νῦν συμβουλεύῃ· οὐ γὰρ ἔστι περὶ ὅτου θειοτέρου ἂν ἄνθρωπος βουλεύσαιτο ἢ περὶ παιδείας καὶ αὑτοῦ καὶ τῶν αὑτοῦ οἰκείων. πρῶτον μὲν οὖν ἐγώ τε καὶ σὺ συνομολογήσωμεν τί ποτε οἰόμεθα τοῦτο εἶναι περὶ οὗ βουλευόμεθα· μὴ γὰρ πολλάκις ἐγὼ
<milestone n="122c" unit="section"/>μὲν ἄλλο τι αὐτὸ ὑπολαμβάνω, σὺ δὲ ἄλλο, κἄπειτα πόρρω που τῆς συνουσίας αἰσθώμεθα γελοῖοι ὄντες, ἐγώ τε ὁ συμβουλεύων καὶ σὺ ὁ συμβουλευόμενος, μηδὲν τῶν αὐτῶν ἡγούμενοι.</p></sp><sp><speaker>Δημόδοκος</speaker><p>ἀλλά μοι δοκεῖς ὀρθῶς λέγειν, ὦ Σώκρατες, καὶ ποιεῖν χρὴ οὕτω.</p></sp><sp><speaker>Σωκράτης</speaker><p>καὶ λέγω γε ὀρθῶς, οὐ μέντοι παντάπασί γε· σμικρὸν γάρ τι μετατίθεμαι. ἐννοῶ γὰρ μὴ καὶ ὁ μειρακίσκος οὗτος οὐ τούτου ἐπιθυμεῖ οὗ ἡμεῖς αὐτὸν οἰόμεθα
<milestone n="122d" unit="section"/>ἐπιθυμεῖν ἀλλ’ ἑτέρου, εἶτ’ αὖ ἡμεῖς ἔτι ἀτοπώτεροι ὦμεν περὶ ἄλλου του βουλευόμενοι. ὀρθότατον οὖν μοι δοκεῖ εἶναι ἀπ’ αὐτοῦ τούτου ἄρχεσθαι, διαπυνθανομένους ὅτι καὶ ἔστιν οὗ ἐπιθυμεῖ.</p></sp><sp><speaker>Δημόδοκος</speaker><p>κινδυνεύει γοῦν οὕτω βέλτιστον εἶναι ὡς σὺ λέγεις.</p></sp><sp><speaker>Σωκράτης</speaker><p>εἰπὲ δή μοι, τί καλὸν ὄνομα τῷ νεανίσκῳ; τί αὐτὸν προσαγορεύωμεν;</p></sp><sp><speaker>Δημόδοκος</speaker><p>Θεάγης ὄνομα τούτῳ, ὦ Σώκρατες.</p></sp><sp><speaker>Σωκράτης</speaker><p>καλόν γε, ὦ Δημόδοκε, τῷ ὑεῖ τὸ ὄνομα ἔθου καὶ
<milestone n="122e" unit="section"/>ἱεροπρεπές. εἰπὲ δὴ ἡμῖν, ὦ Θέαγες, ἐπιθυμεῖν φῂς σοφὸς γενέσθαι, καὶ ἀξιοῖς σου τὸν πατέρα τόνδε ἐξευρεῖν ἀνδρός τινος συνουσίαν τοιούτου ὅστις σε σοφὸν ποιήσει;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>σοφοὺς δὲ καλεῖς πότερον τοὺς ἐπιστήμονας, περὶ ὅτου ἂν ἐπιστήμονες ὦσιν, ἢ τοὺς μή;</p></sp><sp><speaker>Θεάγης</speaker><p>τοὺς ἐπιστήμονας ἔγωγε.</p></sp><sp><speaker>Σωκράτης</speaker><p>τί οὖν; οὐκ ἐδιδάξατό σε ὁ πατὴρ καὶ ἐπαίδευσεν ἅπερ ἐνθάδε οἱ ἄλλοι πεπαίδευνται, οἱ τῶν καλῶν κἀγαθῶν πατέρων ὑεῖς, οἷον γράμματά τε καὶ κιθαρίζειν καὶ παλαίειν καὶ τὴν ἄλλην ἀγωνίαν;</p></sp><sp><speaker>Θεάγης</speaker><p>ἐμέ γε.
<milestone unit="page" n="123"/><milestone n="123a" unit="section"/></p></sp><sp><speaker>Σωκράτης</speaker><p>ἔτι οὖν οἴει τινὸς ἐπιστήμης ἐλλείπειν, ἧς προσήκει ὑπὲρ σοῦ τὸν πατέρα ἐπιμεληθῆναι;</p></sp><sp><speaker>Θεάγης</speaker><p>ἔγωγε.</p></sp><sp><speaker>Σωκράτης</speaker><p>τίς ἐστιν αὕτη; εἰπὲ καὶ ἡμῖν, ἵνα σοι χαρισώμεθα.</p></sp><sp><speaker>Θεάγης</speaker><p>οἶδεν καὶ οὗτος, ὦ Σώκρατες&mdash;ἐπεὶ πολλάκις ἐγὼ αὐτῷ εἴρηκα&mdash;ἀλλὰ ταῦτα ἐξεπίτηδες πρὸς σὲ λέγει, ὡς δὴ οὐκ εἰδὼς οὗ ἐγὼ ἐπιθυμῶ· τοιαῦτα γὰρ ἕτερα καὶ πρὸς ἐμὲ μάχεταί τε καὶ οὐκ ἐθέλει με οὐδενὶ συστῆσαι.</p></sp><sp><speaker>Σωκράτης</speaker><p>ἀλλὰ τὰ μὲν ἔμπροσθέν σοι ἦν πρὸς τοῦτον ῥηθέντα
<milestone n="123b" unit="section"/>ὥσπερ ἄνευ μαρτύρων λεγόμενα· νυνὶ δὲ ἐμὲ ποίησαι μάρτυρα, καὶ ἐναντίον ἐμοῦ κάτειπε τίς ἐστιν αὕτη ἡ σοφία ἧς ἐπιθυμεῖς. φέρε γάρ, εἰ ἐπεθύμεις ταύτης ᾗ οἱ ἄνθρωποι τὰ πλοῖα κυβερνῶσιν, καὶ ἐγώ σε ἐτύγχανον ἀνερωτῶν· &ldquo;ὦ Θέαγες, τίνος ἐνδεὴς ὢν σοφίας μέμφῃ τῷ πατρὶ ὅτι οὐκ ἐθέλει σε συνιστάναι παρ’ ὧν ἂν σὺ σοφὸς γένοιο;&rdquo; τί ἄν μοι ἀπεκρίνω; τίνα αὐτὴν εἶναι; ἆρα οὐ κυβερνητικήν;</p></sp><sp><speaker>Θεάγης</speaker><p>ναί.
<milestone n="123c" unit="section"/></p></sp><sp><speaker>Σωκράτης</speaker><p>εἰ δὲ ἐπιθυμῶν ταύτην τὴν σοφίαν εἶναι σοφὸς ᾗ τὰ ἅρματα κυβερνῶσιν εἶτ’ ἐμέμφου τῷ πατρί, ἐμοῦ αὖ ἐρωτῶντος τίς ἐστιν αὕτη ἡ σοφία, τίνα ἂν ἀπεκρίνω αὐτὴν εἶναι; ἆρ’ οὐχὶ ἡνιοχικήν;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἧς δὲ δὴ νῦν τυγχάνεις ἐπιθυμῶν, πότερον ἀνώνυμός τίς ἐστιν ἢ ἔχει ὄνομα;</p></sp><sp><speaker>Θεάγης</speaker><p>οἶμαι ἔγωγε ἔχειν.</p></sp><sp><speaker>Σωκράτης</speaker><p>πότερον οὖν αὐτὴν μὲν οἶσθα, οὐ μέντοι τό γε ὄνομα, ἢ καὶ τὸ ὄνομα;</p></sp><sp><speaker>Θεάγης</speaker><p>καὶ τὸ ὄνομα ἔγωγε.</p></sp><sp><speaker>Σωκράτης</speaker><p>τί οὖν ἔστιν; εἰπέ.
<milestone n="123d" unit="section"/></p></sp><sp><speaker>Θεάγης</speaker><p>τί δὲ ἄλλο, ὦ Σώκρατες, αὐτῇ ὄνομά τις φαίη ἂν εἶναι ἀλλ’ ἢ σοφίαν;</p></sp><sp><speaker>Σωκράτης</speaker><p>οὐκοῦν καὶ ἡ ἡνιοχεία σοφία ἐστίν; ἢ ἀμαθία δοκεῖ σοι εἶναι;</p></sp><sp><speaker>Θεάγης</speaker><p>οὐκ ἔμοιγε.</p></sp><sp><speaker>Σωκράτης</speaker><p>ἀλλὰ σοφία;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἧι τί χρώμεθα; οὐχ ᾗ ἵππων ἐπιστάμεθα ζεύγους ἄρχειν;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ ἡ κυβερνητικὴ σοφία ἐστίν;</p></sp><sp><speaker>Θεάγης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>ἆρ’ οὐχ αὕτη ᾗ πλοίων ἐπιστάμεθα ἄρχειν;</p></sp><sp><speaker>Θεάγης</speaker><p>αὕτη μὲν οὖν.</p></sp><sp><speaker>Σωκράτης</speaker><p>ἧς δὲ δὴ σὺ ἐπιθυμεῖς ἡ σοφία τίς ἐστιν; ᾗ τίνος
<milestone n="123e" unit="section"/>ἐπιστάμεθα ἄρχειν;</p></sp><sp><speaker>Θεάγης</speaker><p>ἐμοὶ μὲν δοκεῖ, ᾗ τῶν ἀνθρώπων.</p></sp><sp><speaker>Σωκράτης</speaker><p>μῶν ᾗ τῶν καμνόντων;</p></sp><sp><speaker>Θεάγης</speaker><p>οὐ δῆτα.</p></sp><sp><speaker>Σωκράτης</speaker><p>ἰατρικὴ γὰρ αὕτη ἐστίν· ἦ γάρ;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἀλλ’ ᾗ τῶν ᾀδόντων ἐπιστάμεθα ἐν τοῖς χοροῖς ἄρχειν;</p></sp><sp><speaker>Θεάγης</speaker><p>οὔ.</p></sp><sp><speaker>Σωκράτης</speaker><p>μουσικὴ γὰρ αὕτη γε;</p></sp><sp><speaker>Θεάγης</speaker><p>πάνυ γε.</p></sp><sp><speaker>Σωκράτης</speaker><p>ἀλλ’ ᾗ τῶν γυμναζομένων ἐπιστάμεθα ἄρχειν;</p></sp><sp><speaker>Θεάγης</speaker><p>οὔ.</p></sp><sp><speaker>Σωκράτης</speaker><p>γυμναστικὴ γὰρ αὕτη γε;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἀλλ’ ᾗ τῶν τί ποιούντων; προθυμοῦ εἰπεῖν ὥσπερ ἐγὼ σοὶ τὰ ἔμπροσθεν.
<milestone unit="page" n="124"/><milestone n="124a" unit="section"/></p></sp><sp><speaker>Θεάγης</speaker><p>ἧι τῶν ἐν τῇ πόλει, ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν ἐν τῇ πόλει εἰσὶν καὶ οἱ κάμνοντες;</p></sp><sp><speaker>Θεάγης</speaker><p>ναί, ἀλλ’ οὐ τούτων λέγω μόνον, ἀλλὰ καὶ τῶν ἄλλων τῶν ἐν τῇ πόλει.</p></sp><sp><speaker>Σωκράτης</speaker><p>ἆρά γε μανθάνω ἣν λέγεις τέχνην; δοκεῖς γάρ μοι λέγειν οὐχ ᾗ τῶν θεριζόντων ἐπιστάμεθα ἄρχειν καὶ τρυγώντων καὶ τῶν φυτευόντων καὶ σπειρόντων καὶ ἁλοώντων· αὕτη μὲν γὰρ γεωργική, ᾗ τούτων ἄρχομεν. ἦ γάρ;</p></sp><sp><speaker>Θεάγης</speaker><p>ναί.
<milestone n="124b" unit="section"/></p></sp><sp><speaker>Σωκράτης</speaker><p>οὐδέ γε οἶμαι ᾗ τῶν πριζόντων καὶ τρυπώντων καὶ ξεόντων καὶ τορνευόντων συμπάντων ἐπιστάμεθα ἄρχειν, οὐ ταύτην λέγεις· αὕτη μὲν γὰρ οὐ τεκτονική;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἀλλ’ ἴσως ᾗ τούτων τε πάντων καὶ αὐτῶν τῶν γεωργῶν καὶ τῶν τεκτόνων καὶ τῶν δημιουργῶν ἁπάντων καὶ τῶν ἰδιωτῶν καὶ τῶν γυναικῶν καὶ ἀνδρῶν, ταύτην ἴσως λέγεις τὴν σοφίαν.</p></sp><sp><speaker>Θεάγης</speaker><p>ταύτην πάλαι, ὦ Σώκρατες, βούλομαι λέγειν.
<milestone n="124c" unit="section"/></p></sp><sp><speaker>Σωκράτης</speaker><p>ἔχεις οὖν εἰπεῖν, Αἴγισθος ὁ Ἀγαμέμνονα ἀποκτείνας ἐν Ἄργει ἆρα τούτων ἦρχεν ὧν σὺ λέγεις, τῶν τε δημιουργῶν καὶ ἰδιωτῶν καὶ ἀνδρῶν καὶ γυναικῶν συμπάντων, ἢ ἄλλων τινῶν;</p></sp><sp><speaker>Θεάγης</speaker><p>οὔκ, ἀλλὰ τούτων.</p></sp><sp><speaker>Σωκράτης</speaker><p>τί δὲ δή; Πηλεὺς ὁ Αἰακοῦ ἐν Φθίᾳ οὐ τῶν αὐτῶν τούτων ἦρχεν;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>Περίανδρον δὲ τὸν Κυψέλου ἄρχοντα ἐν Κορίνθῳ ἤδη ἀκήκοας γενέσθαι;</p></sp><sp><speaker>Θεάγης</speaker><p>ἔγωγε.</p></sp><sp><speaker>Σωκράτης</speaker><p>οὐ τῶν αὐτῶν τούτων ἄρχοντα ἐν τῇ αὑτοῦ πόλει;
<milestone n="124d" unit="section"/></p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>τί δὲ Ἀρχέλαον τὸν Περδίκκου, τὸν νεωστὶ τοῦτον ἄρχοντα ἐν Μακεδονίᾳ; οὐ τῶν αὐτῶν ἡγῇ τούτων ἄρχειν;</p></sp><sp><speaker>Θεάγης</speaker><p>ἔγωγε.</p></sp><sp><speaker>Σωκράτης</speaker><p>Ἱππίαν δὲ τὸν Πεισιστράτου ἐν τῇδε τῇ πόλει ἄρξαντα τίνων οἴει ἄρξαι; οὐ τούτων;</p></sp><sp><speaker>Θεάγης</speaker><p>πῶς γὰρ οὔ;</p></sp><sp><speaker>Σωκράτης</speaker><p>εἴποις ἂν οὖν μοι τίνα ἐπωνυμίαν ἔχει Βάκις τε καὶ Σίβυλλα καὶ ὁ ἡμεδαπὸς Ἀμφίλυτος;</p></sp><sp><speaker>Θεάγης</speaker><p>τίνα γὰρ ἄλλην, ὦ Σώκρατες, πλήν γε χρησμῳδοί;
<milestone n="124e" unit="section"/></p></sp><sp><speaker>Σωκράτης</speaker><p>ὀρθῶς λέγεις. ἀλλὰ καὶ τούσδε μοι οὕτω πειρῶ ἀποκρίνασθαι, τίνα ἐπωνυμίαν ἔχει Ἱππίας καὶ Περίανδρος διὰ τὴν αὐτὴν ἀρχήν;</p></sp><sp><speaker>Θεάγης</speaker><p>οἶμαι μὲν τύραννοι· τί γὰρ ἄλλο;</p></sp><sp><speaker>Σωκράτης</speaker><p>οὐκοῦν ὅστις ἐπιθυμεῖ τῶν ἀνθρώπων τῶν ἐν τῇ πόλει συμπάντων ἄρχειν, τῆς αὐτῆς ἀρχῆς τούτοις ἐπιθυμεῖ, τυραννικῆς, καὶ τύραννος εἶναι;</p></sp><sp><speaker>Θεάγης</speaker><p>φαίνεται.</p></sp><sp><speaker>Σωκράτης</speaker><p>οὐκοῦν ταύτης ἐπιθυμεῖν σὺ φῄς;</p></sp><sp><speaker>Θεάγης</speaker><p>ἔοικέν γε ἐξ ὧν ἐγὼ εἶπον.</p></sp><sp><speaker>Σωκράτης</speaker><p>ὦ μιαρέ, τυραννεῖν ἄρα ἡμῶν ἐπιθυμῶν πάλαι
<milestone unit="page" n="125"/><milestone n="125a" unit="section"/>ἐμέμφου τῷ πατρὶ ὅτι σε οὐκ ἔπεμπεν εἰς &lsqb;διδασκάλου&rsqb; τυραννοδιδασκάλου τινός; καὶ σύ, ὦ Δημόδοκε, οὐκ αἰσχύνῃ πάλαι εἰδὼς οὗ ἐπιθυμεῖ οὗτος, καὶ ἔχων ὅθι πέμψας αὐτὸν δημιουργὸν ἂν ἐποίησας τῆς σοφίας ἧς ἐπιθυμεῖ, ἔπειτα φθονεῖς τε αὐτῷ καὶ οὐκ ἐθέλεις πέμπειν; ἀλλὰ νῦν&mdash;ὁρᾷς; &mdash; ἐπειδὴ ἐναντίον ἐμοῦ κατείρηκέ σου, κοινῇ βουλευώμεθα ἐγώ τε καὶ σὺ ἐς τίνος ἂν αὐτὸν πέμποιμεν καὶ διὰ τὴν τίνος συνουσίαν σοφὸς ἂν γένοιτο τύραννος;
<milestone n="125b" unit="section"/></p></sp><sp><speaker>Δημόδοκος</speaker><p>ναὶ μὰ Δία, ὦ Σώκρατες, βουλευώμεθα δῆτα, ὡς δοκεῖ γέ μοι βουλῆς δεῖν περὶ τούτου οὐ φαύλης.</p></sp><sp><speaker>Σωκράτης</speaker><p>ἔασον, ὠγαθέ. διαπυθώμεθα αὐτοῦ πρῶτον ἱκανῶς.</p></sp><sp><speaker>Δημόδοκος</speaker><p>πυνθάνου δή.</p></sp><sp><speaker>Σωκράτης</speaker><p>τί οὖν ἂν εἰ Εὐριπίδῃ τι προσχρησαίμεθα, ὦ Θέαγες; Εὐριπίδης γάρ πού φησιν&mdash;<quote type="verse"><l met="iambic">σοφοὶ τύραννοι τῶν σοφῶν συνουσίᾳ·</l></quote><bibl>Soph. Fr. 14.1</bibl>εἰ οὖν ἔροιτό τις τὸν Εὐριπίδην· &ldquo;ὦ Εὐριπίδη, τῶν τί
<milestone n="125c" unit="section"/>σοφῶν συνουσίᾳ φῂς σοφοὺς εἶναι τοὺς τυράννους;&rdquo; ὥσπερ ἂν εἰ εἰπόντα&mdash;<quote type="verse"><l met="iambic">σοφοὶ γεωργοὶ τῶν σοφῶν συνουσίᾳ,</l></quote>ἠρόμεθα &ldquo;τῶν τί σοφῶν;&rdquo; τί ἂν ἡμῖν ἀπεκρίνατο; ἆρ’ ἂν ἄλλο τι ἢ τῶν τὰ γεωργικά;</p></sp><sp><speaker>Θεάγης</speaker><p>οὔκ, ἀλλὰ τοῦτο.</p></sp><sp><speaker>Σωκράτης</speaker><p>τί δὲ εἰ εἶπε&mdash;<quote type="verse"><l met="iambic">σοφοὶ μάγειροι τῶν σοφῶν συνουσίᾳ,</l></quote>εἰ ἠρόμεθα· &ldquo;τῶν τί σοφῶν;&rdquo; τί ἂν ἡμῖν ἀπεκρίνατο; οὐχ ὅτι τῶν μαγείρων;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>τί δ’ εἰ&mdash;<quote type="verse"><l met="iambic">σοφοὶ παλαισταὶ τῶν σοφῶν συνουσίᾳ</l></quote>εἶπεν, εἰ ἠρόμεθα· &ldquo;τῶν τί σοφῶν;&rdquo; ἆρα οὐκ ἂν τῶν
<milestone n="125d" unit="section"/>παλαίειν ἔφη;</p></sp><sp><speaker>Θεάγης</speaker><p>ναί.</p></sp><sp><speaker>Σωκράτης</speaker><p>ἐπειδὴ δὲ εἶπε&mdash;<quote type="verse"><l met="iambic">σοφοὶ τύραννοι τῶν σοφῶν συνουσίᾳ,</l></quote><bibl>Soph. Frag. 14.1</bibl>ἡμῶν ἐρωτώντων· &ldquo;τῶν τί σοφῶν λέγεις, ὦ Εὐριπίδη;&rdquo; τί ἂν φαίη; ποῖα ἂν εἶναι ταῦτα;</p></sp><sp><speaker>Θεάγης</speaker><p>ἀλλὰ μὰ Δί’ οὐκ οἶδ’ ἔγωγε.</p></sp><sp><speaker>Σωκράτης</speaker><p>ἀλλὰ βούλει ἐγώ σοι εἴπω;</p></sp><sp><speaker>Θεάγης</speaker><p>εἰ σὺ βούλει.</p></sp><sp><speaker>Σωκράτης</speaker><p>ταῦτ’ ἐστὶν ἅπερ ἔφη Ἀνακρέων τὴν Καλλικρίτην ἐπίστασθαι· ἢ οὐκ οἶσθα τὸ ᾆσμα;</p></sp><sp><speaker>Θεάγης</speaker><p>ἔγωγε.</p></sp><sp><speaker>Σωκράτης</speaker><p>τί οὖν; τοιαύτης τινὸς καὶ σὺ συνουσίας ἐπιθυμεῖς
<milestone n="125e" unit="section"/>ἀνδρὸς ὅστις τυγχάνει ὁμότεχνος ὢν Καλλικρίτῃ τῇ Κυάνης καὶ &ldquo;ἐπίσταται τυραννικά,&rdquo; ὥσπερ ἐκείνην ἔφη ὁ ποιητής, ἵνα καὶ σὺ ἡμῖν τύραννος γένῃ καὶ τῇ πόλει;</p></sp><sp><speaker>Θεάγης</speaker><p>πάλαι, ὦ Σώκρατες, σκώπτεις καὶ παίζεις πρός με.</p></sp><sp><speaker>Σωκράτης</speaker><p>τί δέ; οὐ ταύτης φῂς τῆς σοφίας ἐπιθυμεῖν ᾗ πάντων ἂν τῶν πολιτῶν ἄρχοις; τοῦτο δὲ ποιῶν ἄλλο τι ἢ τύραννος ἂν εἴης;</p></sp><sp><speaker>Θεάγης</speaker><p>εὐξαίμην μὲν ἂν οἶμαι ἔγωγε τύραννος γενέσθαι,
<milestone unit="page" n="126"/><milestone n="126a" unit="section"/>μάλιστα μὲν πάντων ἀνθρώπων, εἰ δὲ μή, ὡς πλείστων· καὶ σύ γ’ ἂν οἶμαι καὶ οἱ ἄλλοι πάντες ἄνθρωποι&mdash;ἔτι δέ γε ἴσως μᾶλλον θεὸς γενέσθαι&mdash;ἀλλ’ οὐ τούτου ἔλεγον ἐπιθυμεῖν.</p></sp><sp><speaker>Σωκράτης</speaker><p>ἀλλὰ τί δή ἐστί ποτε οὗ ἐπιθυμεῖς; οὐ τῶν πολιτῶν φῂς ἄρχειν ἐπιθυμεῖν;</p></sp><sp><speaker>Θεάγης</speaker><p>οὐ βίᾳ γε οὐδ’ ὥσπερ οἱ τύραννοι ἀλλ’ ἑκόντων, ὥσπερ καὶ οἱ ἄλλοι οἱ ἐν τῇ πόλει ἐλλόγιμοι ἄνδρες.</p></sp><sp><speaker>Σωκράτης</speaker><p>ἆρά γε λέγεις ὥσπερ Θεμιστοκλῆς καὶ Περικλῆς καὶ Κίμων καὶ ὅσοι τὰ πολιτικὰ δεινοὶ γεγόνασιν;</p></sp><sp><speaker>Θεάγης</speaker><p>νὴ Δία τούτους λέγω.</p></sp><sp><speaker>Σωκράτης</speaker><p>τί οὖν εἰ τὰ ἱππικὰ ἐτύγχανες ἐπιθυμῶν σοφὸς
<milestone n="126b" unit="section"/>γενέσθαι; παρὰ τίνας ἂν ἀφικόμενος ᾠήθης δεινὸς ἔσεσθαι ἱππεύς; ἦ παρ’ ἄλλους τινὰς ἢ τοὺς ἱππικούς;</p></sp><sp><speaker>Θεάγης</speaker><p>μὰ Δία οὐκ ἔγωγε.</p></sp><sp><speaker>Σωκράτης</speaker><p>ἀλλὰ παρ’ αὐτοὺς αὖ τοὺς δεινοὺς ὄντας ταῦτα, καὶ οἷς εἰσίν τε ἵπποι καὶ χρῶνται ἑκάστοτε καὶ οἰκείοις καὶ ἀλλοτρίοις πολλοῖς.</p></sp><sp><speaker>Θεάγης</speaker><p>δῆλον ὅτι.</p></sp><sp><speaker>Σωκράτης</speaker><p>τί δὲ εἰ τὰ ἀκοντιστικὰ σοφὸς ἐβούλου γενέσθαι; οὐ παρὰ τοὺς ἀκοντιστικοὺς ᾤου ἂν ἐλθὼν σοφὸς ἔσεσθαι τούτους, οἷς ἔστιν τε ἀκόντια καὶ πολλοῖς καὶ ἀλλοτρίοις καὶ
<milestone n="126c" unit="section"/>οἰκείοις ἑκάστοτε χρῶνται ἀκοντίοις;</p></sp><sp><speaker>Θεάγης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>λέγε δή μοι· ἐπεὶ δὲ δὴ τὰ πολιτικὰ βούλει σοφὸς γενέσθαι, οἴει παρ’ ἄλλους τινὰς ἀφικόμενος σοφὸς ἔσεσθαι ἢ τοὺς πολιτικοὺς τούτους, τοὺς αὐτούς τε δεινοὺς ὄντας τὰ πολιτικὰ καὶ χρωμένους ἑκάστοτε τῇ τε αὑτῶν πόλει καὶ ἄλλαις πολλαῖς, καὶ Ἑλληνίσιν προσομιλοῦντας πόλεσιν καὶ βαρβάροις; ἢ δοκεῖς ἄλλοις τισὶν συγγενόμενος σοφὸς ἔσεσθαι ταῦτα ἅπερ οὗτοι, ἀλλ’ οὐκ αὐτοῖς τούτοις;
<milestone n="126d" unit="section"/></p></sp><sp><speaker>Θεάγης</speaker><p>ἀκήκοα γάρ, ὦ Σώκρατες, οὕς σέ φασιν λέγειν τοὺς λόγους, ὅτι τούτων τῶν πολιτικῶν ἀνδρῶν οἱ ὑεῖς οὐδὲν βελτίους εἰσὶν ἢ οἱ τῶν σκυτοτόμων· καί μοι δοκεῖς ἀληθέστατα λέγειν ἐξ ὧν ἐγὼ δύναμαι αἰσθέσθαι. ἀνόητος ἂν οὖν εἴην εἰ οἰοίμην τινὰ τούτων ἐμοὶ μὲν ἂν παραδοῦναι τὴν αὑτοῦ σοφίαν, τὸν δὲ ὑὸν τὸν αὑτοῦ μηδὲν ὠφελῆσαι, εἴ τι οἷός τ’ ἦν εἰς ταῦτα ὠφελεῖν ἄλλον ὁντιναοῦν ἀνθρώπων.</p></sp><sp><speaker>Σωκράτης</speaker><p>τί οὖν ἄν, ὦ βέλτιστε ἀνδρῶν, χρήσαιο σαυτῷ, εἴ σοι ἐπειδὴ γένοιτο ὑὸς τοιαῦτα πράγματα παρέχοι, καὶ φαίη
<milestone n="126e" unit="section"/>μὲν ἂν ἐπιθυμεῖν ἀγαθὸς γενέσθαι ζωγράφος, καὶ μέμφοιτο σοὶ τῷ πατρὶ ὅτι οὐκ ἐθέλεις ἀναλίσκειν εἰς αὐτὸν τούτων αὐτῶν ἕνεκα ἀργύριον, τοὺς δὲ δημιουργοὺς αὐτοῦ τούτου, τοὺς ζωγράφους, ἀτιμάζοι τε καὶ μὴ βούλοιτο παρ’ αὐτῶν μανθάνειν; ἢ τοὺς αὐλητάς, βουλόμενος αὐλητὴς γενέσθαι, ἢ τοὺς κιθαριστάς; ἔχοις ἂν αὐτῷ ὅτι χρῷο καὶ ὅποι πέμποις ἄλλοσε μὴ ἐθέλοντα παρὰ τούτων μανθάνειν;</p></sp><sp><speaker>Θεάγης</speaker><p>μὰ Δία οὐκ ἔγωγε.
<milestone unit="page" n="127"/><milestone n="127a" unit="section"/></p></sp><sp><speaker>Σωκράτης</speaker><p>νῦν οὖν ταὐτὰ ταῦτα αὐτὸς πρὸς τὸν πατέρα ποιῶν θαυμάζεις, καὶ μέμφῃ εἰ ἀπορεῖ ὅτι σοι χρήσηται καὶ ὅποι πέμποι; ἐπεὶ Ἀθηναίων γε τῶν καλῶν κἀγαθῶν τὰ πολιτικὰ ὅτῳ ἂν βούλῃ συστήσομέν σε, ὅς σοι προῖκα συνέσται· καὶ ἅμα μὲν ἀργύριον οὐκ ἀναλώσεις, ἅμα δὲ πολὺ μᾶλλον εὐδοκιμήσεις παρὰ τοῖς πολλοῖς ἀνθρώποις ἢ ἄλλῳ τῳ συνών.</p></sp><sp><speaker>Θεάγης</speaker><p>τί οὖν, ὦ Σώκρατες; οὐ καὶ σὺ τῶν καλῶν κἀγαθῶν εἰ ἀνδρῶν; εἰ γὰρ σύ μοι ἐθέλοις συνεῖναι, ἐξαρκεῖ καὶ οὐδένα ἄλλον ζητῶ.
<milestone n="127b" unit="section"/></p></sp><sp><speaker>Σωκράτης</speaker><p>τί τοῦτο λέγεις, Θέαγες;</p></sp><sp><speaker>Δημόδοκος</speaker><p>ὦ Σώκρατες, οὐ μέντοι κακῶς λέγει, καὶ ἅμα μὲν ἐμοὶ χαριῇ· ὡς ἐγὼ οὐκ ἔσθ’ ὅτι τούτου μεῖζον ἂν ἕρμαιον ἡγησαίμην, ἢ εἰ οὗτός τε ἀρέσκοιτο τῇ σῇ συνουσίᾳ καὶ σὺ ἐθέλοις τούτῳ συνεῖναι. καὶ μέντοι καὶ αἰσχύνομαι λέγειν ὡς σφόδρα βούλομαι. ἀλλ’ ἐγὼ ἀμφοτέρων ὑμῶν δέομαι, σέ τ’ ἐθέλειν τούτῳ συνεῖναι καὶ σὲ μὴ ζητεῖν ἄλλῳ μηδενὶ συγγενέσθαι ἢ Σωκράτει· καί με πολλῶν καὶ φοβερῶν ἀπαλλάξετε
<milestone n="127c" unit="section"/>φροντίδων. ὡς νῦν πάνυ φοβοῦμαι ὑπὲρ τούτου μή  τινι ἄλλῳ ἐντύχῃ οἵῳ τοῦτον διαφθεῖραι.</p></sp><sp><speaker>Θεάγης</speaker><p>μηκέτι νῦν, ὦ πάτερ, ὑπέρ γ’ ἐμοῦ φοβοῦ, εἴπερ οἷός τ’ εἶ πεῖσαι τοῦτον τὴν ἐμὴν συνουσίαν προσδέξασθαι.</p></sp><sp><speaker>Δημόδοκος</speaker><p>πάνυ καλῶς λέγεις. ὦ Σώκρατες, πρὸς σὲ δ’ ἂν ἤδη εἴη ὁ μετὰ τοῦτο λόγος· ἐγὼ γάρ σοι ἕτοιμός εἰμι, ὡς διὰ βραχέων εἰπεῖν, καὶ ἐμὲ καὶ τὰ ἐμὰ ὡς οἷόν τε οἰκειότατα παρέχειν, ὅτου ἂν δέῃ ἔμβραχυ, ἐὰν Θεάγη τουτονὶ
<milestone n="127d" unit="section"/>ἀσπάζῃ τε καὶ εὐεργετῇς ὅτι ἂν οἷός τε ᾖς.</p></sp><sp><speaker>Σωκράτης</speaker><p>ὦ Δημόδοκε, τὸ μὲν ἐσπουδακέναι σε οὐ θαυμάζω, εἴπερ οἴει ὑπ’ ἐμοῦ μάλιστ’ ἄν σοι τοῦτον ὠφεληθῆναι&mdash;οὐ γὰρ οἶδα ὑπὲρ ὅτου ἄν τις νοῦν ἔχων μᾶλλον σπουδάζοι ἢ ὑπὲρ ὑέος αὑτοῦ ὅπως ὡς βέλτιστος ἔσται&mdash;ὁπόθεν δὲ ἔδοξέ σοι τοῦτο, ὡς ἐγὼ ἂν μᾶλλον τὸν σὸν ὑὸν οἷός τ’ εἴην ὠφελῆσαι πρὸς τὸ πολίτην ἀγαθὸν γενέσθαι ἢ σὺ αὐτός, καὶ ὁπόθεν οὗτος ᾠήθη ἐμὲ μᾶλλον ἢ σὲ αὐτὸν ὠφελήσειν, τοῦτο
<milestone n="127e" unit="section"/>πάνυ θαυμάζω. σὺ γὰρ πρῶτον μὲν πρεσβύτερος εἶ ἐμοῦ, ἔπειτα πολλὰς ἤδη ἀρχὰς καὶ τὰς μεγίστας Ἀθηναίοις ἦρξας, καὶ τιμᾷ ὑπὸ Ἀναγυρασίων τε τῶν δημοτῶν πολὺ μάλιστα καὶ ὑπὸ τῆς ἄλλης πόλεως οὐδενὸς ἧττον· ἐμοὶ δὲ τούτων οὐδὲν ἐνορᾷ οὐδέτερος ὑμῶν. ἔπειτα εἰ ἄρα τῆς μὲν τῶν πολιτικῶν ἀνδρῶν συνουσίας Θεάγης ὅδε καταφρονεῖ, ἄλλους δέ τινας ζητεῖ οἳ παιδεύειν ἐπαγγέλλονται οἷοί τε εἶναι νέους ἀνθρώπους, ἔστιν ἐνταῦθα καὶ Πρόδικος ὁ Κεῖος καὶ Γοργίας
<milestone unit="page" n="128"/><milestone n="128a" unit="section"/>ὁ Λεοντῖνος καὶ πῶλος ὁ Ἀκραγαντῖνος καὶ ἄλλοι πολλοί, οἳ οὕτω σοφοί εἰσιν ὥστε εἰς τὰς πόλεις ἰόντες πείθουσι τῶν νέων τοὺς γενναιοτάτους τε καὶ πλουσιωτάτους&mdash;οἷς ἔξεστιν τῶν πολιτῶν ᾧ ἂν βούλωνται προῖκα συνεῖναι&mdash; τούτους πείθουσιν ἀπολείποντας τὰς ἐκείνων συνουσίας αὐτοῖς συνεῖναι, προσκατατιθέντας ἀργύριον πάνυ πολὺ μισθόν, καὶ χάριν πρὸς τούτοις εἰδέναι. τούτων τινὰς εἰκὸς ἦν προαιρεῖσθαι καὶ τὸν ὑόν σου καὶ αὐτὸν σέ, ἐμὲ δ’ οὐκ
<milestone n="128b" unit="section"/>εἰκός· οὐδὲν γὰρ τούτων ἐπίσταμαι τῶν μακαρίων τε καὶ καλῶν μαθημάτων&mdash;ἐπεὶ ἐβουλόμην ἄν&mdash;ἀλλὰ καὶ λέγω δήπου ἀεὶ ὅτι ἐγὼ τυγχάνω ὡς ἔπος εἰπεῖν οὐδὲν ἐπιστάμενος πλήν γε σμικροῦ τινος μαθήματος, τῶν ἐρωτικῶν. τοῦτο μέντοι τὸ μάθημα παρ’ ὁντινοῦν ποιοῦμαι δεινὸς εἶναι καὶ τῶν προγεγονότων ἀνθρώπων καὶ τῶν νῦν.</p></sp><sp><speaker>Θεάγης</speaker><p>ὁρᾷς, ὦ πάτερ; ὁ Σωκράτης οὐ πάνυ μοι δοκεῖ &lsqb;τι&rsqb; ἔτι ἐθέλειν ἐμοὶ συνδιατρίβειν&mdash;ἐπεὶ τό γ’ ἐμὸν ἕτοιμον,
<milestone n="128c" unit="section"/>ἐὰν οὗτος ἐθέλῃ&mdash;ἀλλὰ ταῦτα παίζων πρὸς ἡμᾶς λέγει. ἐπεὶ ἐγὼ οἶδα τῶν ἐμῶν ἡλικιωτῶν καὶ ὀλίγῳ πρεσβυτέρων οἳ πρὶν μὲν τούτῳ συνεῖναι οὐδενὸς ἄξιοι ἦσαν, ἐπειδὴ δὲ συνεγένοντο τούτῳ, ἐν πάνυ ὀλίγῳ χρόνῳ πάντων βελτίους φαίνονται ὧν πρότερον χείρους.</p></sp><sp><speaker>Σωκράτης</speaker><p>οἶσθα οὖν οἷον τοῦτό ἐστιν, ὦ παῖ Δημοδόκου;</p></sp><sp><speaker>Θεάγης</speaker><p>ναὶ μὰ Δία ἔγωγε, ὅτι, ἐὰν σὺ βούλῃ, καὶ ἐγὼ οἷός τ’ ἔσομαι τοιοῦτος γενέσθαι οἷοίπερ καὶ ἐκεῖνοι.
<milestone n="128d" unit="section"/></p></sp><sp><speaker>Σωκράτης</speaker><p>οὔκ, ὠγαθέ, ἀλλά σε λέληθεν οἷον τοῦτ’ ἔστιν, ἐγὼ δέ σοι φράσω. ἔστι γάρ τι θείᾳ μοίρᾳ παρεπόμενον ἐμοὶ ἐκ παιδὸς ἀρξάμενον δαιμόνιον. ἔστι δὲ τοῦτο φωνή, ἣ ὅταν γένηται ἀεί μοι σημαίνει, ὃ ἂν μέλλω πράττειν, τούτου ἀποτροπήν, προτρέπει δὲ οὐδέποτε· καὶ ἐάν τίς μοι τῶν φίλων ἀνακοινῶται καὶ γένηται ἡ φωνή, ταὐτὸν τοῦτο, ἀποτρέπει καὶ οὐκ ἐᾷ πράττειν. καὶ τούτων ὑμῖν μάρτυρας παρέξομαι. Χαρμίδην γὰρ τουτονὶ γιγνώσκετε τὸν καλὸν
<milestone n="128e" unit="section"/>γενόμενον, τὸν Γλαύκωνος· οὗτός ποτε ἐτύγχανε ἐμοὶ ἀνακοινούμενος μέλλων ἀσκήσειν στάδιον εἰς Νεμέαν, καὶ εὐθὺς αὐτοῦ ἀρχομένου λέγειν ὅτι μέλλοι ἀσκεῖν ἐγένετο ἡ φωνή, καὶ ἐγὼ διεκώλυόν τε αὐτὸν καὶ εἶπον ὅτι &ldquo;λέγοντός σου μεταξὺ γέγονέ μοι ἡ φωνὴ ἡ τοῦ δαιμονίου· ἀλλὰ μὴ ἄσκει.&rdquo; &ldquo;ἴσως,&rdquo; ἔφη, &ldquo;σημαίνει σοι ὅτι οὐ νικήσω· ἐγὼ δὲ κἂν μὴ μέλλω νικᾶν, γυμνασάμενός γε τοῦτον τὸν χρόνον ὠφεληθήσομαι.&rdquo; ταῦτα εἰπὼν ἤσκει· ἄξιον οὖν πυθέσθαι αὐτοῦ
<milestone unit="page" n="129"/><milestone n="129a" unit="section"/>ἃ αὐτῷ συνέβη ἀπὸ ταύτης τῆς ἀσκήσεως. εἰ δὲ βούλεσθε, τὸν Τιμάρχου ἀδελφὸν Κλειτόμαχον ἔρεσθε τί εἶπεν αὐτῷ Τίμαρχος ἡνίκα ἀποθανούμενος ᾔει &dagger;εὐθὺ τοῦ δαιμονίου&dagger;, ἐκεῖνός τε καὶ Εὔαθλος ὁ σταδιοδρομῶν ὃς Τίμαρχον ὑπεδέξατο φεύγοντα· ἐρεῖ γὰρ ὑμῖν ὅτι εἶπεν αὐτῷ ταυτί.</p></sp><sp><speaker>Θεάγης</speaker><p>τί;</p></sp><sp><speaker>Σωκράτης</speaker><p>&ldquo;ὦ Κλειτόμαχε,&rdquo; ἔφη, &ldquo;ἐγὼ μέντοι ἔρχομαι ἀποθανούμενος νυνί, διότι Σωκράτει οὐκ ἤθελον πείθεσθαι.&rdquo; τί δὴ οὖν ποτε τοῦτο εἶπεν ὁ Τίμαρχος; ἐγὼ φράσω. ὅτε
<milestone n="129b" unit="section"/>ἀνίστατο ἐκ τοῦ συμποσίου ὁ Τίμαρχος καὶ Φιλήμων ὁ Φιλημονίδου ἀποκτενοῦντες Νικίαν τὸν Ἡροσκαμάνδρου, ἠπιστάσθην μὲν αὐτὼ μόνω τὴν ἐπιβουλήν, ὁ δὲ Τίμαρχος ἀνιστάμενος πρὸς ἐμὲ εἶπεν, &ldquo;τί λέγεις,&rdquo; ἔφη, &ldquo;ὦ Σώκρατες; ὑμεῖς μὲν πίνετε, ἐμὲ δὲ δεῖ ποι ἐξαναστῆναι· ἥξω δὲ ὀλίγον ὕστερον, ἐὰν τύχω.&rdquo; καί μοι ἐγένετο ἡ φωνή, καὶ εἶπον πρὸς αὐτόν, &ldquo;μηδαμῶς,&rdquo; ἔφην, &ldquo;ἀναστῇς· γέγονε γάρ μοι τὸ εἰωθὸς σημεῖον τὸ δαιμόνιον.&rdquo; καὶ ὃς ἐπέσχε.
<milestone n="129c" unit="section"/>καὶ διαλιπὼν χρόνον αὖθις ὡρμᾶτο ἰέναι, καὶ ἔφη· &ldquo;εἶμι δή, Σώκρατες.&rdquo; αὖθις ἐγένετο ἡ φωνή· αὖθις οὖν αὐτὸν ἠνάγκασα ἐπισχεῖν. τὸ τρίτον, βουλόμενός με λαθεῖν, ἀνέστη οὐκέτι εἰπών μοι οὐδὲν ἀλλὰ λαθών, ἐπιτηρήσας ἄλλοσε τὸν νοῦν ἔχοντα· καὶ οὕτως ᾤχετο ἀπιὼν καὶ διεπράξατο ἐξ ὧν ᾔει ἀποθανούμενος. ὅθεν δὴ τοῦτο εἶπεν πρὸς τὸν ἀδελφὸν ὅπερ νῦν ὑμῖν ἐγώ, ὅτι ἴοι ἀποθανούμενος διὰ τὸ ἐμοὶ ἀπιστῆσαι. ἔτι τοίνυν περὶ τῶν ἐν Σικελίᾳ
<milestone n="129d" unit="section"/>πολλῶν ἀκούσεσθον ἃ ἐγὼ ἔλεγον περὶ τῆς διαφθορᾶς τοῦ στρατοπέδου. καὶ τὰ μὲν παρεληλυθότα τῶν εἰδότων ἔστιν ἀκοῦσαι· πεῖραν δ’ ἔξεστι νυνὶ λαβεῖν τοῦ σημείου εἰ ἄρα τὶ λέγει. ἐπὶ γὰρ τῇ ἐπὶ στρατείαν ἐξορμῇ Σαννίωνος τοῦ καλοῦ ἐγένετό μοι τὸ σημεῖον, οἴχεται δὲ νῦν μετὰ Θρασύλλου στρατευσόμενος εὐθὺ Ἐφέσου καὶ Ἰωνίας. ἐγὼ οὖν οἴομαι ἐκεῖνον ἢ ἀποθανεῖσθαι ἢ ὁμοῦ τι τούτῳ γ’ ἐλᾶν, καὶ περί γε τῆς στρατιᾶς τῆς ἄλλης πάνυ φοβοῦμαι.
<milestone n="129e" unit="section"/><milestone ed="P" unit="para"/>ταῦτα δὴ πάντα εἴρηκά σοι, ὅτι ἡ δύναμις αὕτη τοῦ δαιμονίου τούτου καὶ εἰς τὰς συνουσίας τῶν μετ’ ἐμοῦ συνδιατριβόντων τὸ ἅπαν δύναται. πολλοῖς μὲν γὰρ ἐναντιοῦται, καὶ οὐκ ἔστι τούτοις ὠφεληθῆναι μετ’ ἐμοῦ διατρίβουσιν, ὥστε οὐχ οἷόν τέ μοι τούτοις συνδιατρίβειν· πολλοῖς δὲ συνεῖναι μὲν οὐ διακωλύει, ὠφελοῦνται δὲ οὐδὲν συνόντες. οἷς δ’ ἂν συλλάβηται τῆς συνουσίας ἡ τοῦ δαιμονίου δύναμις, οὗτοί εἰσιν ὧν καὶ σὺ ᾔσθησαι· ταχὺ γὰρ παραχρῆμα ἐπιδιδόασιν. καὶ τούτων αὖ τῶν ἐπιδιδόντων
<milestone unit="page" n="130"/><milestone n="130a" unit="section"/>οἱ μὲν καὶ βέβαιον ἔχουσι καὶ παραμόνιμον τὴν  ὠφελίαν· πολλοὶ δέ, ὅσον ἂν μετ’ ἐμοῦ χρόνον ὦσιν, θαυμάσιον ἐπιδιδόασιν, ἐπειδὰν δέ μου ἀπόσχωνται, πάλιν οὐδὲν διαφέρουσιν ὁτουοῦν. τοῦτό ποτε ἔπαθεν Ἀριστείδης ὁ Λυσιμάχου ὑὸς τοῦ Ἀριστείδου. διατρίβων γὰρ μετ’ ἐμοῦ πάμπολυ ἐπεδεδώκει ἐν ὀλίγῳ χρόνῳ· ἔπειτα αὐτῷ στρατεία τις ἐγένετο καὶ ᾤχετο ἐκπλέων, ἥκων δὲ κατελάμβανε μετ’ ἐμοῦ διατρίβοντα Θουκυδίδην τὸν Μελησίου ὑὸν τοῦ Θουκυδίδου.
<milestone n="130b" unit="section"/>ὁ δὲ Θουκυδίδης τῇ προτεραίᾳ μοι δι’ ἀπεχθείας  ἐν λόγοις τισὶν ἐγεγόνει· ἰδὼν οὖν με ὁ Ἀριστείδης, ἐπειδὴ ἠσπάσατό τε καὶ τἆλλα διελέχθη, &ldquo;Θουκυδίδην δέ,&rdquo; ἔφη, &ldquo;ἀκούω, ὦ Σώκρατες, σεμνύνεσθαι ἄττα πρός σε καὶ χαλεπαίνειν ὡς τὶ ὄντα.&rdquo; &ldquo;ἔστι γάρ,&rdquo; ἔφην ἐγώ, &ldquo;οὕτως.&rdquo; &ldquo;τί δέ, οὐκ οἶδεν,&rdquo; ἔφη, &ldquo;πρὶν σοὶ συγγενέσθαι οἷον ἦν τὸ ἀνδράποδον;&rdquo; &ldquo;οὐκ ἔοικέν γε,&rdquo; ἔφην ἐγώ, &ldquo;νὴ τοὺς θεούς.&rdquo; &ldquo;ἀλλὰ μὴν καὶ αὐτός γε,&rdquo; ἔφη, &ldquo;καταγελάστως
<milestone n="130c" unit="section"/>ἔχω, ὦ Σώκρατες.&rdquo; &ldquo;τί μάλιστα;&rdquo; ἔφην ἐγώ. &ldquo;ὅτι,&rdquo; ἔφη, &ldquo;πρὶν μὲν ἐκπλεῖν, ὁτῳοῦν ἀνθρώπῳ οἷός τ’ ἦ διαλέγεσθαι καὶ μηδενὸς χείρων φαίνεσθαι ἐν τοῖς λόγοις, ὥστε καὶ ἐδίωκον τὰς συνουσίας τῶν χαριεστάτων ἀνθρώπων, νυνὶ δὲ τοὐναντίον φεύγω ἄν τινα καὶ αἰσθάνωμαι πεπαιδευμένον· οὕτως αἰσχύνομαι ἐπὶ τῇ ἐμαυτοῦ φαυλότητι.&rdquo; &ldquo;πότερον δέ,&rdquo; ἦν δ’ ἐγώ, &ldquo;ἐξαίφνης σε προύλιπεν αὕτη ἡ δύναμις ἢ κατὰ σμικρόν;&rdquo; &ldquo;κατὰ σμικρόν,&rdquo; ἦ δ’ ὅς.
<milestone n="130d" unit="section"/>&ldquo;ἡνίκα δέ σοι παρεγένετο,&rdquo; ἦν δ’ ἐγώ, &ldquo;πότερον μαθόντι παρ’ ἐμοῦ τι παρεγένετο ἤ τινι ἄλλῳ τρόπῳ;&rdquo; &ldquo;ἐγώ σοι ἐρῶ,&rdquo; ἔφη, &ldquo;ὦ Σώκρατες, ἄπιστον μὲν νὴ τοὺς θεούς, ἀληθὲς δέ. ἐγὼ γὰρ ἔμαθον μὲν παρά σου οὐδὲν πώποτε, ὡς αὐτὸς οἶσθα· ἐπεδίδουν δὲ ὁπότε σοι συνείην, κἂν εἰ ἐν τῇ αὐτῇ μόνον οἰκίᾳ εἴην, μὴ ἐν τῷ αὐτῷ δὲ οἰκήματι, μᾶλλον δὲ ὁπότε ἐν τῷ αὐτῷ οἰκήματι, καὶ ἔμοιγε ἐδόκουν πολὺ μᾶλλον ὁπότε ἐν τῷ αὐτῷ οἰκήματι ὢν λέγοντός σου βλέποιμι πρὸς
<milestone n="130e" unit="section"/>σέ, μᾶλλον ἢ ὁπότε ἄλλοσε ὁρῴην, πολὺ δὲ μάλιστα καὶ πλεῖστον ἐπεδίδουν ὁπότε παρ’ αὐτόν σε καθοίμην ἐχόμενός σου καὶ ἁπτόμενος· νῦν δέ,&rdquo; ἦ δ’ ὅς, &ldquo;πᾶσα ἐκείνη ἡ ἕξις ἐξερρύηκε.&rdquo;<milestone ed="P" unit="para"/>ἔστιν οὖν, ὦ Θέαγες, τοιαύτη ἡ ἡμετέρα συνουσία· ἐὰν μὲν τῷ θεῷ φίλον ᾖ, πάνυ πολὺ ἐπιδώσεις καὶ ταχύ, εἰ δὲ μή, οὔ. ὅρα οὖν μή σοι ἀσφαλέστερον ᾖ παρ’ ἐκείνων τινὶ παιδεύεσθαι οἳ ἐγκρατεῖς αὐτοί εἰσιν τῆς ὠφελίας ἣν ὠφελοῦσιν τοὺς ἀνθρώπους μᾶλλον ἢ παρ’ ἐμοῦ ὅτι ἂν τύχῃ τοῦτο πρᾶξαι.
<milestone unit="page" n="131"/><milestone n="131a" unit="section"/></p></sp><sp><speaker>Θεάγης</speaker><p>ἐμοὶ μὲν τοίνυν δοκεῖ, ὦ Σώκρατες, ἡμᾶς οὑτωσὶ ποιῆσαι, ἀποπειραθῆναι τοῦ δαιμονίου τούτου συνόντας ἀλλήλοις. καὶ ἐὰν μὲν παρείκῃ ἡμῖν, ταῦτα βέλτιστα· εἰ δὲ μή, τότε ἤδη παραχρῆμα βουλευσόμεθα ὅτι δράσομεν, εἴτε ἄλλῳ συνεσόμεθα, εἴτε καὶ αὐτὸ τὸ θεῖον τὸ σοὶ γιγνόμενον πειρασόμεθα παραμυθεῖσθαι εὐχαῖσί τε καὶ θυσίαις καὶ ἄλλῳ ὅτῳ ἂν οἱ μάντεις ἐξηγῶνται.</p></sp><sp><speaker>Δημόδοκος</speaker><p>μηκέτι πρὸς ταῦτα ἀντείπῃς, ὦ Σώκρατες, τῷ μειρακίῳ· εὖ γὰρ λέγει Θεάγης.</p></sp><sp><speaker>Σωκράτης</speaker><p>ἀλλ’ εἰ δοκεῖ χρῆναι οὕτω ποιεῖν, οὕτω ποιῶμεν.</p></sp></body></text>

<text n="Charm."><body>
<head>Χαρμίδης</head>
<castList><castItem type="role"><role>*ke/falos</role></castItem></castList>
<milestone unit="page" n="153"/><milestone n="153a" unit="section"/><sp><speaker>Σωκράτης</speaker><p>ἥκομεν τῇ προτεραίᾳ ἑσπέρας ἐκ Ποτειδαίας ἀπὸ τοῦ στρατοπέδου, οἷον δὲ διὰ χρόνου ἀφιγμένος ἁσμένως ᾖα ἐπὶ τὰς συνήθεις διατριβάς. καὶ δὴ καὶ εἰς τὴν Ταυρέου παλαίστραν τὴν καταντικρὺ τοῦ τῆς Βασίλης ἱεροῦ εἰσῆλθον, καὶ αὐτόθι κατέλαβον πάνυ πολλούς, τοὺς μὲν καὶ ἀγνῶτας ἐμοί, τοὺς δὲ πλείστους γνωρίμους. καί με ὡς
<milestone n="153b" unit="section"/>εἶδον εἰσιόντα ἐξ ἀπροσδοκήτου, εὐθὺς πόρρωθεν ἠσπάζοντο ἄλλος ἄλλοθεν· Χαιρεφῶν δέ, ἅτε καὶ μανικὸς ὤν, ἀναπηδήσας ἐκ μέσων ἔθει πρός με, καί μου λαβόμενος τῆς χειρός, ὦ Σώκρατες, ἦ δ’ ὅς, πῶς ἐσώθης ἐκ τῆς μάχης; Ὀλίγον δὲ πρὶν ἡμᾶς ἀπιέναι μάχη ἐγεγόνει ἐν τῇ Ποτειδαίᾳ, ἣν ἄρτι ἦσαν οἱ τῇδε πεπυσμένοι.<milestone ed="P" unit="para"/>καὶ ἐγὼ πρὸς αὐτὸν ἀποκρινόμενος, Οὑτωσί, ἔφην, ὡς σὺ ὁρᾷς.<milestone ed="P" unit="para"/>καὶ μὴν ἤγγελταί γε δεῦρο, ἔφη, ἥ τε μάχη πάνυ ἰσχυρὰ
<milestone n="153c" unit="section"/>γεγονέναι καὶ ἐν αὐτῇ πολλοὺς τῶν γνωρίμων τεθνάναι.<milestone ed="P" unit="para"/>καὶ ἐπιεικῶς, ἦν δ’ ἐγώ, ἀληθῆ ἀπήγγελται.<milestone ed="P" unit="para"/>παρεγένου μέν, ἦ δ’ ὅς, τῇ μάχῃ;<milestone ed="P" unit="para"/>παρεγενόμην.<milestone ed="P" unit="para"/>δεῦρο δή, ἔφη, καθεζόμενος ἡμῖν διήγησαι· οὐ γάρ τί πω πάντα σαφῶς πεπύσμεθα. καὶ ἅμα με καθίζει ἄγων παρὰ Κριτίαν τὸν Καλλαίσχρου.<milestone ed="P" unit="para"/>παρακαθεζόμενος οὖν ἠσπαζόμην τόν τε Κριτίαν καὶ τοὺς ἄλλους, καὶ διηγούμην αὐτοῖς τὰ ἀπὸ στρατοπέδου, ὅτι μέ
<milestone n="153d" unit="section"/>τις ἀνέροιτο· ἠρώτων δὲ ἄλλος ἄλλο.<milestone ed="P" unit="para"/>ἐπειδὴ δὲ τῶν τοιούτων ἅδην εἴχομεν, αὖθις ἐγὼ αὐτοὺς ἀνηρώτων τὰ τῇδε, περὶ φιλοσοφίας ὅπως ἔχοι τὰ νῦν, περί τε τῶν νέων, εἴ τινες ἐν αὐτοῖς διαφέροντες ἢ σοφίᾳ ἢ κάλλει ἢ ἀμφοτέροις ἐγγεγονότες εἶεν. καὶ ὁ Κριτίας ἀποβλέψας
<milestone unit="page" n="154"/><milestone n="154a" unit="section"/>πρὸς τὴν θύραν, ἰδών τινας νεανίσκους εἰσιόντας καὶ λοιδορουμένους ἀλλήλοις καὶ ἄλλον ὄχλον ὄπισθεν ἑπόμενον, περὶ μὲν τῶν καλῶν, ἔφη, ὦ Σώκρατες, αὐτίκα μοι δοκεῖς εἴσεσθαι· οὗτοι γὰρ τυγχάνουσιν οἱ εἰσιόντες πρόδρομοί τε καὶ ἐρασταὶ ὄντες τοῦ δοκοῦντος καλλίστου εἶναι τά γε δὴ νῦν, φαίνεται δέ μοι καὶ αὐτὸς ἐγγὺς ἤδη που εἶναι προσιών.<milestone ed="P" unit="para"/>ἔστιν δέ, ἦν δ’ ἐγώ, τίς τε καὶ τοῦ;<milestone ed="P" unit="para"/>οἶσθά που σύ γε, ἔφη, ἀλλ’ οὔπω ἐν ἡλικίᾳ ἦν πρίν σε
<milestone n="154b" unit="section"/>ἀπιέναι, Χαρμίδην τὸν τοῦ Γλαύκωνος τοῦ ἡμετέρου θείου ὑόν, ἐμὸν δὲ ἀνεψιόν.<milestone ed="P" unit="para"/>οἶδα μέντοι νὴ Δία, ἦν δ’ ἐγώ· οὐ γάρ τι φαῦλος οὐδὲ τότε ἦν ἔτι παῖς ὤν, νῦν δ’ οἶμαί που εὖ μάλα ἂν ἤδη μειράκιον εἴη.<milestone ed="P" unit="para"/>αὐτίκα, ἔφη, εἴσῃ καὶ ἡλίκος καὶ οἷος γέγονεν. καὶ ἅμα ταῦτ’ αὐτοῦ λέγοντος ὁ Χαρμίδης εἰσέρχεται.<milestone ed="P" unit="para"/>ἐμοὶ μὲν οὖν, ὦ ἑταῖρε, οὐδὲν σταθμητόν· ἀτεχνῶς γὰρ λευκὴ στάθμη εἰμὶ πρὸς τοὺς καλούς&mdash;σχεδὸν γάρ τί μοι πάντες οἱ ἐν τῇ ἡλικίᾳ καλοὶ φαίνονται&mdash;ἀτὰρ οὖν δὴ καὶ
<milestone n="154c" unit="section"/>τότε ἐκεῖνος ἐμοὶ θαυμαστὸς ἐφάνη τό τε μέγεθος καὶ τὸ κάλλος, οἱ δὲ δὴ ἄλλοι πάντες ἐρᾶν ἔμοιγε ἐδόκουν αὐτοῦ&mdash; οὕτως ἐκπεπληγμένοι τε καὶ τεθορυβημένοι ἦσαν, ἡνίκ’ εἰσῄει&mdash;πολλοὶ δὲ δὴ ἄλλοι ἐρασταὶ καὶ ἐν τοῖς ὄπισθεν εἵποντο. καὶ τὸ μὲν ἡμέτερον τὸ τῶν ἀνδρῶν ἧττον θαυμαστὸν ἦν· ἀλλ’ ἐγὼ καὶ τοῖς παισὶ προσέσχον τὸν νοῦν, ὡς οὐδεὶς ἄλλος’ ἔβλεπεν αὐτῶν, οὐδ’ ὅστις σμικρότατος ἦν, ἀλλὰ πάντες ὥσπερ ἄγαλμα ἐθεῶντο αὐτόν. καὶ ὁ
<milestone n="154d" unit="section"/>Χαιρεφῶν καλέσας με, τί σοι φαίνεται ὁ νεανίσκος, ἔφη, ὦ Σώκρατες; οὐκ εὐπρόσωπος;<milestone ed="P" unit="para"/>ὑπερφυῶς, ἦν δ’ ἐγώ.<milestone ed="P" unit="para"/>οὗτος μέντοι, ἔφη, εἰ ἐθέλοι ἀποδῦναι, δόξει σοι ἀπρόσωπος εἶναι· οὕτως τὸ εἶδος πάγκαλός ἐστιν.<milestone ed="P" unit="para"/>συνέφασαν οὖν καὶ οἱ ἄλλοι ταὐτὰ ταῦτα τῷ Χαιρεφῶντι· κἀγώ, Ἡράκλεις, ἔφην, ὡς ἄμαχον λέγετε τὸν ἄνδρα, εἰ ἔτι αὐτῷ ἓν δὴ μόνον τυγχάνει προσὸν σμικρόν τι.<milestone ed="P" unit="para"/>τί; ἔφη ὁ Κριτίας.
<milestone n="154e" unit="section"/><milestone ed="P" unit="para"/>εἰ τὴν ψυχήν, ἦν δ’ ἐγώ, τυγχάνει εὖ πεφυκώς. πρέπει δέ που, ὦ Κριτία, τοιοῦτον αὐτὸν εἶναι τῆς γε ὑμετέρας ὄντα οἰκίας.<milestone ed="P" unit="para"/>ἀλλ’, ἔφη, πάνυ καλὸς καὶ ἀγαθός ἐστιν καὶ ταῦτα.<milestone ed="P" unit="para"/>τί οὖν, ἔφην, οὐκ ἀπεδύσαμεν αὐτοῦ αὐτὸ τοῦτο καὶ ἐθεασάμεθα πρότερον τοῦ εἴδους; πάντως γάρ που τηλικοῦτος ὢν ἤδη ἐθέλει διαλέγεσθαι.<milestone ed="P" unit="para"/>καὶ πάνυ γε, ἔφη ὁ Κριτίας, ἐπεί τοι καὶ ἔστιν φιλόσοφός
<milestone unit="page" n="155"/><milestone n="155a" unit="section"/>τε καί, ὡς δοκεῖ ἄλλοις τε καὶ ἑαυτῷ, πάνυ ποιητικός.<milestone ed="P" unit="para"/>τοῦτο μέν, ἦν δ’ ἐγώ, ὦ φίλε Κριτία, πόρρωθεν ὑμῖν τὸ καλὸν ὑπάρχει ἀπὸ τῆς Σόλωνος συγγενείας. ἀλλὰ τί οὐκ ἐπέδειξάς μοι τὸν νεανίαν καλέσας δεῦρο; οὐδὲ γὰρ ἄν που εἰ ἔτι ἐτύγχανε νεώτερος ὤν, αἰσχρὸν ἂν ἦν αὐτῷ διαλέγεσθαι ἡμῖν ἐναντίον γε σοῦ, ἐπιτρόπου τε ἅμα καὶ ἀνεψιοῦ ὄντος.<milestone ed="P" unit="para"/>ἀλλὰ καλῶς, ἔφη, λέγεις, καὶ καλοῦμεν αὐτόν. καὶ
<milestone n="155b" unit="section"/>ἅμα πρὸς τὸν ἀκόλουθον, Παῖ, ἔφη, κάλει Χαρμίδην, εἰπὼν ὅτι βούλομαι αὐτὸν ἰατρῷ συστῆσαι περὶ τῆς ἀσθενείας ἧς πρῴην πρός με ἔλεγεν ὅτι ἀσθενοῖ. πρὸς οὖν ἐμὲ ὁ Κριτίας, Ἔναγχός τοι ἔφη βαρύνεσθαί τι τὴν κεφαλὴν ἕωθεν ἀνιστάμενος· ἀλλὰ τί σε κωλύει προσποιήσασθαι πρὸς αὐτὸν ἐπίστασθαί τι κεφαλῆς φάρμακον;<milestone ed="P" unit="para"/>οὐδέν, ἦν δ’ ἐγώ· μόνον ἐλθέτω.<milestone ed="P" unit="para"/>ἀλλ’ ἥξει, ἔφη.<milestone ed="P" unit="para"/>ὃ οὖν καὶ ἐγένετο. ἧκε γάρ, καὶ ἐποίησε γέλωτα
<milestone n="155c" unit="section"/>πολύν· ἕκαστος γὰρ ἡμῶν τῶν καθημένων συγχωρῶν τὸν πλησίον ἐώθει σπουδῇ, ἵνα παρ’ αὑτῷ καθέζοιτο, ἕως τῶν ἐπ’ ἐσχάτῳ καθημένων τὸν μὲν ἀνεστήσαμεν, τὸν δὲ πλάγιον κατεβάλομεν. ὁ δ’ ἐλθὼν μεταξὺ ἐμοῦ τε καὶ τοῦ Κριτίου ἐκαθέζετο. ἐνταῦθα μέντοι, ὦ φίλε, ἐγὼ ἤδη ἠπόρουν, καί μου ἡ πρόσθεν θρασύτης ἐξεκέκοπτο, ἣν εἶχον ἐγὼ ὡς πάνυ ῥᾳδίως αὐτῷ διαλεξόμενος· ἐπειδὴ δέ, φράσαντος τοῦ Κριτίου ὅτι ἐγὼ εἴην ὁ τὸ φάρμακον ἐπιστάμενος, ἐνέβλεψέν τέ μοι
<milestone n="155d" unit="section"/>τοῖς ὀφθαλμοῖς ἀμήχανόν τι οἷον καὶ ἀνήγετο ὡς ἐρωτήσων, καὶ οἱ ἐν τῇ παλαίστρᾳ ἅπαντες περιέρρεον ἡμᾶς κύκλῳ κομιδῇ, τότε δή, ὦ γεννάδα, εἶδόν τε τὰ ἐντὸς τοῦ ἱματίου καὶ ἐφλεγόμην καὶ οὐκέτ’ ἐν ἐμαυτοῦ ἦν καὶ ἐνόμισα σοφώτατον εἶναι τὸν Κυδίαν τὰ ἐρωτικά, ὃς εἶπεν ἐπὶ καλοῦ λέγων παιδός, ἄλλῳ ὑποτιθέμενος, εὐλαβεῖσθαι μὴ κατέναντα λέοντος νεβρὸν ἐλθόντα μοῖραν αἱρεῖσθαι
<milestone n="155e" unit="section"/>κρεῶν· αὐτὸς γάρ μοι ἐδόκουν ὑπὸ τοῦ τοιούτου θρέμματος ἑαλωκέναι. ὅμως δὲ αὐτοῦ ἐρωτήσαντος εἰ ἐπισταίμην τὸ τῆς κεφαλῆς φάρμακον, μόγις πως ἀπεκρινάμην ὅτι ἐπισταίμην.<milestone ed="P" unit="para"/>τί οὖν, ἦ δ’ ὅς, ἐστίν;<milestone ed="P" unit="para"/>καὶ ἐγὼ εἶπον ὅτι αὐτὸ μὲν εἴη φύλλον τι, ἐπῳδὴ δέ τις ἐπὶ τῷ φαρμάκῳ εἴη, ἣν εἰ μέν τις ἐπᾴδοι ἅμα καὶ χρῷτο αὐτῷ, παντάπασιν ὑγιᾶ ποιοῖ τὸ φάρμακον· ἄνευ δὲ τῆς ἐπῳδῆς οὐδὲν ὄφελος εἴη τοῦ φύλλου.
<milestone unit="page" n="156"/><milestone n="156a" unit="section"/><milestone ed="P" unit="para"/>καὶ ὅς, Ἀπογράψομαι τοίνυν, ἔφη, παρὰ σοῦ τὴν ἐπῳδήν.<milestone ed="P" unit="para"/>πότερον, ἦν δ’ ἐγώ, ἐάν με πείθῃς ἢ κἂν μή;<milestone ed="P" unit="para"/>γελάσας οὖν, ἐάν σε πείθω, ἔφη, ὦ Σώκρατες.<milestone ed="P" unit="para"/>εἶεν, ἦν δ’ ἐγώ· καὶ τοὔνομά μου σὺ ἀκριβοῖς;<milestone ed="P" unit="para"/>εἰ μὴ ἀδικῶ γε, ἔφη· οὐ γάρ τι σοῦ ὀλίγος λόγος ἐστὶν ἐν τοῖς ἡμετέροις ἡλικιώταις, μέμνημαι δὲ ἔγωγε καὶ παῖς ὢν Κριτίᾳ τῷδε συνόντα σε.<milestone ed="P" unit="para"/>καλῶς γε σύ, ἦν δ’ ἐγώ, ποιῶν· μᾶλλον γάρ σοι παρρησιάσομαι
<milestone n="156b" unit="section"/>περὶ τῆς ἐπῳδῆς οἵα τυγχάνει οὖσα· ἄρτι δ’ ἠπόρουν τίνι τρόπῳ σοι ἐνδειξαίμην τὴν δύναμιν αὐτῆς. ἔστι γάρ, ὦ Χαρμίδη, τοιαύτη οἵα μὴ δύνασθαι τὴν κεφαλὴν μόνον ὑγιᾶ ποιεῖν, ἀλλ’ ὥσπερ ἴσως ἤδη καὶ σὺ ἀκήκοας τῶν ἀγαθῶν ἰατρῶν, ἐπειδάν τις αὐτοῖς προσέλθῃ τοὺς ὀφθαλμοὺς ἀλγῶν, λέγουσί που ὅτι οὐχ οἷόν τε αὐτοὺς μόνους ἐπιχειρεῖν τοὺς ὀφθαλμοὺς ἰᾶσθαι, ἀλλ’ ἀναγκαῖον εἴη ἅμα καὶ τὴν κεφαλὴν θεραπεύειν, εἰ μέλλοι
<milestone n="156c" unit="section"/>καὶ τὰ τῶν ὀμμάτων εὖ ἔχειν· καὶ αὖ τὸ τὴν κεφαλὴν οἴεσθαι ἄν ποτε θεραπεῦσαι αὐτὴν ἐφ’ ἑαυτῆς ἄνευ ὅλου τοῦ σώματος πολλὴν ἄνοιαν εἶναι. ἐκ δὴ τούτου τοῦ λόγου διαίταις ἐπὶ πᾶν τὸ σῶμα τρεπόμενοι μετὰ τοῦ ὅλου τὸ μέρος ἐπιχειροῦσιν θεραπεύειν τε καὶ ἰᾶσθαι· ἢ οὐκ ᾔσθησαι ὅτι ταῦτα οὕτως λέγουσίν τε καὶ ἔχει;<milestone ed="P" unit="para"/>πάνυ γε, ἔφη.<milestone ed="P" unit="para"/>οὐκοῦν καλῶς σοι δοκεῖ λέγεσθαι καὶ ἀποδέχῃ τὸν λόγον;<milestone ed="P" unit="para"/>πάντων μάλιστα, ἔφη.
<milestone n="156d" unit="section"/><milestone ed="P" unit="para"/>κἀγὼ ἀκούσας αὐτοῦ ἐπαινέσαντος ἀνεθάρρησά τε, καί μοι κατὰ σμικρὸν πάλιν ἡ θρασύτης συνηγείρετο, καὶ ἀνεζωπυρούμην. καὶ εἶπον· τοιοῦτον τοίνυν ἐστίν, ὦ Χαρμίδη, καὶ τὸ ταύτης τῆς ἐπῳδῆς. ἔμαθον δ’ αὐτὴν ἐγὼ ἐκεῖ ἐπὶ στρατιᾶς παρά τινος τῶν Θρᾳκῶν τῶν Ζαλμόξιδος ἰατρῶν, οἳ λέγονται καὶ ἀπαθανατίζειν. ἔλεγεν δὲ ὁ Θρᾲξ οὗτος ὅτι ταῦτα μὲν &lsqb;ἰατροὶ&rsqb; οἱ Ἕλληνες, ἃ νυνδὴ ἐγὼ ἔλεγον, καλῶς λέγοιεν· ἀλλὰ Ζάλμοξις, ἔφη, λέγει ὁ ἡμέτερος βασιλεύς, θεὸς ὤν,
<milestone n="156e" unit="section"/>ὅτι ὥσπερ ὀφθαλμοὺς ἄνευ κεφαλῆς οὐ δεῖ ἐπιχειρεῖν ἰᾶσθαι οὐδὲ κεφαλὴν ἄνευ σώματος, οὕτως οὐδὲ σῶμα ἄνευ ψυχῆς, ἀλλὰ τοῦτο καὶ αἴτιον εἴη τοῦ διαφεύγειν τοὺς παρὰ τοῖς Ἕλλησιν ἰατροὺς τὰ πολλὰ νοσήματα, ὅτι τοῦ ὅλου ἀμελοῖεν οὗ δέοι τὴν ἐπιμέλειαν ποιεῖσθαι, οὗ μὴ καλῶς ἔχοντος ἀδύνατον εἴη τὸ μέρος εὖ ἔχειν. πάντα γὰρ ἔφη ἐκ τῆς ψυχῆς ὡρμῆσθαι καὶ τὰ κακὰ καὶ τὰ ἀγαθὰ τῷ σώματι καὶ παντὶ τῷ ἀνθρώπῳ, καὶ ἐκεῖθεν ἐπιρρεῖν ὥσπερ ἐκ τῆς κεφαλῆς ἐπὶ
<milestone unit="page" n="157"/><milestone n="157a" unit="section"/>τὰ ὄμματα· δεῖν οὖν ἐκεῖνο καὶ πρῶτον καὶ μάλιστα θεραπεύειν, εἰ μέλλει καὶ τὰ τῆς κεφαλῆς καὶ τὰ τοῦ ἄλλου σώματος καλῶς ἔχειν. θεραπεύεσθαι δὲ τὴν ψυχὴν ἔφη, ὦ μακάριε, ἐπῳδαῖς τισιν, τὰς δ’ ἐπῳδὰς ταύτας τοὺς λόγους εἶναι τοὺς καλούς· ἐκ δὲ τῶν τοιούτων λόγων ἐν ταῖς ψυχαῖς σωφροσύνην ἐγγίγνεσθαι, ἧς ἐγγενομένης καὶ παρούσης ῥᾴδιον ἤδη εἶναι τὴν ὑγίειαν καὶ τῇ κεφαλῇ καὶ τῷ ἄλλῳ
<milestone n="157b" unit="section"/>σώματι πορίζειν. διδάσκων οὖν με τό τε φάρμακον καὶ τὰς ἐπῳδάς, &ldquo;ὅπως,&rdquo; ἔφη, &ldquo;τῷ φαρμάκῳ τούτῳ μηδείς σε πείσει τὴν αὑτοῦ κεφαλὴν θεραπεύειν, ὃς ἂν μὴ τὴν ψυχὴν πρῶτον παράσχῃ τῇ ἐπῳδῇ ὑπὸ σοῦ θεραπευθῆναι. καὶ γὰρ νῦν,&rdquo; ἔφη, &ldquo;τοῦτ’ ἔστιν τὸ ἁμάρτημα περὶ τοὺς ἀνθρώπους, ὅτι χωρὶς ἑκατέρου, σωφροσύνης τε καὶ ὑγιείας, ἰατροί τινες ἐπιχειροῦσιν εἶναι·&rdquo; καί μοι πάνυ σφόδρα ἐνετέλλετο μήτε πλούσιον οὕτω μηδένα εἶναι μήτε γενναῖον μήτε καλόν, ὃς
<milestone n="157c" unit="section"/>ἐμὲ πείσει ἄλλως ποιεῖν. ἐγὼ οὖν&mdash;ὀμώμοκα γὰρ αὐτῷ, καί μοι ἀνάγκη πείθεσθαι&mdash;πείσομαι οὖν, καὶ σοί, ἐὰν μὲν βούλῃ κατὰ τὰς τοῦ ξένου ἐντολὰς τὴν ψυχὴν πρῶτον παρασχεῖν ἐπᾷσαι ταῖς τοῦ Θρᾳκὸς ἐπῳδαῖς, προσοίσω τὸ φάρμακον τῇ κεφαλῇ· εἰ δὲ μή, οὐκ ἂν ἔχοιμεν ὅτι ποιοῖμέν σοι, ὦ φίλε Χαρμίδη.<milestone ed="P" unit="para"/>ἀκούσας οὖν μου ὁ Κριτίας ταῦτ’ εἰπόντος, Ἕρμαιον, ἔφη, ὦ Σώκρατες, γεγονὸς ἂν εἴη ἡ τῆς κεφαλῆς ἀσθένεια τῷ νεανίσκῳ, εἰ ἀναγκασθήσεται καὶ τὴν διάνοιαν διὰ τὴν
<milestone n="157d" unit="section"/>κεφαλὴν βελτίων γενέσθαι. λέγω μέντοι σοι ὅτι Χαρμίδης τῶν ἡλικιωτῶν οὐ μόνον τῇ ἰδέᾳ δοκεῖ διαφέρειν, ἀλλὰ καὶ αὐτῷ τούτῳ, οὗ σὺ φῂς τὴν ἐπῳδὴν ἔχειν· φῂς δὲ σωφροσύνης· ἦ γάρ;<milestone ed="P" unit="para"/>πάνυ γε, ἦν δ’ ἐγώ.<milestone ed="P" unit="para"/>εὖ τοίνυν ἴσθι, ἔφη, ὅτι πάνυ πολὺ δοκεῖ σωφρονέστατος εἶναι τῶν νυνί, καὶ τἆλλα πάντα, εἰς ὅσον ἡλικίας ἥκει, οὐδενὸς χείρων ὤν.<milestone ed="P" unit="para"/>καὶ γάρ, ἦν δ’ ἐγώ, καὶ δίκαιον, ὦ Χαρμίδη, διαφέρειν σε
<milestone n="157e" unit="section"/>τῶν ἄλλων πᾶσιν τοῖς τοιούτοις· οὐ γὰρ οἶμαι ἄλλον οὐδένα τῶν ἐνθάδε ῥᾳδίως ἂν ἔχειν ἐπιδεῖξαι ποῖαι δύο οἰκίαι συνελθοῦσαι εἰς ταὐτὸν τῶν Ἀθήνησιν ἐκ τῶν εἰκότων καλλίω ἂν καὶ ἀμείνω γεννήσειαν ἢ ἐξ ὧν σὺ γέγονας. ἥ τε γὰρ πατρῴα ὑμῖν οἰκία, ἡ Κριτίου τοῦ Δρωπίδου, καὶ ὑπὸ Ἀνακρέοντος καὶ ὑπὸ Σόλωνος καὶ ὑπ’ ἄλλων πολλῶν ποιητῶν ἐγκεκωμιασμένη παραδέδοται ἡμῖν, ὡς διαφέρουσα κάλλει τε
<milestone unit="page" n="158"/><milestone n="158a" unit="section"/>καὶ ἀρετῇ καὶ τῇ ἄλλῃ λεγομένῃ εὐδαιμονίᾳ, καὶ αὖ ἡ πρὸς μητρὸς ὡσαύτως· Πυριλάμπους γὰρ τοῦ σοῦ θείου οὐδεὶς τῶν ἐν τῇ ἠπείρῳ λέγεται καλλίων καὶ μείζων ἀνὴρ δόξαι εἶναι, ὁσάκις ἐκεῖνος ἢ παρὰ μέγαν βασιλέα ἢ παρὰ ἄλλον τινὰ τῶν ἐν τῇ ἠπείρῳ πρεσβεύων ἀφίκετο, σύμπασα δὲ αὕτη ἡ οἰκία οὐδὲν τῆς ἑτέρας ὑποδεεστέρα. ἐκ δὴ τοιούτων γεγονότα εἰκός σε εἰς πάντα πρῶτον εἶναι. τὰ μὲν οὖν ὁρώμενα τῆς
<milestone n="158b" unit="section"/>ἰδέας, ὦ φίλε παῖ Γλαύκωνος, δοκεῖς μοι οὐδένα τῶν πρὸ σοῦ ἐν οὐδενὶ ὑποβεβηκέναι· εἰ δὲ δὴ καὶ πρὸς σωφροσύνην καὶ πρὸς τἆλλα κατὰ τὸν τοῦδε λόγον ἱκανῶς πέφυκας, μακάριόν σε, ἦν δ’ ἐγώ, ὦ φίλε Χαρμίδη, ἡ μήτηρ ἔτικτεν. ἔχει δ’ οὖν οὕτως. εἰ μέν σοι ἤδη πάρεστιν, ὡς λέγει Κριτίας ὅδε, σωφροσύνη καὶ εἶ σώφρων ἱκανῶς, οὐδὲν ἔτι σοι ἔδει οὔτε τῶν Ζαλμόξιδος οὔτε τῶν Ἀβάριδος τοῦ Ὑπερβορέου ἐπῳδῶν, ἀλλ’ αὐτό σοι ἂν ἤδη δοτέον εἴη τὸ
<milestone n="158c" unit="section"/>τῆς κεφαλῆς φάρμακον· εἰ δ’ ἔτι τούτων ἐπιδεὴς εἶναι δοκεῖς, ἐπᾳστέον πρὸ τῆς τοῦ φαρμάκου δόσεως. αὐτὸς οὖν μοι εἰπὲ πότερον ὁμολογεῖς τῷδε καὶ φῂς ἱκανῶς ἤδη σωφροσύνης μετέχειν ἢ ἐνδεὴς εἶναι;<milestone ed="P" unit="para"/>ἀνερυθριάσας οὖν ὁ Χαρμίδης πρῶτον μὲν ἔτι καλλίων ἐφάνη&mdash;καὶ γὰρ τὸ αἰσχυντηλὸν αὐτοῦ τῇ ἡλικίᾳ ἔπρεψεν&mdash; ἔπειτα καὶ οὐκ ἀγεννῶς ἀπεκρίνατο· εἶπεν γὰρ ὅτι οὐ ῥᾴδιον εἴη ἐν τῷ παρόντι οὔθ’ ὁμολογεῖν οὔτε ἐξάρνῳ εἶναι τὰ
<milestone n="158d" unit="section"/>ἐρωτώμενα. ἐὰν μὲν γάρ, ἦ δ’ ὅς, μὴ φῶ εἶναι σώφρων, ἅμα μὲν ἄτοπον αὐτὸν καθ’ ἑαυτοῦ τοιαῦτα λέγειν, ἅμα δὲ καὶ Κριτίαν τόνδε ψευδῆ ἐπιδείξω καὶ ἄλλους πολλούς, οἷς δοκῶ εἶναι σώφρων, ὡς ὁ τούτου λόγος· ἐὰν δ’ αὖ φῶ καὶ ἐμαυτὸν ἐπαινῶ, ἴσως ἐπαχθὲς φανεῖται. ὥστε οὐκ ἔχω ὅτι σοι ἀποκρίνωμαι.<milestone ed="P" unit="para"/>καὶ ἐγὼ εἶπον ὅτι μοι εἰκότα φαίνῃ λέγειν, ὦ Χαρμίδη. καί μοι δοκεῖ, ἦν δ’ ἐγώ, κοινῇ ἂν εἴη σκεπτέον εἴτε κέκτησαι
<milestone n="158e" unit="section"/>εἴτε μὴ ὃ πυνθάνομαι, ἵνα μήτε σὺ ἀναγκάζῃ λέγειν ἃ μὴ βούλει, μήτ’ αὖ ἐγὼ ἀσκέπτως ἐπὶ τὴν ἰατρικὴν τρέπωμαι. εἰ οὖν σοι φίλον, ἐθέλω σκοπεῖν μετὰ σοῦ· εἰ δὲ μή, ἐᾶν.<milestone ed="P" unit="para"/>ἀλλὰ πάντων μάλιστα, ἔφη, φίλον· ὥστε τούτου γε ἕνεκα, ὅπῃ αὐτὸς οἴει βέλτιον σκέψασθαι, ταύτῃ σκόπει.<milestone ed="P" unit="para"/>τῇδε τοίνυν, ἔφην ἐγώ, δοκεῖ μοι βελτίστη εἶναι ἡ σκέψις περὶ αὐτοῦ. δῆλον γὰρ ὅτι εἴ σοι πάρεστιν σωφροσύνη,
<milestone unit="page" n="159"/><milestone n="159a" unit="section"/>ἔχεις τι περὶ αὐτῆς δοξάζειν. ἀνάγκη γάρ που ἐνοῦσαν αὐτήν, εἴπερ ἔνεστιν, αἴσθησίν τινα παρέχειν, ἐξ ἧς δόξα ἄν τίς σοι περὶ αὐτῆς εἴη ὅτι ἐστὶν καὶ ὁποῖόν τι ἡ σωφροσύνη· ἢ οὐκ οἴει;<milestone ed="P" unit="para"/>ἔγωγε, ἔφη, οἶμαι.<milestone ed="P" unit="para"/>οὐκοῦν τοῦτό γε, ἔφην, ὃ οἴει, ἐπειδήπερ ἑλληνίζειν ἐπίστασαι, κἂν εἴποις δήπου αὐτὸ ὅτι σοι φαίνεται;<milestone ed="P" unit="para"/>ἴσως, ἔφη.<milestone ed="P" unit="para"/>ἵνα τοίνυν τοπάσωμεν εἴτε σοι ἔνεστιν εἴτε μή, εἰπέ, ἦν δ’ ἐγώ, τί φῂς εἶναι σωφροσύνην κατὰ τὴν σὴν δόξαν.
<milestone n="159b" unit="section"/><milestone ed="P" unit="para"/>καὶ ὃς τὸ μὲν πρῶτον ὤκνει τε καὶ οὐ πάνυ ἤθελεν ἀποκρίνασθαι· ἔπειτα μέντοι εἶπεν ὅτι οἷ δοκοῖ σωφροσύνη εἶναι τὸ κοσμίως πάντα πράττειν καὶ ἡσυχῇ, ἔν τε ταῖς ὁδοῖς βαδίζειν καὶ διαλέγεσθαι, καὶ τὰ ἄλλα πάντα ὡσαύτως ποιεῖν. καί μοι δοκεῖ, ἔφη, συλλήβδην ἡσυχιότης τις εἶναι ὃ ἐρωτᾷς.<milestone ed="P" unit="para"/>ἆρ’ οὖν, ἦν δ’ ἐγώ, εὖ λέγεις; φασί γέ τοι, ὦ Χαρμίδη, τοὺς ἡσυχίους σώφρονας εἶναι· ἴδωμεν δὴ εἴ τι λέγουσιν.
<milestone n="159c" unit="section"/>εἰπὲ γάρ μοι, οὐ τῶν καλῶν μέντοι ἡ σωφροσύνη ἐστίν;<milestone ed="P" unit="para"/>πάνυ γε, ἔφη.<milestone ed="P" unit="para"/>πότερον οὖν κάλλιστον ἐν γραμματιστοῦ τὰ ὅμοια γράμματα γράφειν ταχὺ ἢ ἡσυχῇ;<milestone ed="P" unit="para"/>ταχύ.<milestone ed="P" unit="para"/>τί δ’ ἀναγιγνώσκειν; ταχέως ἢ βραδέως;<milestone ed="P" unit="para"/>ταχέως.<milestone ed="P" unit="para"/>καὶ μὲν δὴ καὶ τὸ κιθαρίζειν ταχέως καὶ τὸ παλαίειν ὀξέως πολὺ κάλλιον τοῦ ἡσυχῇ τε καὶ βραδέως;<milestone ed="P" unit="para"/>ναί.<milestone ed="P" unit="para"/>τί δὲ πυκτεύειν τε καὶ παγκρατιάζειν; οὐχ ὡσαύτως;<milestone ed="P" unit="para"/>πάνυ γε.<milestone ed="P" unit="para"/>θεῖν δὲ καὶ ἅλλεσθαι καὶ τὰ τοῦ σώματος ἅπαντα ἔργα,
<milestone n="159d" unit="section"/>οὐ τὰ μὲν ὀξέως καὶ ταχὺ γιγνόμενα τὰ τοῦ καλοῦ ἐστιν, τὰ δὲ &lsqb;βραδέα&rsqb; μόγις τε καὶ ἡσυχῇ τὰ τοῦ αἰσχροῦ;<milestone ed="P" unit="para"/>φαίνεται.<milestone ed="P" unit="para"/>φαίνεται ἄρα ἡμῖν, ἔφην ἐγώ, κατά γε τὸ σῶμα οὐ τὸ ἡσύχιον, ἀλλὰ τὸ τάχιστον καὶ ὀξύτατον κάλλιστον ὄν. ἦ γάρ;<milestone ed="P" unit="para"/>πάνυ γε.<milestone ed="P" unit="para"/>ἡ δέ γε σωφροσύνη καλόν τι ἦν;<milestone ed="P" unit="para"/>ναί.<milestone ed="P" unit="para"/>οὐ τοίνυν κατά γε τὸ σῶμα ἡ ἡσυχιότης ἂν ἀλλ’ ἡ ταχυτὴς σωφρονέστερον εἴη, ἐπειδὴ καλὸν ἡ σωφροσύνη.<milestone ed="P" unit="para"/>ἔοικεν, ἔφη.
<milestone n="159e" unit="section"/><milestone ed="P" unit="para"/>τί δέ; ἦν δ’ ἐγώ, εὐμαθία κάλλιον ἢ δυσμαθία;<milestone ed="P" unit="para"/>εὐμαθία.<milestone ed="P" unit="para"/>ἔστιν δέ γ’, ἔφην, ἡ μὲν εὐμαθία ταχέως μανθάνειν, ἡ δὲ δυσμαθία ἡσυχῇ καὶ βραδέως;<milestone ed="P" unit="para"/>ναί.<milestone ed="P" unit="para"/>διδάσκειν δὲ ἄλλον οὐ ταχέως &lsqb;καὶ&rsqb; κάλλιον καὶ σφόδρα μᾶλλον ἢ ἡσυχῇ τε καὶ βραδέως;<milestone ed="P" unit="para"/>ναί.<milestone ed="P" unit="para"/>τί δέ; ἀναμιμνῄσκεσθαι καὶ μεμνῆσθαι ἡσυχῇ τε καὶ βραδέως κάλλιον ἢ σφόδρα καὶ ταχέως;<milestone ed="P" unit="para"/>σφόδρ’, ἔφη, καὶ ταχέως.
<milestone unit="page" n="160"/><milestone n="160a" unit="section"/><milestone ed="P" unit="para"/>ἡ δ’ ἀγχίνοια οὐχὶ ὀξύτης τίς ἐστιν τῆς ψυχῆς ἀλλ’ οὐχὶ ἡσυχία;<milestone ed="P" unit="para"/>ἀληθῆ.<milestone ed="P" unit="para"/>οὐκοῦν καὶ τὸ συνιέναι τὰ λεγόμενα, καὶ ἐν γραμματιστοῦ καὶ κιθαριστοῦ καὶ ἄλλοθι πανταχοῦ, οὐχ ὡς ἡσυχαίτατα ἀλλ’ ὡς τάχιστά ἐστι κάλλιστα;<milestone ed="P" unit="para"/>ναί.<milestone ed="P" unit="para"/>ἀλλὰ μὴν ἔν γε ταῖς ζητήσεσιν τῆς ψυχῆς καὶ τῷ βουλεύεσθαι οὐχ ὁ ἡσυχιώτατος, ὡς ἐγὼ οἶμαι, καὶ μόγις βουλευόμενός τε καὶ ἀνευρίσκων ἐπαίνου δοκεῖ ἄξιος εἶναι,
<milestone n="160b" unit="section"/>ἀλλ’ ὁ ῥᾷστά τε καὶ τάχιστα τοῦτο δρῶν.<milestone ed="P" unit="para"/>ἔστιν ταῦτα, ἔφη.<milestone ed="P" unit="para"/>οὐκοῦν πάντα, ἦν δ’ ἐγώ, ὦ Χαρμίδη, ἡμῖν καὶ τὰ περὶ τὴν ψυχὴν καὶ τὰ περὶ τὸ σῶμα, τὰ τοῦ τάχους τε καὶ τῆς ὀξύτητος καλλίω φαίνεται ἢ τὰ τῆς βραδυτῆτός τε καὶ ἡσυχιότητος;<milestone ed="P" unit="para"/>κινδυνεύει, ἔφη.<milestone ed="P" unit="para"/>οὐκ ἄρα ἡσυχιότης τις ἡ σωφροσύνη ἂν εἴη, οὐδ’ ἡσύχιος ὁ σώφρων βίος, ἔκ γε τούτου τοῦ λόγου, ἐπειδὴ καλὸν αὐτὸν δεῖ εἶναι σώφρονα ὄντα. δυοῖν γὰρ δὴ τὰ ἕτερα· ἢ οὐδαμοῦ
<milestone n="160c" unit="section"/>ἡμῖν ἢ πάνυ που ὀλιγαχοῦ αἱ ἡσύχιοι πράξεις ἐν τῷ βίῳ καλλίους ἐφάνησαν ἢ αἱ ταχεῖαί τε καὶ ἰσχυραί. εἰ δ’ οὖν, ὦ φίλε, ὅτι μάλιστα μηδὲν ἐλάττους αἱ ἡσύχιοι τῶν σφοδρῶν τε καὶ ταχειῶν πράξεων τυγχάνουσιν καλλίους οὖσαι, οὐδὲ ταύτῃ σωφροσύνη ἂν εἴη μᾶλλόν τι τὸ ἡσυχῇ πράττειν ἢ τὸ σφόδρα τε καὶ ταχέως, οὔτε ἐν βαδισμῷ οὔτε ἐν λέξει οὔτε ἄλλοθι οὐδαμοῦ, οὐδὲ ὁ ἡσύχιος βίος &lsqb;κόσμιος&rsqb; τοῦ μὴ ἡσυχίου
<milestone n="160d" unit="section"/>σωφρονέστερος ἂν εἴη, ἐπειδὴ ἐν τῷ λόγῳ τῶν καλῶν τι ἡμῖν ἡ σωφροσύνη ὑπετέθη, καλὰ δὲ οὐχ ἧττον &amp;lt;τὰ&amp;gt; ταχέα τῶν ἡσυχίων πέφανται.<milestone ed="P" unit="para"/>ὀρθῶς μοι δοκεῖς, ἔφη, ὦ Σώκρατες, εἰρηκέναι.<milestone ed="P" unit="para"/>πάλιν τοίνυν, ἦν δ’ ἐγώ, ὦ Χαρμίδη, μᾶλλον προσέχων τὸν νοῦν καὶ εἰς σεαυτὸν ἐμβλέψας, ἐννοήσας ὁποῖόν τινά σε ποιεῖ ἡ σωφροσύνη παροῦσα καὶ ποία τις οὖσα τοιοῦτον ἀπεργάζοιτο ἄν, πάντα ταῦτα συλλογισάμενος εἰπὲ εὖ καὶ
<milestone n="160e" unit="section"/>ἀνδρείως τί σοι φαίνεται εἶναι;<milestone ed="P" unit="para"/>καὶ ὃς ἐπισχὼν καὶ πάνυ ἀνδρικῶς πρὸς ἑαυτὸν διασκεψάμενος, δοκεῖ τοίνυν μοι, ἔφη, αἰσχύνεσθαι ποιεῖν ἡ σωφροσύνη καὶ αἰσχυντηλὸν τὸν ἄνθρωπον, καὶ εἶναι ὅπερ αἰδὼς ἡ σωφροσύνη.<milestone ed="P" unit="para"/>εἶεν, ἦν δ’ ἐγώ, οὐ καλὸν ἄρτι ὡμολόγεις τὴν σωφροσύνην εἶναι;<milestone ed="P" unit="para"/>πάνυ γ’, ἔφη.<milestone ed="P" unit="para"/>οὐκοῦν καὶ ἀγαθοὶ ἄνδρες οἱ σώφρονες;<milestone ed="P" unit="para"/>ναί.<milestone ed="P" unit="para"/>ἆρ’ οὖν ἂν εἴη ἀγαθὸν ὃ μὴ ἀγαθοὺς ἀπεργάζεται;<milestone ed="P" unit="para"/>οὐ δῆτα.<milestone ed="P" unit="para"/>οὐ μόνον οὖν ἄρα καλόν, ἀλλὰ καὶ ἀγαθόν ἐστιν.
    <milestone unit="page" n="161"/><milestone n="161a" unit="section"/><milestone ed="P" unit="para"/>ἔμοιγε δοκεῖ.<milestone ed="P" unit="para"/>τί οὖν; ἦν δ’ ἐγώ· Ὁμήρῳ οὐ πιστεύεις καλῶς λέγειν, λέγοντι ὅτι<quote type="verse"><l met="dactylic">αἰδὼς δ’ οὐκ ἀγαθὴ κεχρημένῳ ἀνδρὶ παρεῖναι;</l></quote><bibl n="Hom. Od. 17.347">Hom. Od. 17.347</bibl><milestone ed="P" unit="para"/>ἔγωγ’, ἔφη.<milestone ed="P" unit="para"/>ἔστιν ἄρα, ὡς ἔοικεν, αἰδὼς οὐκ ἀγαθὸν καὶ ἀγαθόν.<milestone ed="P" unit="para"/>φαίνεται.<milestone ed="P" unit="para"/>σωφροσύνη δέ γε ἀγαθόν, εἴπερ ἀγαθοὺς ποιεῖ οἷς ἂν παρῇ, κακοὺς δὲ μή.<milestone ed="P" unit="para"/>ἀλλὰ μὴν οὕτω γε δοκεῖ μοι ἔχειν, ὡς σὺ λέγεις.<milestone ed="P" unit="para"/>οὐκ ἄρα σωφροσύνη ἂν εἴη αἰδώς, εἴπερ τὸ μὲν ἀγαθὸν
<milestone n="161b" unit="section"/>τυγχάνει ὄν, αἰδὼς δὲ &lsqb;μὴ&rsqb; οὐδὲν μᾶλλον ἀγαθὸν ἢ καὶ κακόν.<milestone ed="P" unit="para"/>ἀλλ’ ἔμοιγε δοκεῖ, ἔφη, ὦ Σώκρατες, τοῦτο μὲν ὀρθῶς λέγεσθαι· τόδε δὲ σκέψαι τί σοι δοκεῖ εἶναι περὶ σωφροσύνης. ἄρτι γὰρ ἀνεμνήσθην&mdash;ὃ ἤδη του ἤκουσα λέγοντος&mdash; ὅτι σωφροσύνη ἂν εἴη τὸ τὰ ἑαυτοῦ πράττειν. σκόπει οὖν τοῦτο εἰ ὀρθῶς σοι δοκεῖ λέγειν ὁ λέγων.<milestone ed="P" unit="para"/>καὶ ἐγώ, ὦ μιαρέ, ἔφην, Κριτίου τοῦδε ἀκήκοας αὐτὸ ἢ
<milestone n="161c" unit="section"/>ἄλλου του τῶν σοφῶν.<milestone ed="P" unit="para"/>ἔοικεν, ἔφη ὁ Κριτίας, ἄλλου· οὐ γὰρ δὴ ἐμοῦ γε.<milestone ed="P" unit="para"/>ἀλλὰ τί διαφέρει, ἦ δ’ ὅς, ὁ Χαρμίδης, ὦ Σώκρατες, ὅτου ἤκουσα;<milestone ed="P" unit="para"/>οὐδέν, ἦν δ’ ἐγώ· πάντως γὰρ οὐ τοῦτο σκεπτέον, ὅστις αὐτὸ εἶπεν, ἀλλὰ πότερον ἀληθὲς λέγεται ἢ οὔ.<milestone ed="P" unit="para"/>νῦν ὀρθῶς λέγεις, ἦ δ’ ὅς.<milestone ed="P" unit="para"/>νὴ Δία, ἦν δ’ ἐγώ. ἀλλ’ εἰ καὶ εὑρήσομεν αὐτὸ ὅπῃ γε ἔχει, θαυμάζοιμ’ ἄν· αἰνίγματι γάρ τινι ἔοικεν.<milestone ed="P" unit="para"/>ὅτι δὴ τί γε; ἔφη.
<milestone n="161d" unit="section"/><milestone ed="P" unit="para"/>ὅτι οὐ δήπου, ἦν δ’ ἐγώ, ᾗ τὰ ῥήματα ἐφθέγξατο ταύτῃ καὶ ἐνόει, λέγων σωφροσύνην εἶναι τὸ τὰ αὑτοῦ πράττειν. ἢ σὺ οὐδὲν ἡγῇ πράττειν τὸν γραμματιστὴν ὅταν γράφῃ ἢ ἀναγιγνώσκῃ;<milestone ed="P" unit="para"/>ἔγωγε, ἡγοῦμαι μὲν οὖν, ἔφη.<milestone ed="P" unit="para"/>δοκεῖ οὖν σοι τὸ αὑτοῦ ὄνομα μόνον γράφειν ὁ γραμματιστὴς καὶ ἀναγιγνώσκειν ἢ ὑμᾶς τοὺς παῖδας διδάσκειν, ἢ οὐδὲν ἧττον τὰ τῶν ἐχθρῶν ἐγράφετε ἢ τὰ ὑμέτερα καὶ τὰ τῶν φίλων ὀνόματα;<milestone ed="P" unit="para"/>οὐδὲν ἧττον.<milestone ed="P" unit="para"/>ἦ οὖν ἐπολυπραγμονεῖτε καὶ οὐκ ἐσωφρονεῖτε τοῦτο
<milestone n="161e" unit="section"/>δρῶντες;<milestone ed="P" unit="para"/>οὐδαμῶς.<milestone ed="P" unit="para"/>καὶ μὴν οὐ τὰ ὑμέτερά γε αὐτῶν ἐπράττετε, εἴπερ τὸ γράφειν πράττειν τί ἐστιν καὶ τὸ ἀναγιγνώσκειν.<milestone ed="P" unit="para"/>ἀλλὰ μὴν ἔστιν.<milestone ed="P" unit="para"/>καὶ γὰρ τὸ ἰᾶσθαι, ὦ ἑταῖρε, καὶ τὸ οἰκοδομεῖν καὶ τὸ ὑφαίνειν καὶ τὸ ᾑτινιοῦν τέχνῃ ὁτιοῦν τῶν τέχνης ἔργων ἀπεργάζεσθαι πράττειν δήπου τί ἐστιν.<milestone ed="P" unit="para"/>πάνυ γε.<milestone ed="P" unit="para"/>τί οὖν; ἦν δ’ ἐγώ, δοκεῖ ἄν σοι πόλις εὖ οἰκεῖσθαι ὑπὸ τούτου τοῦ νόμου τοῦ κελεύοντος τὸ ἑαυτοῦ ἱμάτιον ἕκαστον ὑφαίνειν καὶ πλύνειν, καὶ ὑποδήματα σκυτοτομεῖν, καὶ λήκυθον καὶ στλεγγίδα καὶ τἆλλα πάντα κατὰ τὸν αὐτὸν λόγον,
<milestone unit="page" n="162"/><milestone n="162a" unit="section"/>τῶν μὲν ἀλλοτρίων μὴ ἅπτεσθαι, τὰ δὲ ἑαυτοῦ ἕκαστον ἐργάζεσθαί τε καὶ πράττειν;<milestone ed="P" unit="para"/>οὐκ ἔμοιγε δοκεῖ, ἦ δ’ ὅς.<milestone ed="P" unit="para"/>ἀλλὰ μέντοι, ἔφην ἐγώ, σωφρόνως γε οἰκοῦσα εὖ ἂν οἰκοῖτο.<milestone ed="P" unit="para"/>πῶς δ’ οὔκ; ἔφη.<milestone ed="P" unit="para"/>οὐκ ἄρα, ἦν δ’ ἐγώ, τὸ τὰ τοιαῦτά τε καὶ οὕτω τὰ αὑτοῦ πράττειν σωφροσύνη ἂν εἴη.<milestone ed="P" unit="para"/>οὐ φαίνεται.<milestone ed="P" unit="para"/>ἠινίττετο ἄρα, ὡς ἔοικεν, ὅπερ ἄρτι ἐγὼ ἔλεγον, ὁ λέγων τὸ τὰ αὑτοῦ πράττειν σωφροσύνην εἶναι· οὐ γάρ που οὕτω
<milestone n="162b" unit="section"/>γε ἦν εὐήθης. ἤ τινος ἠλιθίου ἤκουσας τουτὶ λέγοντος, ὦ Χαρμίδη;<milestone ed="P" unit="para"/>ἥκιστά γε, ἔφη, ἐπεί τοι καὶ πάνυ ἐδόκει σοφὸς εἶναι.<milestone ed="P" unit="para"/>παντὸς τοίνυν μᾶλλον, ὡς ἐμοὶ δοκεῖ, αἴνιγμα αὐτὸ προύβαλεν, ὡς ὂν χαλεπὸν τὸ τὰ αὑτοῦ πράττειν γνῶναι ὅτι ποτε ἔστιν.<milestone ed="P" unit="para"/>ἴσως, ἔφη.<milestone ed="P" unit="para"/>τί οὖν ἂν εἴη ποτὲ τὸ τὰ αὑτοῦ πράττειν; ἔχεις εἰπεῖν;<milestone ed="P" unit="para"/>οὐκ οἶδα μὰ Δία ἔγωγε, ἦ δ’ ὅς· ἀλλ’ ἴσως οὐδὲν κωλύει μηδὲ τὸν λέγοντα μηδὲν εἰδέναι ὅτι ἐνόει. καὶ ἅμα ταῦτα λέγων ὑπεγέλα τε καὶ εἰς τὸν Κριτίαν ἀπέβλεπεν.
<milestone n="162c" unit="section"/><milestone ed="P" unit="para"/>καὶ ὁ Κριτίας δῆλος μὲν ἦν καὶ πάλαι ἀγωνιῶν καὶ φιλοτίμως πρός τε τὸν Χαρμίδην καὶ πρὸς τοὺς παρόντας ἔχων, μόγις δ’ ἑαυτὸν ἐν τῷ πρόσθεν κατέχων τότε οὐχ οἷός τε ἐγένετο· δοκεῖ γάρ μοι παντὸς μᾶλλον ἀληθὲς εἶναι, ὃ ἐγὼ ὑπέλαβον, τοῦ Κριτίου ἀκηκοέναι τὸν Χαρμίδην ταύτην τὴν ἀπόκρισιν περὶ τῆς σωφροσύνης. ὁ μὲν οὖν Χαρμίδης βουλόμενος μὴ αὐτὸς ὑπέχειν λόγον ἀλλ’ ἐκεῖνον τῆς ἀποκρίσεως,
<milestone n="162d" unit="section"/>ὑπεκίνει αὐτὸν ἐκεῖνον, καὶ ἐνεδείκνυτο ὡς ἐξεληλεγμένος εἴη· ὁ δ’ οὐκ ἠνέσχετο, ἀλλά μοι ἔδοξεν ὀργισθῆναι αὐτῷ ὥσπερ ποιητὴς ὑποκριτῇ κακῶς διατιθέντι τὰ ἑαυτοῦ ποιήματα. ὥστ’ ἐμβλέψας αὐτῷ εἶπεν, οὕτως οἴει, ὦ Χαρμίδη, εἰ σὺ μὴ οἶσθα ὅτι ποτ’ ἐνόει ὃς ἔφη σωφροσύνην εἶναι τὸ τὰ ἑαυτοῦ πράττειν, οὐδὲ δὴ ἐκεῖνον εἰδέναι;<milestone ed="P" unit="para"/>ἀλλ’, ὦ βέλτιστε, ἔφην ἐγώ, Κριτία, τοῦτον μὲν οὐδὲν
<milestone n="162e" unit="section"/>θαυμαστὸν ἀγνοεῖν τηλικοῦτον ὄντα· σὲ δέ που εἰκὸς εἰδέναι καὶ ἡλικίας ἕνεκα καὶ ἐπιμελείας. εἰ οὖν συγχωρεῖς τοῦτ’ εἶναι σωφροσύνην ὅπερ οὑτοσὶ λέγει καὶ παραδέχῃ τὸν λόγον, ἔγωγε πολὺ ἂν ἥδιον μετὰ σοῦ σκοποίμην εἴτ’ ἀληθὲς εἴτε μὴ τὸ λεχθέν.<milestone ed="P" unit="para"/>ἀλλὰ πάνυ συγχωρῶ, ἔφη, καὶ παραδέχομαι.<milestone ed="P" unit="para"/>καλῶς γε σὺ τοίνυν, ἦν δ’ ἐγώ, ποιῶν. καί μοι λέγε, ἦ καὶ ἃ νυνδὴ ἠρώτων ἐγὼ συγχωρεῖς, τοὺς δημιουργοὺς πάντας ποιεῖν τι;<milestone ed="P" unit="para"/>ἔγωγε.
<milestone unit="page" n="163"/><milestone n="163a" unit="section"/><milestone ed="P" unit="para"/>ἦ οὖν δοκοῦσί σοι τὰ ἑαυτῶν μόνον ποιεῖν ἢ καὶ τὰ τῶν ἄλλων;<milestone ed="P" unit="para"/>καὶ τὰ τῶν ἄλλων.<milestone ed="P" unit="para"/>σωφρονοῦσιν οὖν οὐ τὰ ἑαυτῶν μόνον ποιοῦντες;<milestone ed="P" unit="para"/>τί γὰρ κωλύει; ἔφη.<milestone ed="P" unit="para"/>οὐδὲν ἐμέ γε, ἦν δ’ ἐγώ· ἀλλ’ ὅρα μὴ ἐκεῖνον κωλύει, ὃς ὑποθέμενος σωφροσύνην εἶναι τὸ τὰ ἑαυτοῦ πράττειν ἔπειτα οὐδέν φησι κωλύειν καὶ τοὺς τὰ τῶν ἄλλων πράττοντας σωφρονεῖν.<milestone ed="P" unit="para"/>ἐγὼ γάρ που, ἦ δ’ ὅς, τοῦθ’ ὡμολόγηκα, ὡς οἱ τὰ τῶν ἄλλων πράττοντες σωφρονοῦσιν, εἰ τοὺς ποιοῦντας ὡμολόγησα.
<milestone n="163b" unit="section"/><milestone ed="P" unit="para"/>εἰπέ μοι, ἦν δ’ ἐγώ, οὐ ταὐτὸν καλεῖς τὸ ποιεῖν καὶ τὸ πράττειν;<milestone ed="P" unit="para"/>οὐ μέντοι, ἔφη· οὐδέ γε τὸ ἐργάζεσθαι καὶ τὸ ποιεῖν. ἔμαθον γὰρ παρ’ Ἡσιόδου, ὃς ἔφη ἔργον &lsqb;δ’&rsqb; οὐδὲν εἶναι ὄνειδος. οἴει οὖν αὐτόν, εἰ τὰ τοιαῦτα ἔργα ἐκάλει καὶ ἐργάζεσθαι καὶ πράττειν, οἷα νυνδὴ σὺ ἔλεγες, οὐδενὶ ἂν ὄνειδος φάναι εἶναι σκυτοτομοῦντι ἢ ταριχοπωλοῦντι ἢ ἐπ’ οἰκήματος καθημένῳ; οὐκ οἴεσθαί γε χρή, ὦ Σώκρατες, ἀλλὰ καὶ ἐκεῖνος οἶμαι ποίησιν πράξεως καὶ ἐργασίας ἄλλο ἐνόμιζεν,
<milestone n="163c" unit="section"/>καὶ ποίημα μὲν γίγνεσθαι ὄνειδος ἐνίοτε, ὅταν μὴ<milestone ed="P" unit="para"/>1 μετὰ τοῦ καλοῦ γίγνηται, ἔργον δὲ οὐδέποτε οὐδὲν ὄνειδος· τὰ γὰρ καλῶς τε καὶ ὠφελίμως ποιούμενα ἔργα ἐκάλει, καὶ ἐργασίας τε καὶ πράξεις τὰς τοιαύτας ποιήσεις. φάναι δέ γε χρὴ καὶ οἰκεῖα μόνα τὰ τοιαῦτα ἡγεῖσθαι αὐτόν, τὰ δὲ βλαβερὰ πάντα ἀλλότρια· ὥστε καὶ Ἡσίοδον χρὴ οἴεσθαι καὶ ἄλλον ὅστις φρόνιμος τὸν τὰ αὑτοῦ πράττοντα τοῦτον σώφρονα καλεῖν.
<milestone n="163d" unit="section"/><milestone ed="P" unit="para"/>ὦ Κριτία, ἦν δ’ ἐγώ, καὶ εὐθὺς ἀρχομένου σου σχεδὸν ἐμάνθανον τὸν λόγον, ὅτι τὰ οἰκεῖά τε καὶ τὰ αὑτοῦ ἀγαθὰ καλοίης, καὶ τὰς τῶν ἀγαθῶν ποιήσεις πράξεις· καὶ γὰρ Προδίκου μυρία τινὰ ἀκήκοα περὶ ὀνομάτων διαιροῦντος. ἀλλ’ ἐγώ σοι τίθεσθαι μὲν τῶν ὀνομάτων δίδωμι ὅπῃ ἂν βούλῃ ἕκαστον· δήλου δὲ μόνον ἐφ’ ὅτι ἂν φέρῃς τοὔνομα ὅτι ἂν λέγῃς. νῦν οὖν πάλιν ἐξ ἀρχῆς σαφέστερον ὅρισαι·
<milestone n="163e" unit="section"/>ἆρα τὴν τῶν ἀγαθῶν πρᾶξιν ἢ ποίησιν ἢ ὅπως σὺ βούλει ὀνομάζειν, ταύτην λέγεις σὺ σωφροσύνην εἶναι;<milestone ed="P" unit="para"/>ἔγωγε, ἔφη.<milestone ed="P" unit="para"/>οὐκ ἄρα σωφρονεῖ ὁ τὰ κακὰ πράττων, ἀλλ’ ὁ τἀγαθά;<milestone ed="P" unit="para"/>σοὶ δέ, ἦ δ’ ὅς, ὦ βέλτιστε, οὐχ οὕτω δοκεῖ;<milestone ed="P" unit="para"/>ἔα, ἦν δ’ ἐγώ· μὴ γάρ πω τὸ ἐμοὶ δοκοῦν σκοπῶμεν, ἀλλ’ ὃ σὺ λέγεις νῦν.<milestone ed="P" unit="para"/>ἀλλὰ μέντοι ἔγωγε, ἔφη, τὸν μὴ ἀγαθὰ ἀλλὰ κακὰ ποιοῦντα οὔ φημι σωφρονεῖν, τὸν δὲ ἀγαθὰ ἀλλὰ μὴ κακὰ σωφρονεῖν· τὴν γὰρ τῶν ἀγαθῶν πρᾶξιν σωφροσύνην εἶναι σαφῶς σοι διορίζομαι.
<milestone unit="page" n="164"/><milestone n="164a" unit="section"/><milestone ed="P" unit="para"/>καὶ οὐδέν γέ σε ἴσως κωλύει ἀληθῆ λέγειν· τόδε γε μέντοι, ἦν δ’ ἐγώ, θαυμάζω, εἰ σωφρονοῦντας ἀνθρώπους ἡγῇ σὺ ἀγνοεῖν ὅτι σωφρονοῦσιν.<milestone ed="P" unit="para"/>ἀλλ’ οὐχ ἡγοῦμαι, ἔφη.<milestone ed="P" unit="para"/>οὐκ ὀλίγον πρότερον, ἔφην ἐγώ, ἐλέγετο ὑπὸ σοῦ ὅτι τοὺς δημιουργοὺς οὐδὲν κωλύει καὶ αὖ τὰ τῶν ἄλλων ποιοῦντας σωφρονεῖν;<milestone ed="P" unit="para"/>ἐλέγετο γάρ, ἔφη· ἀλλὰ τί τοῦτο;<milestone ed="P" unit="para"/>οὐδέν· ἀλλὰ λέγε εἰ δοκεῖ τίς σοι ἰατρός, ὑγιᾶ τινα
<milestone n="164b" unit="section"/>ποιῶν, ὠφέλιμα καὶ ἑαυτῷ ποιεῖν καὶ ἐκείνῳ ὃν ἰῷτο;<milestone ed="P" unit="para"/>ἔμοιγε.<milestone ed="P" unit="para"/>οὐκοῦν τὰ δέοντα πράττει ὅ γε ταῦτα πράττων;<milestone ed="P" unit="para"/>ναί.<milestone ed="P" unit="para"/>ὁ τὰ δέοντα πράττων οὐ σωφρονεῖ;<milestone ed="P" unit="para"/>σωφρονεῖ μὲν οὖν.<milestone ed="P" unit="para"/>ἦ οὖν καὶ γιγνώσκειν ἀνάγκη τῷ ἰατρῷ ὅταν τε ὠφελίμως ἰᾶται καὶ ὅταν μή; καὶ ἑκάστῳ τῶν δημιουργῶν ὅταν τε μέλλῃ ὀνήσεσθαι ἀπὸ τοῦ ἔργου οὗ ἂν πράττῃ καὶ ὅταν μή;<milestone ed="P" unit="para"/>ἴσως οὔ.<milestone ed="P" unit="para"/>ἐνίοτε ἄρα, ἦν δ’ ἐγώ, ὠφελίμως πράξας ἢ βλαβερῶς ὁ
<milestone n="164c" unit="section"/>ἰατρὸς οὐ γιγνώσκει ἑαυτὸν ὡς ἔπραξεν· καίτοι ὠφελίμως πράξας, ὡς ὁ σὸς λόγος, σωφρόνως ἔπραξεν. ἢ οὐχ οὕτως ἔλεγες;<milestone ed="P" unit="para"/>ἔγωγε.<milestone ed="P" unit="para"/>οὐκοῦν, ὡς ἔοικεν, ἐνίοτε ὠφελίμως πράξας πράττει μὲν σωφρόνως καὶ σωφρονεῖ, ἀγνοεῖ δ’ ἑαυτὸν ὅτι σωφρονεῖ;<milestone ed="P" unit="para"/>ἀλλὰ τοῦτο μέν, ἔφη, ὦ Σώκρατες, οὐκ ἄν ποτε γένοιτο, ἀλλ’ εἴ τι σὺ οἴει ἐκ τῶν ἔμπροσθεν ὑπ’ ἐμοῦ ὡμολογημένων εἰς τοῦτο ἀναγκαῖον εἶναι συμβαίνειν, ἐκείνων ἄν τι ἔγωγε
<milestone n="164d" unit="section"/>μᾶλλον ἀναθείμην, καὶ οὐκ ἂν αἰσχυνθείην μὴ οὐχὶ ὀρθῶς φάναι εἰρηκέναι, μᾶλλον ἤ ποτε συγχωρήσαιμ’ ἂν ἀγνοοῦντα αὐτὸν ἑαυτὸν ἄνθρωπον σωφρονεῖν. σχεδὸν γάρ τι ἔγωγε αὐτὸ τοῦτό φημι εἶναι σωφροσύνην, τὸ γιγνώσκειν ἑαυτόν, καὶ συμφέρομαι τῷ ἐν Δελφοῖς ἀναθέντι τὸ τοιοῦτον γράμμα. καὶ γὰρ τοῦτο οὕτω μοι δοκεῖ τὸ γράμμα ἀνακεῖσθαι, ὡς δὴ πρόσρησις οὖσα τοῦ θεοῦ τῶν εἰσιόντων ἀντὶ τοῦ χαῖρε, ὡς
<milestone n="164e" unit="section"/>τούτου μὲν οὐκ ὀρθοῦ ὄντος τοῦ προσρήματος, τοῦ χαίρειν, οὐδὲ δεῖν τοῦτο παρακελεύεσθαι ἀλλήλοις ἀλλὰ σωφρονεῖν. οὕτω μὲν δὴ ὁ θεὸς προσαγορεύει τοὺς εἰσιόντας εἰς τὸ ἱερὸν διαφέρον τι ἢ οἱ ἄνθρωποι, ὡς διανοούμενος ἀνέθηκεν ὁ ἀναθείς, ὥς μοι δοκεῖ· καὶ λέγει πρὸς τὸν ἀεὶ εἰσιόντα οὐκ ἄλλο τι ἢ Σωφρόνει, φησίν. αἰνιγματωδέστερον δὲ δή, ὡς μάντις, λέγει· τὸ γὰρ Γνῶθι σαυτόν καὶ τὸ Σωφρόνει ἔστιν
<milestone unit="page" n="165"/><milestone n="165a" unit="section"/>μὲν ταὐτόν, ὡς τὰ γράμματά φησιν καὶ ἐγώ, τάχα δ’ ἄν τις οἰηθείη ἄλλο εἶναι, ὃ δή μοι δοκοῦσιν παθεῖν καὶ οἱ τὰ ὕστερον γράμματα ἀναθέντες, τό τε μηδὲν ἄγαν καὶ τὸ Ἐγγύη πάρα δ’ ἄτη. καὶ γὰρ οὗτοι συμβουλὴν ᾠήθησαν εἶναι τὸ Γνῶθι σαυτόν, ἀλλ’ οὐ τῶν εἰσιόντων &lsqb;ἕνεκεν&rsqb; ὑπὸ τοῦ θεοῦ πρόσρησιν· εἶθ’ ἵνα δὴ καὶ σφεῖς μηδὲν ἧττον συμβουλὰς χρησίμους ἀναθεῖεν, ταῦτα γράψαντες ἀνέθεσαν. οὗ δὴ οὖν ἕνεκα λέγω, ὦ Σώκρατες, ταῦτα πάντα, τόδ’ ἐστίν· τὰ μὲν
<milestone n="165b" unit="section"/>ἔμπροσθέν σοι πάντα ἀφίημι&mdash;ἴσως μὲν γάρ τι σὺ ἔλεγες περὶ αὐτῶν ὀρθότερον, ἴσως δ’ ἐγώ, σαφὲς δ’ οὐδὲν πάνυ ἦν ὧν ἐλέγομεν&mdash;νῦν δ’ ἐθέλω τούτου σοι διδόναι λόγον, εἰ μὴ ὁμολογεῖς σωφροσύνην εἶναι τὸ γιγνώσκειν αὐτὸν ἑαυτόν.<milestone ed="P" unit="para"/>ἀλλ’, ἦν δ’ ἐγώ, ὦ Κριτία, σὺ μὲν ὡς φάσκοντος ἐμοῦ εἰδέναι περὶ ὧν ἐρωτῶ προσφέρῃ πρός με, καὶ ἐὰν δὴ βούλωμαι, ὁμολογήσοντός σοι· τὸ δ’ οὐχ οὕτως ἔχει, ἀλλὰ ζητῶ γὰρ μετὰ σοῦ ἀεὶ τὸ προτιθέμενον διὰ τὸ μὴ αὐτὸς
<milestone n="165c" unit="section"/>εἰδέναι. σκεψάμενος οὖν ἐθέλω εἰπεῖν εἴτε ὁμολογῶ εἴτε μή. ἀλλ’ ἐπίσχες ἕως ἂν σκέψωμαι.<milestone ed="P" unit="para"/>σκόπει δή, ἦ δ’ ὅς.<milestone ed="P" unit="para"/>καὶ γάρ, ἦν δ’ ἐγώ, σκοπῶ. εἰ γὰρ δὴ γιγνώσκειν γέ τί ἐστιν ἡ σωφροσύνη, δῆλον ὅτι ἐπιστήμη τις ἂν εἴη καὶ τινός· ἢ οὔ;<milestone ed="P" unit="para"/>ἔστιν, ἔφη, ἑαυτοῦ γε.<milestone ed="P" unit="para"/>οὐκοῦν καὶ ἰατρική, ἔφην, ἐπιστήμη ἐστὶν τοῦ ὑγιεινοῦ;<milestone ed="P" unit="para"/>πάνυ γε.<milestone ed="P" unit="para"/>εἰ τοίνυν με, ἔφην, ἔροιο σύ· &ldquo;ἰατρικὴ ὑγιεινοῦ ἐπιστήμη οὖσα τί ἡμῖν χρησίμη ἐστὶν καὶ τί ἀπεργάζεται,&rdquo;
<milestone n="165d" unit="section"/>εἴποιμ’ ἂν ὅτι οὐ σμικρὰν ὠφελίαν· τὴν γὰρ ὑγίειαν καλὸν ἡμῖν ἔργον ἀπεργάζεται, εἰ ἀποδέχῃ τοῦτο.<milestone ed="P" unit="para"/>ἀποδέχομαι.<milestone ed="P" unit="para"/>καὶ εἰ τοίνυν με ἔροιο τὴν οἰκοδομικήν, ἐπιστήμην οὖσαν τοῦ οἰκοδομεῖν, τί φημι ἔργον ἀπεργάζεσθαι, εἴποιμ’ ἂν ὅτι οἰκήσεις· ὡσαύτως δὲ καὶ τῶν ἄλλων τεχνῶν. χρὴ οὖν καὶ σὲ ὑπὲρ τῆς σωφροσύνης, ἐπειδὴ φῂς αὐτὴν ἑαυτοῦ ἐπιστήμην εἶναι, ἔχειν εἰπεῖν ἐρωτηθέντα, &ldquo;ὦ Κριτία, σωφροσύνη,
<milestone n="165e" unit="section"/>ἐπιστήμη οὖσα ἑαυτοῦ, τί καλὸν ἡμῖν ἔργον ἀπεργάζεται καὶ ἄξιον τοῦ ὀνόματος;&rdquo; ἴθι οὖν, εἰπέ.<milestone ed="P" unit="para"/>ἀλλ’, ὦ Σώκρατες, ἔφη, οὐκ ὀρθῶς ζητεῖς. οὐ γὰρ ὁμοία αὕτη πέφυκεν ταῖς ἄλλαις ἐπιστήμαις, οὐδέ γε αἱ ἄλλαι ἀλλήλαις· σὺ δ’ ὡς ὁμοίων οὐσῶν ποιῇ τὴν ζήτησιν. ἐπεὶ λέγε μοι, ἔφη, τῆς λογιστικῆς τέχνης ἢ τῆς γεωμετρικῆς τί ἐστιν τοιοῦτον ἔργον οἷον οἰκία οἰκοδομικῆς ἢ ἱμάτιον ὑφαντικῆς ἢ ἄλλα τοιαῦτ’ ἔργα, ἃ πολλὰ ἄν τις ἔχοι πολλῶν τεχνῶν
<milestone unit="page" n="166"/><milestone n="166a" unit="section"/>δεῖξαι; ἔχεις οὖν μοι καὶ σὺ τούτων τοιοῦτόν τι ἔργον δεῖξαι; ἀλλ’ οὐχ ἕξεις.<milestone ed="P" unit="para"/>καὶ ἐγὼ εἶπον ὅτι ἀληθῆ λέγεις· ἀλλὰ τόδε σοι ἔχω δεῖξαι, τίνος ἐστὶν ἐπιστήμη ἑκάστη τούτων τῶν ἐπιστημῶν, ὃ τυγχάνει ὂν ἄλλο αὐτῆς τῆς ἐπιστήμης. οἷον ἡ λογιστική ἐστίν που τοῦ ἀρτίου καὶ τοῦ περιττοῦ, πλήθους ὅπως ἔχει πρὸς αὑτὰ καὶ πρὸς ἄλληλα· ἦ γάρ;<milestone ed="P" unit="para"/>πάνυ γε, ἔφη.<milestone ed="P" unit="para"/>οὐκοῦν ἑτέρου ὄντος τοῦ περιττοῦ καὶ ἀρτίου αὐτῆς τῆς λογιστικῆς;<milestone ed="P" unit="para"/>πῶς δ’ οὔ;
<milestone n="166b" unit="section"/><milestone ed="P" unit="para"/>καὶ μὴν αὖ ἡ στατικὴ τοῦ βαρυτέρου τε καὶ κουφοτέρου σταθμοῦ ἐστιν στατική· ἕτερον δέ ἐστιν τὸ βαρύ τε καὶ κοῦφον τῆς στατικῆς αὐτῆς. συγχωρεῖς;<milestone ed="P" unit="para"/>ἔγωγε.<milestone ed="P" unit="para"/>λέγε δή, καὶ ἡ σωφροσύνη τίνος ἐστὶν ἐπιστήμη, ὃ τυγχάνει ἕτερον ὂν αὐτῆς τῆς σωφροσύνης;<milestone ed="P" unit="para"/>τοῦτό ἐστιν ἐκεῖνο, ἔφη, ὦ Σώκρατες· ἐπ’ αὐτὸ ἥκεις ἐρευνῶν τὸ ᾧ διαφέρει πασῶν τῶν ἐπιστημῶν ἡ σωφροσύνη· σὺ δὲ ὁμοιότητά τινα ζητεῖς αὐτῆς ταῖς ἄλλαις. τὸ δ’ οὐκ
<milestone n="166c" unit="section"/>ἔστιν οὕτως, ἀλλ’ αἱ μὲν ἄλλαι πᾶσαι ἄλλου εἰσὶν ἐπιστῆμαι, ἑαυτῶν δ’ οὔ, ἡ δὲ μόνη τῶν τε ἄλλων ἐπιστημῶν ἐπιστήμη ἐστὶ καὶ αὐτὴ ἑαυτῆς. καὶ ταῦτά σε πολλοῦ δεῖ λεληθέναι, ἀλλὰ γὰρ οἶμαι ὃ ἄρτι οὐκ ἔφησθα ποιεῖν, τοῦτο ποιεῖς· ἐμὲ γὰρ ἐπιχειρεῖς ἐλέγχειν, ἐάσας περὶ οὗ ὁ λόγος ἐστίν.<milestone ed="P" unit="para"/>οἷον, ἦν δ’ ἐγώ, ποιεῖς ἡγούμενος, εἰ ὅτι μάλιστα σὲ ἐλέγχω, ἄλλου τινὸς ἕνεκα ἐλέγχειν ἢ οὗπερ ἕνεκα κἂν
<milestone n="166d" unit="section"/>ἐμαυτὸν διερευνῴμην τί λέγω, φοβούμενος μή ποτε λάθω οἰόμενος μέν τι εἰδέναι, εἰδὼς δὲ μή. καὶ νῦν δὴ οὖν ἔγωγέ φημι τοῦτο ποιεῖν, τὸν λόγον σκοπεῖν μάλιστα μὲν ἐμαυτοῦ ἕνεκα, ἴσως δὲ δὴ καὶ τῶν ἄλλων ἐπιτηδείων· ἢ οὐ κοινὸν οἴει ἀγαθὸν εἶναι σχεδόν τι πᾶσιν ἀνθρώποις, γίγνεσθαι καταφανὲς ἕκαστον τῶν ὄντων ὅπῃ ἔχει;<milestone ed="P" unit="para"/>καὶ μάλα, ἦ δ’ ὅς, ἔγωγε, ὦ Σώκρατες.<milestone ed="P" unit="para"/>θαρρῶν τοίνυν, ἦν δ’ ἐγώ, ὦ μακάριε, ἀποκρινόμενος τὸ ἐρωτώμενον ὅπῃ σοι φαίνεται, ἔα χαίρειν εἴτε Κριτίας ἐστὶν
<milestone n="166e" unit="section"/>εἴτε Σωκράτης ὁ ἐλεγχόμενος· ἀλλ’ αὐτῷ προσέχων τὸν νοῦν τῷ λόγῳ σκόπει ὅπῃ ποτὲ ἐκβήσεται ἐλεγχόμενος.<milestone ed="P" unit="para"/>ἀλλά, ἔφη, ποιήσω οὕτω· δοκεῖς γάρ μοι μέτρια λέγειν.<milestone ed="P" unit="para"/>λέγε τοίνυν, ἦν δ’ ἐγώ, περὶ τῆς σωφροσύνης πῶς λέγεις;<milestone ed="P" unit="para"/>λέγω τοίνυν, ἦ δ’ ὅς, ὅτι μόνη τῶν ἄλλων ἐπιστημῶν αὐτή τε αὑτῆς ἐστιν καὶ τῶν ἄλλων ἐπιστημῶν ἐπιστήμη.<milestone ed="P" unit="para"/>οὐκοῦν, ἦν δ’ ἐγώ, καὶ ἀνεπιστημοσύνης ἐπιστήμη ἂν εἴη, εἴπερ καὶ ἐπιστήμης;<milestone ed="P" unit="para"/>πάνυ γε, ἔφη.
<milestone unit="page" n="167"/><milestone n="167a" unit="section"/><milestone ed="P" unit="para"/>ὁ ἄρα σώφρων μόνος αὐτός τε ἑαυτὸν γνώσεται καὶ οἷός τε ἔσται ἐξετάσαι τί τε τυγχάνει εἰδὼς καὶ τί μή, καὶ τοὺς ἄλλους ὡσαύτως δυνατὸς ἔσται ἐπισκοπεῖν τί τις οἶδεν καὶ οἴεται, εἴπερ οἶδεν, καὶ τί αὖ οἴεται μὲν εἰδέναι, οἶδεν δ’ οὔ, τῶν δὲ ἄλλων οὐδείς· καὶ ἔστιν δὴ τοῦτο τὸ σωφρονεῖν τε καὶ σωφροσύνη καὶ τὸ ἑαυτὸν αὐτὸν γιγνώσκειν, τὸ εἰδέναι ἅ τε οἶδεν καὶ ἃ μὴ οἶδεν. ἆρα ταῦτά ἐστιν ἃ λέγεις;<milestone ed="P" unit="para"/>ἔγωγ’, ἔφη.<milestone ed="P" unit="para"/>πάλιν τοίνυν, ἦν δ’ ἐγώ, τὸ τρίτον τῷ σωτῆρι, ὥσπερ ἐξ
<milestone n="167b" unit="section"/>ἀρχῆς ἐπισκεψώμεθα πρῶτον μὲν εἰ δυνατόν ἐστιν τοῦτ’ εἶναι ἢ οὔ&mdash;τὸ ἃ οἶδεν καὶ ἃ μὴ οἶδεν εἰδέναι &amp;lt;ὅτι οἶδε καὶ&amp;gt; ὅτι οὐκ οἶδεν&mdash;ἔπειτα εἰ ὅτι μάλιστα δυνατόν, τίς ἂν εἴη ἡμῖν ὠφελία εἰδόσιν αὐτό.<milestone ed="P" unit="para"/>ἀλλὰ χρή, ἔφη, σκοπεῖν.<milestone ed="P" unit="para"/>ἴθι δή, ἔφην ἐγώ, ὦ Κριτία, σκέψαι, ἐάν τι περὶ αὐτῶν εὐπορώτερος φανῇς ἐμοῦ· ἐγὼ μὲν γὰρ ἀπορῶ. ᾗ δὲ ἀπορῶ, φράσω σοι;<milestone ed="P" unit="para"/>πάνυ γ’, ἔφη.<milestone ed="P" unit="para"/>ἄλλο τι οὖν, ἦν δ’ ἐγώ, πάντα ταῦτ’ ἂν εἴη, εἰ ἔστιν ὅπερ σὺ νυνδὴ ἔλεγες, μία τις ἐπιστήμη, ἣ οὐκ ἄλλου τινός
<milestone n="167c" unit="section"/>ἐστιν ἢ ἑαυτῆς τε καὶ τῶν ἄλλων ἐπιστημῶν ἐπιστήμη, καὶ δὴ καὶ ἀνεπιστημοσύνης ἡ αὐτὴ αὕτη;<milestone ed="P" unit="para"/>πάνυ γε.<milestone ed="P" unit="para"/>ἰδὲ δὴ ὡς ἄτοπον ἐπιχειροῦμεν, ὦ ἑταῖρε, λέγειν· ἐν ἄλλοις γάρ που τὸ αὐτὸ τοῦτο ἐὰν σκοπῇς, δόξει σοι, ὡς ἐγᾦμαι, ἀδύνατον εἶναι.<milestone ed="P" unit="para"/>πῶς δὴ καὶ ποῦ;<milestone ed="P" unit="para"/>ἐν τοῖσδε. ἐννόει γὰρ εἴ σοι δοκεῖ ὄψις τις εἶναι, ἣ ὧν μὲν αἱ ἄλλαι ὄψεις εἰσίν, οὐκ ἔστιν τούτων ὄψις, ἑαυτῆς δὲ καὶ τῶν ἄλλων ὄψεων ὄψις ἐστὶν καὶ μὴ ὄψεων ὡσαύτως,
<milestone n="167d" unit="section"/>καὶ χρῶμα μὲν ὁρᾷ οὐδὲν ὄψις οὖσα, αὑτὴν δὲ καὶ τὰς ἄλλας ὄψεις· δοκεῖ τίς σοι εἶναι τοιαύτη;<milestone ed="P" unit="para"/>μὰ Δί’ οὐκ ἔμοιγε.<milestone ed="P" unit="para"/>τί δὲ ἀκοήν, ἣ φωνῆς μὲν οὐδεμιᾶς ἀκούει, αὑτῆς δὲ καὶ τῶν ἄλλων ἀκοῶν ἀκούει καὶ τῶν μὴ ἀκοῶν;<milestone ed="P" unit="para"/>οὐδὲ τοῦτο.<milestone ed="P" unit="para"/>συλλήβδην δὴ σκόπει περὶ πασῶν τῶν αἰσθήσεων εἴ τίς σοι δοκεῖ εἶναι αἰσθήσεων μὲν αἴσθησις καὶ ἑαυτῆς, ὧν δὲ δὴ αἱ ἄλλαι αἰσθήσεις αἰσθάνονται, μηδενὸς αἰσθανομένη;<milestone ed="P" unit="para"/>οὐκ ἔμοιγε.
<milestone n="167e" unit="section"/><milestone ed="P" unit="para"/>ἀλλ’ ἐπιθυμία δοκεῖ τίς σοι εἶναι, ἥτις ἡδονῆς μὲν οὐδεμιᾶς ἐστὶν ἐπιθυμία, αὑτῆς δὲ καὶ τῶν ἄλλων ἐπιθυμιῶν;<milestone ed="P" unit="para"/>οὐ δῆτα.<milestone ed="P" unit="para"/>οὐδὲ μὴν βούλησις, ὡς ἐγᾦμαι, ἣ ἀγαθὸν μὲν οὐδὲν βούλεται, αὑτὴν δὲ καὶ τὰς ἄλλας βουλήσεις βούλεται.<milestone ed="P" unit="para"/>οὐ γὰρ οὖν.<milestone ed="P" unit="para"/>ἔρωτα δὲ φαίης ἄν τινα εἶναι τοιοῦτον, ὃς τυγχάνει ὢν ἔρως καλοῦ μὲν οὐδενός, αὑτοῦ δὲ καὶ τῶν ἄλλων ἐρώτων;<milestone ed="P" unit="para"/>οὔκ, ἔφη, ἔγωγε.<milestone ed="P" unit="para"/>φόβον δὲ ἤδη τινὰ κατανενόηκας, ὃς ἑαυτὸν μὲν καὶ τοὺς
<milestone unit="page" n="168"/><milestone n="168a" unit="section"/>ἄλλους φόβους φοβεῖται, τῶν δεινῶν δ’ οὐδὲ ἓν φοβεῖται;<milestone ed="P" unit="para"/>οὐ κατανενόηκα, ἔφη.<milestone ed="P" unit="para"/>δόξαν δὲ δοξῶν δόξαν καὶ αὑτῆς, ὧν δὲ αἱ ἄλλαι δοξάζουσιν μηδὲν δοξάζουσαν;<milestone ed="P" unit="para"/>οὐδαμῶς.<milestone ed="P" unit="para"/>ἀλλ’ ἐπιστήμην, ὡς ἔοικεν, φαμέν τινα εἶναι τοιαύτην, ἥτις μαθήματος μὲν οὐδενός ἐστιν ἐπιστήμη, αὑτῆς δὲ καὶ τῶν ἄλλων ἐπιστημῶν ἐπιστήμη;<milestone ed="P" unit="para"/>φαμὲν γάρ.<milestone ed="P" unit="para"/>οὐκοῦν ἄτοπον, εἰ ἄρα καὶ ἔστιν; μηδὲν γάρ πω διισχυριζώμεθα ὡς οὐκ ἔστιν, ἀλλ’ εἰ ἔστιν ἔτι σκοπῶμεν.
<milestone n="168b" unit="section"/><milestone ed="P" unit="para"/>ὀρθῶς λέγεις.<milestone ed="P" unit="para"/>φέρε δή· ἔστι μὲν αὕτη ἡ ἐπιστήμη τινὸς ἐπιστήμη, καὶ ἔχει τινὰ τοιαύτην δύναμιν ὥστε τινὸς εἶναι· ἦ γάρ;<milestone ed="P" unit="para"/>πάνυ γε.<milestone ed="P" unit="para"/>καὶ γὰρ τὸ μεῖζόν φαμεν τοιαύτην τινὰ ἔχειν δύναμιν, ὥστε τινὸς εἶναι μεῖζον;<milestone ed="P" unit="para"/>ἔχει γάρ.<milestone ed="P" unit="para"/>οὐκοῦν ἐλάττονός τινος, εἴπερ ἔσται μεῖζον.<milestone ed="P" unit="para"/>ἀνάγκη.<milestone ed="P" unit="para"/>εἰ οὖν τι εὕροιμεν μεῖζον, ὃ τῶν μὲν μειζόνων ἐστὶν μεῖζον καὶ ἑαυτοῦ, ὧν δὲ τἆλλα μείζω ἐστὶν μηδενὸς μεῖζον,
<milestone n="168c" unit="section"/>πάντως ἄν που ἐκεῖνό γ’ αὐτῷ ὑπάρχοι, εἴπερ ἑαυτοῦ μεῖζον εἴη, καὶ ἔλαττον ἑαυτοῦ εἶναι· ἢ οὔ;<milestone ed="P" unit="para"/>πολλὴ ἀνάγκη, ἔφη, ὦ Σώκρατες.<milestone ed="P" unit="para"/>οὐκοῦν καὶ εἴ τι διπλάσιόν ἐστιν τῶν τε ἄλλων διπλασίων καὶ ἑαυτοῦ, ἡμίσεος δήπου ὄντος ἑαυτοῦ τε καὶ τῶν ἄλλων διπλάσιον ἂν εἴη· οὐ γάρ ἐστίν που ἄλλου διπλάσιον ἢ ἡμίσεος.<milestone ed="P" unit="para"/>ἀληθῆ.<milestone ed="P" unit="para"/>πλέον δὲ αὑτοῦ ὂν οὐ καὶ ἔλαττον ἔσται, καὶ βαρύτερον ὂν κουφότερον, καὶ πρεσβύτερον ὂν νεώτερον, καὶ τἆλλα
<milestone n="168d" unit="section"/>πάντα ὡσαύτως, ὅτιπερ ἂν τὴν ἑαυτοῦ δύναμιν πρὸς ἑαυτὸ ἔχῃ, οὐ καὶ ἐκείνην ἕξει τὴν οὐσίαν, πρὸς ἣν ἡ δύναμις αὐτοῦ ἦν; λέγω δὲ τὸ τοιόνδε· οἷον ἡ ἀκοή, φαμέν, οὐκ ἄλλου τινὸς ἦν ἀκοὴ ἢ φωνῆς· ἦ γάρ;<milestone ed="P" unit="para"/>ναί.<milestone ed="P" unit="para"/>οὐκοῦν εἴπερ αὐτὴ αὑτῆς ἀκούσεται, φωνὴν ἐχούσης ἑαυτῆς ἀκούσεται· οὐ γὰρ ἂν ἄλλως ἀκούσειεν.<milestone ed="P" unit="para"/>πολλὴ ἀνάγκη.<milestone ed="P" unit="para"/>καὶ ἡ ὄψις γέ που, ὦ ἄριστε, εἴπερ ὄψεται αὐτὴ ἑαυτήν, χρῶμά τι αὐτὴν ἀνάγκη ἔχειν· ἄχρων γὰρ ὄψις οὐδὲν &lsqb;ἂν&rsqb;
<milestone n="168e" unit="section"/>μή ποτε ἴδῃ.<milestone ed="P" unit="para"/>οὐ γὰρ οὖν.<milestone ed="P" unit="para"/>ὁρᾷς οὖν, ὦ Κριτία, ὅτι ὅσα διεληλύθαμεν, τὰ μὲν αὐτῶν ἀδύνατα παντάπασι φαίνεται ἡμῖν, τὰ δ’ ἀπιστεῖται σφόδρα μή ποτ’ ἂν τὴν ἑαυτῶν δύναμιν πρὸς ἑαυτὰ σχεῖν; μεγέθη μὲν γὰρ καὶ πλήθη καὶ τὰ τοιαῦτα παντάπασιν ἀδύνατον· ἢ οὐχί;<milestone ed="P" unit="para"/>πάνυ γε.<milestone ed="P" unit="para"/>ἀκοὴ δ’ αὖ καὶ ὄψις καὶ ἔτι γε κίνησις αὐτὴ ἑαυτὴν κινεῖν, καὶ θερμότης κάειν, καὶ πάντα αὖ τὰ τοιαῦτα τοῖς
<milestone unit="page" n="169"/><milestone n="169a" unit="section"/>μὲν ἀπιστίαν &amp;lt;ἂν&amp;gt; παράσχοι, ἴσως δέ τισιν οὔ. μεγάλου δή τινος, ὦ φίλε, ἀνδρὸς δεῖ, ὅστις τοῦτο κατὰ πάντων ἱκανῶς διαιρήσεται, πότερον οὐδὲν τῶν ὄντων τὴν αὑτοῦ δύναμιν αὐτὸ πρὸς ἑαυτὸ πέφυκεν ἔχειν &lsqb;πλὴν ἐπιστήμης&rsqb;, ἀλλὰ πρὸς ἄλλο, ἢ τὰ μέν, τὰ δ’ οὔ· καὶ εἰ ἔστιν αὖ ἅτινα αὐτὰ πρὸς αὑτὰ ἔχει, ἆρ’ ἐν τούτοις ἐστὶν ἐπιστήμη, ἣν δὴ ἡμεῖς σωφροσύνην φαμὲν εἶναι. ἐγὼ μὲν οὐ πιστεύω ἐμαυτῷ ἱκανὸς εἶναι ταῦτα διελέσθαι· διὸ καὶ οὔτ’ εἰ δυνατόν ἐστι τοῦτο γενέσθαι,
<milestone n="169b" unit="section"/>ἐπιστήμης ἐπιστήμην εἶναι, ἔχω διισχυρίσασθαι, οὔτ’ εἰ ὅτι μάλιστα ἔστι, σωφροσύνην ἀποδέχομαι αὐτὸ εἶναι, πρὶν ἂν ἐπισκέψωμαι εἴτε τι ἂν ἡμᾶς ὠφελοῖ τοιοῦτον ὂν εἴτε μή. τὴν γὰρ οὖν δὴ σωφροσύνην ὠφέλιμόν τι καὶ ἀγαθὸν μαντεύομαι εἶναι· σὺ οὖν, ὦ παῖ Καλλαίσχρου&mdash;τίθεσαι γὰρ σωφροσύνην τοῦτ’ εἶναι, ἐπιστήμην ἐπιστήμης καὶ δὴ καὶ ἀνεπιστημοσύνης&mdash;πρῶτον μὲν τοῦτο ἔνδειξαι, ὅτι δυνατὸν &lsqb;ἀποδεῖξαί σε&rsqb; ὃ νυνδὴ ἔλεγον, ἔπειτα πρὸς τῷ δυνατῷ ὅτι
<milestone n="169c" unit="section"/>καὶ ὠφέλιμον· κἀμὲ τάχ’ ἂν ἀποπληρώσαις ὡς ὀρθῶς λέγεις περὶ σωφροσύνης ὃ ἔστιν.<milestone ed="P" unit="para"/>καὶ ὁ Κριτίας ἀκούσας ταῦτα καὶ ἰδών με ἀποροῦντα, ὥσπερ οἱ τοὺς χασμωμένους καταντικρὺ ὁρῶντες ταὐτὸν τοῦτο συμπάσχουσιν, κἀκεῖνος ἔδοξέ μοι ὑπ’ ἐμοῦ ἀποροῦντος ἀναγκασθῆναι καὶ αὐτὸς ἁλῶναι ὑπὸ ἀπορίας. ἅτε οὖν εὐδοκιμῶν ἑκάστοτε, ᾐσχύνετο τοὺς παρόντας, καὶ οὔτε συγχωρῆσαί μοι ἤθελεν ἀδύνατος εἶναι διελέσθαι ἃ προυκαλούμην
<milestone n="169d" unit="section"/>αὐτόν, ἔλεγέν τε οὐδὲν σαφές, ἐπικαλύπτων τὴν ἀπορίαν. κἀγὼ ἡμῖν ἵνα ὁ λόγος προί̈οι, εἶπον· ἀλλ’ εἰ δοκεῖ, ὦ Κριτία, νῦν μὲν τοῦτο συγχωρήσωμεν, δυνατὸν εἶναι γενέσθαι ἐπιστήμην ἐπιστήμης· αὖθις δὲ ἐπισκεψόμεθα εἴτε οὕτως ἔχει εἴτε μή. ἴθι δὴ οὖν, εἰ ὅτι μάλιστα δυνατὸν τοῦτο, τί μᾶλλον οἷόν τέ ἐστιν εἰδέναι ἅ τέ τις οἶδε καὶ ἃ μή; τοῦτο γὰρ δήπου ἔφαμεν εἶναι τὸ γιγνώσκειν αὑτὸν καὶ σωφρονεῖν· ἦ γάρ;<milestone ed="P" unit="para"/>πάνυ γε, ἦ δ’ ὅς, καὶ συμβαίνει γέ που, ὦ Σώκρατες. εἰ
<milestone n="169e" unit="section"/>γάρ τις ἔχει ἐπιστήμην ἣ αὐτὴ αὑτὴν γιγνώσκει, τοιοῦτος ἂν αὐτὸς εἴη οἷόνπερ ἐστὶν ὃ ἔχει· ὥσπερ ὅταν τάχος τις ἔχῃ, ταχύς, καὶ ὅταν κάλλος, καλός, καὶ ὅταν γνῶσιν, γιγνώσκων, ὅταν δὲ δὴ γνῶσιν αὐτὴν αὑτῆς τις ἔχῃ, γιγνώσκων που αὐτὸς ἑαυτὸν τότε ἔσται.<milestone ed="P" unit="para"/>οὐ τοῦτο, ἦν δ’ ἐγώ, ἀμφισβητῶ, ὡς οὐχ ὅταν τὸ αὑτὸ γιγνῶσκόν τις ἔχῃ, αὐτὸς αὑτὸν γνώσεται, ἀλλ’ ἔχοντι τοῦτο τίς ἀνάγκη εἰδέναι ἅ τε οἶδεν καὶ ἃ μὴ οἶδεν;
<milestone unit="page" n="170"/><milestone n="170a" unit="section"/><milestone ed="P" unit="para"/>ὅτι, ὦ Σώκρατες, ταὐτόν ἐστιν τοῦτο ἐκείνῳ.<milestone ed="P" unit="para"/>ἴσως, ἔφην, ἀλλ’ ἐγὼ κινδυνεύω ἀεὶ ὅμοιος εἶναι· οὐ γὰρ αὖ μανθάνω ὡς ἔστιν τὸ αὐτό, ἃ οἶδεν εἰδέναι καὶ ἅ τις μὴ οἶδεν εἰδέναι.<milestone ed="P" unit="para"/>πῶς λέγεις, ἔφη;<milestone ed="P" unit="para"/>ὧδε, ἦν δ’ ἐγώ. ἐπιστήμη που ἐπιστήμης οὖσα ἆρα πλέον τι οἵα τ’ ἔσται διαιρεῖν, ἢ ὅτι τούτων τόδε μὲν ἐπιστήμη, τόδε δ’ οὐκ ἐπιστήμη;<milestone ed="P" unit="para"/>οὔκ, ἀλλὰ τοσοῦτον.<milestone ed="P" unit="para"/>ταὐτὸν οὖν ἐστιν ἐπιστήμῃ τε καὶ ἀνεπιστημοσύνῃ ὑγιεινοῦ,
<milestone n="170b" unit="section"/>καὶ ἐπιστήμῃ τε καὶ ἀνεπιστημοσύνῃ δικαίου;<milestone ed="P" unit="para"/>οὐδαμῶς.<milestone ed="P" unit="para"/>ἀλλὰ τὸ μὲν οἶμαι ἰατρική, τὸ δὲ πολιτική, τὸ δὲ οὐδὲν ἄλλο ἢ ἐπιστήμη.<milestone ed="P" unit="para"/>πῶς γὰρ οὔ;<milestone ed="P" unit="para"/>οὐκοῦν ἐὰν μὴ προσεπίστηταί τις τὸ ὑγιεινὸν καὶ τὸ δίκαιον, ἀλλ’ ἐπιστήμην μόνον γιγνώσκῃ ἅτε τούτου μόνον ἔχων ἐπιστήμην, ὅτι μέν τι ἐπίσταται καὶ ὅτι ἐπιστήμην τινὰ ἔχει, εἰκότως ἂν γιγνώσκοι καὶ περὶ αὑτοῦ καὶ περὶ τῶν ἄλλων· ἦ γάρ;<milestone ed="P" unit="para"/>ναί.<milestone ed="P" unit="para"/>ὅτι δὲ γιγνώσκει, ταύτῃ τῇ ἐπιστήμῃ πῶς εἴσεται;
<milestone n="170c" unit="section"/>γιγνώσκει γὰρ δὴ τὸ μὲν ὑγιεινὸν τῇ ἰατρικῇ ἀλλ’ οὐ σωφροσύνῃ, τὸ δ’ ἁρμονικὸν μουσικῇ ἀλλ’ οὐ σωφροσύνῃ, τὸ δ’ οἰκοδομικὸν οἰκοδομικῇ ἀλλ’ οὐ σωφροσύνῃ, καὶ οὕτω πάντα· ἢ οὔ;<milestone ed="P" unit="para"/>φαίνεται.<milestone ed="P" unit="para"/>σωφροσύνῃ δέ, εἴπερ μόνον ἐστὶν ἐπιστημῶν ἐπιστήμη, πῶς εἴσεται ὅτι τὸ ὑγιεινὸν γιγνώσκει ἢ ὅτι τὸ οἰκοδομικόν;<milestone ed="P" unit="para"/>οὐδαμῶς.<milestone ed="P" unit="para"/>οὐκ ἄρα εἴσεται ὃ οἶδεν ὁ τοῦτο ἀγνοῶν, ἀλλ’ ὅτι οἶδεν μόνον.<milestone ed="P" unit="para"/>ἔοικεν.
<milestone n="170d" unit="section"/><milestone ed="P" unit="para"/>οὐκ ἄρα σωφρονεῖν τοῦτ’ ἂν εἴη οὐδὲ σωφροσύνη, εἰδέναι ἅ τε οἶδεν καὶ ἃ μὴ οἶδεν, ἀλλ’, ὡς ἔοικεν, ὅτι οἶδεν καὶ ὅτι οὐκ οἶδεν μόνον.<milestone ed="P" unit="para"/>κινδυνεύει.<milestone ed="P" unit="para"/>οὐδὲ ἄλλον ἄρα οἷός τε ἔσται οὗτος ἐξετάσαι φάσκοντά τι ἐπίστασθαι, πότερον ἐπίσταται ὅ φησιν ἐπίστασθαι ἢ οὐκ ἐπίσταται· ἀλλὰ τοσοῦτον μόνον, ὡς ἔοικεν, γνώσεται, ὅτι ἔχει τινὰ ἐπιστήμην, ὅτου δέ γε, ἡ σωφροσύνη οὐ ποιήσει αὐτὸν γιγνώσκειν.<milestone ed="P" unit="para"/>οὐ φαίνεται.
<milestone n="170e" unit="section"/><milestone ed="P" unit="para"/>οὔτε ἄρα τὸν προσποιούμενον ἰατρὸν εἶναι, ὄντα δὲ μή, καὶ τὸν ὡς ἀληθῶς ὄντα οἷός τε ἔσται διακρίνειν, οὔτε ἄλλον οὐδένα τῶν ἐπιστημόνων καὶ μή. σκεψώμεθα δὲ ἐκ τῶνδε· εἰ μέλλει ὁ σώφρων ἢ ὁστισοῦν ἄλλος τὸν ὡς ἀληθῶς ἰατρὸν διαγνώσεσθαι καὶ τὸν μή, ἆρ’ οὐχ ὧδε ποιήσει· περὶ μὲν ἰατρικῆς δήπου αὐτῷ οὐ διαλέξεται&mdash;οὐδὲν γὰρ ἐπαί̈ει, ὡς ἔφαμεν, ὁ ἰατρὸς ἀλλ’ ἢ τὸ ὑγιεινὸν καὶ τὸ νοσῶδες&mdash;ἢ οὔ;<milestone ed="P" unit="para"/>ναί, οὕτως.<milestone ed="P" unit="para"/>περὶ δέ γε ἐπιστήμης οὐδὲν οἶδεν, ἀλλὰ τοῦτο δὴ τῇ σωφροσύνῃ μόνῃ ἀπέδομεν.<milestone ed="P" unit="para"/>ναί.<milestone ed="P" unit="para"/>οὐδὲ περὶ ἰατρικῆς ἄρα οἶδεν ὁ ἰατρικός, ἐπειδήπερ ἡ
<milestone unit="page" n="171"/><milestone n="171a" unit="section"/>ἰατρικὴ ἐπιστήμη οὖσα τυγχάνει.<milestone ed="P" unit="para"/>ἀληθῆ.<milestone ed="P" unit="para"/>ὅτι μὲν δὴ ἐπιστήμην τινὰ ἔχει, γνώσεται ὁ σώφρων τὸν ἰατρόν· δέον δὲ πεῖραν λαβεῖν ἥτις ἐστίν, ἄλλο τι σκέψεται ὧντινων; ἢ οὐ τούτῳ ὥρισται ἑκάστη ἐπιστήμη μὴ μόνον ἐπιστήμη εἶναι ἀλλὰ καὶ τίς, τῷ τινῶν εἶναι;<milestone ed="P" unit="para"/>τούτῳ μὲν οὖν.<milestone ed="P" unit="para"/>καὶ ἡ ἰατρικὴ δὴ ἑτέρα εἶναι τῶν ἄλλων ἐπιστημῶν ὡρίσθη τῷ τοῦ ὑγιεινοῦ εἶναι καὶ νοσώδους ἐπιστήμη.<milestone ed="P" unit="para"/>ναί.<milestone ed="P" unit="para"/>οὐκοῦν ἐν τούτοις ἀναγκαῖον σκοπεῖν τὸν βουλόμενον
<milestone n="171b" unit="section"/>ἰατρικὴν σκοπεῖν, ἐν οἷς ποτ’ ἔστιν· οὐ γὰρ δήπου ἔν γε τοῖς ἔξω, ἐν οἷς οὐκ ἔστιν;<milestone ed="P" unit="para"/>οὐ δῆτα.<milestone ed="P" unit="para"/>ἐν τοῖς ὑγιεινοῖς ἄρα καὶ νοσώδεσιν ἐπισκέψεται τὸν ἰατρόν, ᾗ ἰατρικός ἐστιν, ὁ ὀρθῶς σκοπούμενος.<milestone ed="P" unit="para"/>ἔοικεν.<milestone ed="P" unit="para"/>οὐκοῦν ἐν τοῖς οὕτως ἢ λεγομένοις ἢ πραττομένοις τὰ μὲν λεγόμενα, εἰ ἀληθῆ λέγεται, σκοπούμενος, τὰ δὲ πραττόμενα, εἰ ὀρθῶς πράττεται;<milestone ed="P" unit="para"/>ἀνάγκη.<milestone ed="P" unit="para"/>ἦ οὖν ἄνευ ἰατρικῆς δύναιτ’ ἄν τις τούτων ποτέροις ἐπακολουθῆσαι;<milestone ed="P" unit="para"/>οὐ δῆτα.
<milestone n="171c" unit="section"/><milestone ed="P" unit="para"/>οὐδέ γε ἄλλος οὐδείς, ὡς ἔοικεν, πλὴν ἰατρός, οὔτε δὴ ὁ σώφρων· ἰατρὸς γὰρ ἂν εἴη πρὸς τῇ σωφροσύνῃ.<milestone ed="P" unit="para"/>ἔστι ταῦτα.<milestone ed="P" unit="para"/>παντὸς ἄρα μᾶλλον, εἰ ἡ σωφροσύνη ἐπιστήμης ἐπιστήμη μόνον ἐστὶν καὶ ἀνεπιστημοσύνης, οὔτε ἰατρὸν διακρῖναι οἵα τε ἔσται ἐπιστάμενον τὰ τῆς τέχνης ἢ μὴ ἐπιστάμενον, προσποιούμενον δὲ ἢ οἰόμενον, οὔτε ἄλλον οὐδένα τῶν ἐπισταμένων καὶ ὁτιοῦν, πλήν γε τὸν αὑτοῦ ὁμότεχνον, ὥσπερ οἱ ἄλλοι δημιουργοί.<milestone ed="P" unit="para"/>φαίνεται, ἔφη.
<milestone n="171d" unit="section"/><milestone ed="P" unit="para"/>τίς οὖν, ἦν δ’ ἐγώ, ὦ Κριτία, ὠφελία ἡμῖν ἔτι ἂν εἴη ἀπὸ τῆς σωφροσύνης τοιαύτης οὔσης; εἰ μὲν γάρ, ὃ ἐξ ἀρχῆς ὑπετιθέμεθα, ᾔδει ὁ σώφρων ἅ τε ᾔδει καὶ ἃ μὴ ᾔδει, τὰ μὲν ὅτι οἶδεν, τὰ δ’ ὅτι οὐκ οἶδεν, καὶ ἄλλον ταὐτὸν τοῦτο πεπονθότα ἐπισκέψασθαι οἷός τ’ ἦν, μεγαλωστὶ ἂν ἡμῖν, φαμέν, ὠφέλιμον ἦν σώφροσιν εἶναι· ἀναμάρτητοι γὰρ ἂν τὸν βίον διεζῶμεν αὐτοί τε &lsqb;καὶ&rsqb; οἱ τὴν σωφροσύνην ἔχοντες καὶ οἱ ἄλλοι πάντες ὅσοι ὑφ’ ἡμῶν ἤρχοντο. οὔτε
<milestone n="171e" unit="section"/>γὰρ ἂν αὐτοὶ ἐπεχειροῦμεν πράττειν ἃ μὴ ἠπιστάμεθα, ἀλλ’ ἐξευρίσκοντες τοὺς ἐπισταμένους ἐκείνοις ἂν παρεδίδομεν, οὔτε τοῖς ἄλλοις ἐπετρέπομεν, ὧν ἤρχομεν, ἄλλο τι πράττειν ἢ ὅτι πράττοντες ὀρθῶς ἔμελλον πράξειν&mdash;τοῦτο δ’ ἦν ἄν, οὗ ἐπιστήμην εἶχον&mdash;καὶ οὕτω δὴ ὑπὸ σωφροσύνης οἰκία τε οἰκουμένη ἔμελλεν καλῶς οἰκεῖσθαι, πόλις τε πολιτευομένη, καὶ ἄλλο πᾶν οὗ σωφροσύνη ἄρχοι· ἁμαρτίας γὰρ
<milestone unit="page" n="172"/><milestone n="172a" unit="section"/>ἐξῃρημένης, ὀρθότητος δὲ ἡγουμένης, ἐν πάσῃ πράξει καλῶς καὶ εὖ πράττειν ἀναγκαῖον τοὺς οὕτω διακειμένους, τοὺς δὲ εὖ πράττοντας εὐδαίμονας εἶναι. ἆρ’ οὐχ οὕτως, ἦν δ’ ἐγώ, ὦ Κριτία, ἐλέγομεν περὶ σωφροσύνης, λέγοντες ὅσον ἀγαθὸν εἴη τὸ εἰδέναι ἅ τε οἶδέν τις καὶ ἃ μὴ οἶδεν;<milestone ed="P" unit="para"/>πάνυ μὲν οὖν, ἔφη, οὕτως.<milestone ed="P" unit="para"/>νῦν δέ, ἦν δ’ ἐγώ, ὁρᾷς ὅτι οὐδαμοῦ ἐπιστήμη οὐδεμία τοιαύτη οὖσα πέφανται.<milestone ed="P" unit="para"/>ὁρῶ, ἔφη.
<milestone n="172b" unit="section"/><milestone ed="P" unit="para"/>ἆρ’ οὖν, ἦν δ’ ἐγώ, τοῦτ’ ἔχει τὸ ἀγαθὸν ἣν νῦν εὑρίσκομεν σωφροσύνην οὖσαν, τὸ ἐπιστήμην ἐπίστασθαι καὶ ἀνεπιστημοσύνην, ὅτι ὁ ταύτην ἔχων, ὅτι ἂν ἄλλο μανθάνῃ, ῥᾷόν τε μαθήσεται καὶ ἐναργέστερα πάντα αὐτῷ φανεῖται, ἅτε πρὸς ἑκάστῳ ᾧ ἂν μανθάνῃ προσκαθορῶντι τὴν ἐπιστήμην· καὶ τοὺς ἄλλους δὴ κάλλιον ἐξετάσει περὶ ὧν ἂν καὶ αὐτὸς μάθῃ, οἱ δὲ ἄνευ τούτου ἐξετάζοντες ἀσθενέστερον καὶ φαυλότερον τοῦτο δράσουσιν; ἆρ’, ὦ φίλε, τοιαῦτα
<milestone n="172c" unit="section"/>ἄττα ἐστὶν ἃ ἀπολαυσόμεθα τῆς σωφροσύνης, ἡμεῖς δὲ μεῖζόν τι βλέπομεν καὶ ζητοῦμεν αὐτὸ μεῖζόν τι εἶναι ἢ ὅσον ἐστίν;<milestone ed="P" unit="para"/>τάχα δ’ ἄν, ἔφη, οὕτως ἔχοι.<milestone ed="P" unit="para"/>ἴσως, ἦν δ’ ἐγώ· ἴσως δέ γε ἡμεῖς οὐδὲν χρηστὸν ἐζητήσαμεν. τεκμαίρομαι δέ, ὅτι μοι ἄτοπ’ ἄττα καταφαίνεται περὶ σωφροσύνης, εἰ τοιοῦτόν ἐστιν. ἴδωμεν γάρ, εἰ βούλει, συγχωρήσαντες καὶ ἐπίστασθαι ἐπιστήμην δυνατὸν εἶναι &lsqb;εἰδέναι&rsqb;, καὶ ὅ γε ἐξ ἀρχῆς ἐτιθέμεθα σωφροσύνην εἶναι, τὸ εἰδέναι ἅ τε οἶδεν καὶ ἃ μὴ οἶδεν, μὴ
<milestone n="172d" unit="section"/>ἀποστερήσωμεν, ἀλλὰ δῶμεν· καὶ πάντα ταῦτα δόντες ἔτι βέλτιον σκεψώμεθα εἰ ἄρα τι καὶ ἡμᾶς ὀνήσει τοιοῦτον ὄν. ἃ γὰρ νυνδὴ ἐλέγομεν, ὡς μέγα ἂν εἴη ἀγαθὸν ἡ σωφροσύνη εἰ τοιοῦτον εἴη, ἡγουμένη διοικήσεως καὶ οἰκίας καὶ πόλεως, οὔ μοι δοκοῦμεν, ὦ Κριτία, καλῶς ὡμολογηκέναι.<milestone ed="P" unit="para"/>πῶς δή; ἦ δ’ ὅς.<milestone ed="P" unit="para"/>ὅτι, ἦν δ’ ἐγώ, ῥᾳδίως ὡμολογήσαμεν μέγα τι ἀγαθὸν εἶναι τοῖς ἀνθρώποις εἰ ἕκαστοι ἡμῶν, ἃ μὲν ἴσασιν, πράττοιεν ταῦτα, ἃ δὲ μὴ ἐπίσταιντο, ἄλλοις παραδιδοῖεν τοῖς ἐπισταμένοις.
<milestone n="172e" unit="section"/><milestone ed="P" unit="para"/>οὐκ οὖν, ἔφη, καλῶς ὡμολογήσαμεν;<milestone ed="P" unit="para"/>οὔ μοι δοκοῦμεν, ἦν δ’ ἐγώ.<milestone ed="P" unit="para"/>ἄτοπα λέγεις ὡς ἀληθῶς, ἔφη, ὦ Σώκρατες.<milestone ed="P" unit="para"/>νὴ τὸν κύνα, ἔφην, καὶ ἐμοί τοι δοκεῖ οὕτω, κἀνταῦθα καὶ ἄρτι ἀποβλέψας ἄτοπ’ ἄττ’ ἔφην μοι προφαίνεσθαι, καὶ ὅτι φοβοίμην μὴ οὐκ ὀρθῶς σκοποῖμεν. ὡς ἀληθῶς γάρ, εἰ ὅτι μάλιστα τοιοῦτόν ἐστιν ἡ σωφροσύνη, οὐδέν μοι
<milestone unit="page" n="173"/><milestone n="173a" unit="section"/>δῆλον εἶναι δοκεῖ ὅτι ἀγαθὸν ἡμᾶς ἀπεργάζεται.<milestone ed="P" unit="para"/>πῶς δή; ἦ δ’ ὅς. λέγε, ἵνα καὶ ἡμεῖς εἰδῶμεν ὅτι λέγεις.<milestone ed="P" unit="para"/>οἶμαι μέν, ἦν δ’ ἐγώ, ληρεῖν με· ὅμως τό γε προφαινόμενον ἀναγκαῖον σκοπεῖν καὶ μὴ εἰκῇ παριέναι, εἴ τίς γε αὑτοῦ καὶ σμικρὸν κήδεται.<milestone ed="P" unit="para"/>καλῶς γάρ, ἔφη, λέγεις.<milestone ed="P" unit="para"/>ἄκουε δή, ἔφην, τὸ ἐμὸν ὄναρ, εἴτε διὰ κεράτων εἴτε δι’ ἐλέφαντος ἐλήλυθεν. εἰ γὰρ ὅτι μάλιστα ἡμῶν ἄρχοι ἡ σωφροσύνη, οὖσα οἵαν νῦν ὁριζόμεθα, ἄλλο τι κατὰ τὰς
<milestone n="173b" unit="section"/>ἐπιστήμας πάντ’ ἂν πράττοιτο, καὶ οὔτε τις κυβερνήτης φάσκων εἶναι, ὢν δὲ οὔ, ἐξαπατῷ ἂν ἡμᾶς, οὔτε ἰατρὸς οὔτε στρατηγὸς οὔτ’ ἄλλος οὐδείς, προσποιούμενός τι εἰδέναι ὃ μὴ οἶδεν, λανθάνοι ἄν· ἐκ δὴ τούτων οὕτως ἐχόντων ἄλλο ἂν ἡμῖν τι συμβαίνοι ἢ ὑγιέσιν τε τὰ σώματα εἶναι μᾶλλον ἢ νῦν, καὶ ἐν τῇ θαλάττῃ κινδυνεύοντας καὶ ἐν πολέμῳ σῴζεσθαι, καὶ τὰ σκεύη καὶ τὴν ἀμπεχόνην καὶ ὑπόδεσιν
<milestone n="173c" unit="section"/>πᾶσαν καὶ τὰ χρήματα πάντα τεχνικῶς ἡμῖν εἰργασμένα εἶναι καὶ ἄλλα πολλὰ διὰ τὸ ἀληθινοῖς δημιουργοῖς χρῆσθαι; εἰ δὲ βούλοιό γε, καὶ τὴν μαντικὴν εἶναι συγχωρήσωμεν ἐπιστήμην τοῦ μέλλοντος ἔσεσθαι, καὶ τὴν σωφροσύνην, αὐτῆς ἐπιστατοῦσαν, τοὺς μὲν ἀλαζόνας ἀποτρέπειν, τοὺς δὲ ὡς ἀληθῶς μάντεις καθιστάναι ἡμῖν προφήτας τῶν μελλόντων. κατεσκευασμένον δὴ οὕτω τὸ ἀνθρώπινον γένος
<milestone n="173d" unit="section"/>ὅτι μὲν ἐπιστημόνως ἂν πράττοι καὶ ζῴη, ἕπομαι&mdash;ἡ γὰρ σωφροσύνη φυλάττουσα οὐκ ἂν ἐῴη παρεμπίπτουσαν τὴν ἀνεπιστημοσύνην συνεργὸν ἡμῖν εἶναι&mdash;ὅτι δ’ ἐπιστημόνως ἂν πράττοντες εὖ ἂν πράττοιμεν καὶ εὐδαιμονοῖμεν, τοῦτο δὲ οὔπω δυνάμεθα μαθεῖν, ὦ φίλε Κριτία.<milestone ed="P" unit="para"/>ἀλλὰ μέντοι, ἦ δ’ ὅς, οὐ ῥᾳδίως εὑρήσεις ἄλλο τι τέλος τοῦ εὖ πράττειν, ἐὰν τὸ ἐπιστημόνως ἀτιμάσῃς.<milestone ed="P" unit="para"/>σμικρὸν τοίνυν με, ἦν δ’ ἐγώ, ἔτι προσδίδαξον. τίνος ἐπιστημόνως λέγεις; ἦ σκυτῶν τομῆς;
<milestone n="173e" unit="section"/><milestone ed="P" unit="para"/>μὰ Δί’ οὐκ ἔγωγε.<milestone ed="P" unit="para"/>ἀλλὰ χαλκοῦ ἐργασίας;<milestone ed="P" unit="para"/>οὐδαμῶς.<milestone ed="P" unit="para"/>ἀλλὰ ἐρίων ἢ ξύλων ἢ ἄλλου του τῶν τοιούτων;<milestone ed="P" unit="para"/>οὐ δῆτα.<milestone ed="P" unit="para"/>οὐκ ἄρα, ἦν δ’ ἐγώ, ἔτι ἐμμένομεν τῷ λόγῳ τῷ εὐδαίμονα εἶναι τὸν ἐπιστημόνως ζῶντα. οὗτοι γὰρ ἐπιστημόνως ζῶντες οὐχ ὁμολογοῦνται παρὰ σοῦ εὐδαίμονες εἶναι, ἀλλὰ περί τινων ἐπιστημόνως ζῶντα σὺ δοκεῖς μοι ἀφορίζεσθαι τὸν εὐδαίμονα. καὶ ἴσως λέγεις ὃν νυνδὴ ἐγὼ ἔλεγον, τὸν
<milestone unit="page" n="174"/><milestone n="174a" unit="section"/>εἰδότα τὰ μέλλοντα ἔσεσθαι πάντα, τὸν μάντιν. τοῦτον ἢ ἄλλον τινὰ λέγεις;<milestone ed="P" unit="para"/>καὶ τοῦτον ἔγωγε, ἔφη, καὶ ἄλλον.<milestone ed="P" unit="para"/>τίνα; ἦν δ’ ἐγώ. ἆρα μὴ τὸν τοιόνδε, εἴ τις πρὸς τοῖς μέλλουσιν καὶ τὰ γεγονότα πάντα εἰδείη καὶ τὰ νῦν ὄντα, καὶ μηδὲν ἀγνοοῖ; θῶμεν γάρ τινα εἶναι αὐτόν. οὐ γὰρ οἶμαι τούτου γε ἔτι ἂν εἴποις οὐδένα ἐπιστημονέστερον ζῶντα εἶναι.<milestone ed="P" unit="para"/>οὐ δῆτα.<milestone ed="P" unit="para"/>τόδε δὴ ἔτι προσποθῶ, τίς αὐτὸν τῶν ἐπιστημῶν ποιεῖ εὐδαίμονα; ἢ ἅπασαι ὁμοίως;<milestone ed="P" unit="para"/>οὐδαμῶς ὁμοίως, ἔφη.
<milestone n="174b" unit="section"/><milestone ed="P" unit="para"/>ἀλλὰ ποία μάλιστα; ᾗ τί οἶδεν καὶ τῶν ὄντων καὶ τῶν γεγονότων καὶ τῶν μελλόντων ἔσεσθαι; ἆρά γε ᾗ τὸ πεττευτικόν;<milestone ed="P" unit="para"/>ποῖον, ἦ δ’ ὅς, πεττευτικόν;<milestone ed="P" unit="para"/>ἀλλ’ ᾗ τὸ λογιστικόν;<milestone ed="P" unit="para"/>οὐδαμῶς.<milestone ed="P" unit="para"/>ἀλλ’ ᾗ τὸ ὑγιεινόν;<milestone ed="P" unit="para"/>μᾶλλον, ἔφη.<milestone ed="P" unit="para"/>ἐκείνη δ’ ἣν λέγω μάλιστα, ἦν δ’ ἐγώ, ᾗ τί;<milestone ed="P" unit="para"/>ἧι τὸ ἀγαθόν, ἔφη, καὶ τὸ κακόν.<milestone ed="P" unit="para"/>ὦ μιαρέ, ἔφην ἐγώ, πάλαι με περιέλκεις κύκλῳ, ἀποκρυπτόμενος ὅτι οὐ τὸ ἐπιστημόνως ἦν ζῆν τὸ εὖ πράττειν
<milestone n="174c" unit="section"/>τε καὶ εὐδαιμονεῖν ποιοῦν, οὐδὲ συμπασῶν τῶν ἄλλων ἐπιστημῶν, ἀλλὰ μιᾶς οὔσης ταύτης μόνον τῆς περὶ τὸ ἀγαθόν τε καὶ κακόν. ἐπεί, ὦ Κριτία, εἰ ’θέλεις ἐξελεῖν ταύτην τὴν ἐπιστήμην ἐκ τῶν ἄλλων ἐπιστημῶν, ἧττόν τι ἡ μὲν ἰατρικὴ ὑγιαίνειν ποιήσει, ἡ δὲ σκυτικὴ ὑποδεδέσθαι, ἡ δὲ ὑφαντικὴ ἠμφιέσθαι, ἡ δὲ κυβερνητικὴ κωλύσει ἐν τῇ θαλάττῃ ἀποθνῄσκειν καὶ ἡ στρατηγικὴ ἐν πολέμῳ;<milestone ed="P" unit="para"/>οὐδὲν ἧττον, ἔφη.<milestone ed="P" unit="para"/>ἀλλ’, ὦ φίλε Κριτία, τὸ εὖ γε τούτων ἕκαστα γίγνεσθαι
<milestone n="174d" unit="section"/>καὶ ὠφελίμως ἀπολελοιπὸς ἡμᾶς ἔσται ταύτης ἀπούσης.<milestone ed="P" unit="para"/>ἀληθῆ λέγεις.<milestone ed="P" unit="para"/>οὐχ αὕτη δέ γε, ὡς ἔοικεν, ἐστὶν ἡ σωφροσύνη, ἀλλ’ ἧς ἔργον ἐστὶν τὸ ὠφελεῖν ἡμᾶς. οὐ γὰρ ἐπιστημῶν γε καὶ ἀνεπιστημοσυνῶν ἡ ἐπιστήμη ἐστίν, ἀλλὰ ἀγαθοῦ τε καὶ κακοῦ· ὥστε εἰ αὕτη ἐστὶν ὠφέλιμος, ἡ σωφροσύνη ἄλλο τι ἂν εἴη &lsqb;ἡ ὠφελίμη&rsqb; ἡμῖν.<milestone ed="P" unit="para"/>τί δ’, ἦ δ’ ὅς, οὐκ ἂν αὕτη ὠφελοῖ; εἰ γὰρ ὅτι μάλιστα τῶν ἐπιστημῶν ἐπιστήμη ἐστὶν ἡ σωφροσύνη, ἐπιστατεῖ
<milestone n="174e" unit="section"/>δὲ καὶ ταῖς ἄλλαις ἐπιστήμαις, καὶ ταύτης δήπου ἂν ἄρχουσα τῆς περὶ τἀγαθὸν ἐπιστήμης ὠφελοῖ ἂν ἡμᾶς.<milestone ed="P" unit="para"/>ἦ κἂν ὑγιαίνειν ποιοῖ, ἦν δ’ ἐγώ, αὕτη, ἀλλ’ οὐχ ἡ ἰατρική; καὶ τἆλλα τὰ τῶν τεχνῶν αὕτη ἂν ποιοῖ, καὶ οὐχ αἱ ἄλλαι τὸ αὑτῆς ἔργον ἑκάστη; ἢ οὐ πάλαι διεμαρτυρόμεθα ὅτι ἐπιστήμης μόνον ἐστὶν καὶ ἀνεπιστημοσύνης ἐπιστήμη, ἄλλου δὲ οὐδενός· οὐχ οὕτω;<milestone ed="P" unit="para"/>φαίνεταί γε.<milestone ed="P" unit="para"/>οὐκ ἄρα ὑγιείας ἔσται δημιουργός;<milestone ed="P" unit="para"/>οὐ δῆτα.
<milestone unit="page" n="175"/><milestone n="175a" unit="section"/><milestone ed="P" unit="para"/>ἄλλης γὰρ ἦν τέχνης ὑγίεια· ἢ οὔ;<milestone ed="P" unit="para"/>ἄλλης.<milestone ed="P" unit="para"/>οὐδ’ ἄρα ὠφελίας, ὦ ἑταῖρε· ἄλλῃ γὰρ αὖ ἀπέδομεν τοῦτο τὸ ἔργον τέχνῃ νυνδή· ἦ γάρ;<milestone ed="P" unit="para"/>πάνυ γε.<milestone ed="P" unit="para"/>πῶς οὖν ὠφέλιμος ἔσται ἡ σωφροσύνη, οὐδεμιᾶς ὠφελίας οὖσα δημιουργός;<milestone ed="P" unit="para"/>οὐδαμῶς, ὦ Σώκρατες, ἔοικέν γε.<milestone ed="P" unit="para"/>ὁρᾷς οὖν, ὦ Κριτία, ὡς ἐγὼ πάλαι εἰκότως ἐδεδοίκη καὶ δικαίως ἐμαυτὸν ᾐτιώμην ὅτι οὐδὲν χρηστὸν περὶ σωφροσύνης σκοπῶ; οὐ γὰρ ἄν που ὅ γε κάλλιστον πάντων
<milestone n="175b" unit="section"/>ὁμολογεῖται εἶναι, τοῦτο ἡμῖν ἀνωφελὲς ἐφάνη, εἴ τι ἐμοῦ ὄφελος ἦν πρὸς τὸ καλῶς ζητεῖν. νῦν δὲ πανταχῇ γὰρ ἡττώμεθα, καὶ οὐ δυνάμεθα εὑρεῖν ἐφ’ ὅτῳ ποτὲ τῶν ὄντων ὁ νομοθέτης τοῦτο τοὔνομα ἔθετο, τὴν σωφροσύνην. καίτοι πολλά γε συγκεχωρήκαμεν οὐ συμβαίνονθ’ ἡμῖν ἐν τῷ λόγῳ. καὶ γὰρ ἐπιστήμην ἐπιστήμης εἶναι συνεχωρήσαμεν, οὐκ ἐῶντος τοῦ λόγου οὐδὲ φάσκοντος εἶναι· καὶ ταύτῃ αὖ τῇ ἐπιστήμῃ καὶ τὰ τῶν ἄλλων ἐπιστημῶν ἔργα γιγνώσκειν
<milestone n="175c" unit="section"/>συνεχωρήσαμεν, οὐδὲ τοῦτ’ ἐῶντος τοῦ λόγου, ἵνα δὴ ἡμῖν γένοιτο ὁ σώφρων ἐπιστήμων ὧν τε οἶδεν ὅτι οἶδεν, καὶ ὧν μὴ οἶδεν ὅτι οὐκ οἶδεν. τοῦτο μὲν δὴ καὶ παντάπασι μεγαλοπρεπῶς συνεχωρήσαμεν, οὐδ’ ἐπισκεψάμενοι τὸ ἀδύνατον εἶναι ἅ τις μὴ οἶδεν μηδαμῶς, ταῦτα εἰδέναι ἁμῶς γέ πως· ὅτι γὰρ οὐκ οἶδεν, φησὶν αὐτὰ εἰδέναι ἡ ἡμετέρα ὁμολογία. καίτοι, ὡς ἐγᾦμαι, οὐδενὸς ὅτου οὐχὶ ἀλογώτερον τοῦτ’ ἂν φανείη. ἀλλ’ ὅμως οὕτως ἡμῶν εὐηθικῶν
<milestone n="175d" unit="section"/>τυχοῦσα ἡ ζήτησις καὶ οὐ σκληρῶν, οὐδέν τι μᾶλλον εὑρεῖν δύναται τὴν ἀλήθειαν, ἀλλὰ τοσοῦτον κατεγέλασεν αὐτῆς, ὥστε ὃ ἡμεῖς πάλαι συνομολογοῦντες καὶ συμπλάττοντες ἐτιθέμεθα σωφροσύνην εἶναι, τοῦτο ἡμῖν πάνυ ὑβριστικῶς ἀνωφελὲς ὂν ἀπέφαινε. τὸ μὲν οὖν ἐμὸν καὶ ἧττον ἀγανακτῶ· ὑπὲρ δὲ σοῦ, ἦν δ’ ἐγώ, ὦ Χαρμίδη, πάνυ ἀγανακτῶ, εἰ σὺ τοιοῦτος ὢν τὴν ἰδέαν καὶ πρὸς τούτῳ τὴν ψυχὴν
<milestone n="175e" unit="section"/>σωφρονέστατος, μηδὲν ὀνήσῃ ἀπὸ ταύτης τῆς σωφροσύνης μηδέ τί ς’ ὠφελήσει ἐν τῷ βίῳ παροῦσα. ἔτι δὲ μᾶλλον ἀγανακτῶ ὑπὲρ τῆς ἐπῳδῆς ἣν παρὰ τοῦ Θρᾳκὸς ἔμαθον, εἰ μηδενὸς ἀξίου πράγματος οὖσαν αὐτὴν μετὰ πολλῆς σπουδῆς ἐμάνθανον. ταῦτ’ οὖν πάνυ μὲν &lsqb;οὖν&rsqb; οὐκ οἴομαι οὕτως ἔχειν, ἀλλ’ ἐμὲ φαῦλον εἶναι ζητητήν· ἐπεὶ τήν γε σωφροσύνην μέγα τι ἀγαθὸν εἶναι, καὶ εἴπερ γε ἔχεις αὐτό,
<milestone unit="page" n="176"/><milestone n="176a" unit="section"/>μακάριον εἶναί σε. ἀλλ’ ὅρα εἰ ἔχεις τε καὶ μηδὲν δέῃ τῆς ἐπῳδῆς· εἰ γὰρ ἔχεις, μᾶλλον ἂν ἔγωγέ σοι συμβουλεύσαιμι ἐμὲ μὲν λῆρον ἡγεῖσθαι εἶναι καὶ ἀδύνατον λόγῳ ὁτιοῦν ζητεῖν, σεαυτὸν δέ, ὅσῳπερ σωφρονέστερος εἶ, τοσούτῳ εἶναι καὶ εὐδαιμονέστερον.<milestone ed="P" unit="para"/>καὶ ὁ Χαρμίδης, ἀλλὰ μὰ Δί’, ἦ δ’ ὅς, ἔγωγε, ὦ Σώκρατες, οὐκ οἶδα οὔτ’ εἰ ἔχω οὔτ’ εἰ μὴ ἔχω· πῶς γὰρ ἂν εἰδείην ὅ γε μηδ’ ὑμεῖς οἷοί τέ ἐστε ἐξευρεῖν ὅτι ποτ’ ἔστιν,
<milestone n="176b" unit="section"/>ὡς φῂς σύ; ἐγὼ μέντοι οὐ πάνυ σοι πείθομαι, καὶ ἐμαυτόν, ὦ Σώκρατες, πάνυ οἶμαι δεῖσθαι τῆς ἐπῳδῆς, καὶ τό γ’ ἐμὸν οὐδὲν κωλύει ἐπᾴδεσθαι ὑπὸ σοῦ ὅσαι ἡμέραι, ἕως ἂν φῇς σὺ ἱκανῶς ἔχειν.<milestone ed="P" unit="para"/>εἶεν· ἀλλ’, ἔφη ὁ Κριτίας, ὦ Χαρμίδη, &amp;lt;ἢν&amp;gt; δρᾷς τοῦτο ἔμοιγ’ ἔσται τοῦτο τεκμήριον ὅτι σωφρονεῖς, ἢν ἐπᾴδειν παρέχῃς Σωκράτει καὶ μὴ ἀπολείπῃ τούτου μήτε μέγα μήτε σμικρόν.<milestone ed="P" unit="para"/>ὡς ἀκολουθήσοντος, ἔφη, καὶ μὴ ἀπολειψομένου· δεινὰ
<milestone n="176c" unit="section"/>γὰρ ἂν ποιοίην, εἰ μὴ πειθοίμην σοὶ τῷ ἐπιτρόπῳ καὶ μὴ ποιοίην ἃ κελεύεις.<milestone ed="P" unit="para"/>ἀλλὰ μήν, ἔφη, κελεύω ἔγωγε.<milestone ed="P" unit="para"/>ποιήσω τοίνυν, ἔφη, ἀπὸ ταυτησὶ τῆς ἡμέρας ἀρξάμενος.<milestone ed="P" unit="para"/>οὗτοι, ἦν δ’ ἐγώ, τί βουλεύεσθον ποιεῖν;<milestone ed="P" unit="para"/>οὐδέν, ἔφη ὁ Χαρμίδης, ἀλλὰ βεβουλεύμεθα.<milestone ed="P" unit="para"/>βιάσῃ ἄρα, ἦν δ’ ἐγώ, καὶ οὐδ’ ἀνάκρισίν μοι δώσεις;<milestone ed="P" unit="para"/>ὡς βιασομένου, ἔφη, ἐπειδήπερ ὅδε γε ἐπιτάττει· πρὸς ταῦτα σὺ αὖ βουλεύου ὅτι ποιήσεις.
<milestone n="176d" unit="section"/><milestone ed="P" unit="para"/>ἀλλ’ οὐδεμία, ἔφην ἐγώ, λείπεται βουλή· σοὶ γὰρ ἐπιχειροῦντι πράττειν ὁτιοῦν καὶ βιαζομένῳ οὐδεὶς οἷός τ’ ἔσται ἐναντιοῦσθαι ἀνθρώπων.<milestone ed="P" unit="para"/>μὴ τοίνυν, ἦ δ’ ὅς, μηδὲ σὺ ἐναντιοῦ.<milestone ed="P" unit="para"/>οὐ τοίνυν, ἦν δ’ ἐγώ, ἐναντιώσομαι.</p></sp></body></text>

<text n="Lach."><body>
<head>Λάχης</head>
<castList><castItem type="role"><role>*lusi/maxos</role></castItem><castItem type="role"><role>*melhsi/as</role></castItem><castItem type="role"><role>*niki/as</role></castItem><castItem type="role"><role>*la/xhs</role></castItem><castItem type="role"><role>*pai=des *lusima/xou kai\ *melhsi/ou</role></castItem><castItem type="role"><role>*swkra/ths</role></castItem></castList>
<milestone unit="page" n="178"/><milestone n="178a" unit="section"/><sp><speaker>Λυσίμαχος</speaker><p>τεθέασθε μὲν τὸν ἄνδρα μαχόμενον ἐν ὅπλοις, ὦ Νικία τε καὶ Λάχης· οὗ δ’ ἕνεκα ὑμᾶς ἐκελεύσαμεν συνθεάσασθαι ἐγώ τε καὶ Μελησίας ὅδε, τότε μὲν οὐκ εἴπομεν, νῦν δ’ ἐροῦμεν. ἡγούμεθα γὰρ χρῆναι πρός γε ὑμᾶς παρρησιάζεσθαι. εἰσὶ γάρ τινες οἳ τῶν τοιούτων καταγελῶσι, καὶ ἐάν
<milestone n="178b" unit="section"/>τις αὐτοῖς συμβουλεύσηται, οὐκ ἂν εἴποιεν ἃ νοοῦσιν, ἀλλὰ στοχαζόμενοι τοῦ συμβουλευομένου ἄλλα λέγουσι παρὰ τὴν αὑτῶν δόξαν· ὑμᾶς δὲ ἡμεῖς ἡγησάμενοι καὶ ἱκανοὺς γνῶναι καὶ γνόντας ἁπλῶς ἂν εἰπεῖν ἃ δοκεῖ ὑμῖν, οὕτω παρελάβομεν ἐπὶ τὴν συμβουλὴν περὶ ὧν μέλλομεν ἀνακοινοῦσθαι. ἔστιν
<milestone unit="page" n="179"/><milestone n="179a" unit="section"/>οὖν τοῦτο, περὶ οὗ πάλαι τοσαῦτα προοιμιάζομαι, τόδε. ἡμῖν εἰσὶν ὑεῖς οὑτοιί, ὅδε μὲν τοῦδε, πάππου ἔχων ὄνομα Θουκυδίδης, ἐμὸς δὲ αὖ ὅδε&mdash;παππῷον δὲ καὶ οὗτος ὄνομ’ ἔχει τοὐμοῦ πατρός· Ἀριστείδην γὰρ αὐτὸν καλοῦμεν&mdash;ἡμῖν οὖν τούτων δέδοκται ἐπιμεληθῆναι ὡς οἷόν τε μάλιστα, καὶ μὴ ποιῆσαι ὅπερ οἱ πολλοί, ἐπειδὴ μειράκια γέγονεν, ἀνεῖναι αὐτοὺς ὅτι βούλονται ποιεῖν, ἀλλὰ νῦν δὴ καὶ ἄρχεσθαι αὐτῶν ἐπιμελεῖσθαι καθ’ ὅσον οἷοί τ’ ἐσμέν. εἰδότες οὖν καὶ
<milestone n="179b" unit="section"/>ὑμῖν ὑεῖς ὄντας ἡγησάμεθα μεμεληκέναι περὶ αὐτῶν, εἴπερ τισὶν ἄλλοις, πῶς ἂν θεραπευθέντες γένοιντο ἄριστοι· εἰ δ’ ἄρα πολλάκις μὴ προσεσχήκατε τὸν νοῦν τῷ τοιούτῳ, ὑπομνήσοντες ὅτι οὐ χρὴ αὐτοῦ ἀμελεῖν, καὶ παρακαλοῦντες ὑμᾶς ἐπὶ τὸ ἐπιμέλειάν τινα ποιήσασθαι τῶν ὑέων κοινῇ μεθ’ ἡμῶν. ὅθεν δὲ ἡμῖν ταῦτ’ ἔδοξεν, ὦ Νικία τε καὶ Λάχης, χρὴ ἀκοῦσαι, κἂν ᾖ ὀλίγῳ μακρότερα. συσσιτοῦμεν γὰρ δὴ ἐγώ τε καὶ Μελησίας ὅδε, καὶ ἡμῖν τὰ μειράκια παρασιτεῖ.
<milestone n="179c" unit="section"/>ὅπερ οὖν καὶ ἀρχόμενος εἶπον τοῦ λόγου, παρρησιασόμεθα πρὸς ὑμᾶς. ἡμῶν γὰρ ἑκάτερος περὶ τοῦ ἑαυτοῦ πατρὸς πολλὰ καὶ καλὰ ἔργα ἔχει λέγειν πρὸς τοὺς νεανίσκους, καὶ ὅσα ἐν πολέμῳ ἠργάσαντο καὶ ὅσα ἐν εἰρήνῃ, διοικοῦντες τά τε τῶν συμμάχων καὶ τὰ τῆσδε τῆς πόλεως· ἡμέτερα δ’ αὐτῶν ἔργα οὐδέτερος ἔχει λέγειν. ταῦτα δὴ ὑπαισχυνόμεθά τε τούσδε καὶ αἰτιώμεθα τοὺς πατέρας ἡμῶν ὅτι ἡμᾶς μὲν
<milestone n="179d" unit="section"/>εἴων τρυφᾶν, ἐπειδὴ μειράκια ἐγενόμεθα, τὰ δὲ τῶν ἄλλων πράγματα ἔπραττον· καὶ τοῖσδε τοῖς νεανίσκοις αὐτὰ ταῦτα ἐνδεικνύμεθα, λέγοντες ὅτι εἰ μὲν ἀμελήσουσιν ἑαυτῶν καὶ μὴ πείσονται ἡμῖν, ἀκλεεῖς γενήσονται, εἰ δ’ ἐπιμελήσονται, τάχ’ ἂν τῶν ὀνομάτων ἄξιοι γένοιντο ἃ ἔχουσιν. οὗτοι μὲν οὖν φασιν πείσεσθαι· ἡμεῖς δὲ δὴ τοῦτο σκοποῦμεν, τί ἂν οὗτοι μαθόντες ἢ ἐπιτηδεύσαντες ὅτι ἄριστοι γένοιντο.
<milestone n="179e" unit="section"/>εἰσηγήσατο οὖν τις ἡμῖν καὶ τοῦτο τὸ μάθημα, ὅτι καλὸν εἴη τῷ νέῳ μαθεῖν ἐν ὅπλοις μάχεσθαι· καὶ ἐπῄνει τοῦτον ὃν νῦν ὑμεῖς ἐθεάσασθε ἐπιδεικνύμενον, κᾆτ’ ἐκέλευε θεάσασθαι. ἔδοξε δὴ χρῆναι αὐτούς τε ἐλθεῖν ἐπὶ θέαν τἀνδρὸς καὶ ὑμᾶς συμπαραλαβεῖν ἅμα μὲν συνθεατάς, ἅμα δὲ συμβούλους τε καὶ κοινωνούς, ἐὰν βούλησθε, περὶ τῆς τῶν ὑέων ἐπιμελείας.
<milestone unit="page" n="180"/><milestone n="180a" unit="section"/>ταῦτ’ ἐστὶν ἃ ἐβουλόμεθα ὑμῖν ἀνακοινώσασθαι. ἤδη οὖν ὑμέτερον μέρος συμβουλεύειν καὶ περὶ τούτου τοῦ μαθήματος, εἴτε δοκεῖ χρῆναι μανθάνειν εἴτε μή, καὶ περὶ τῶν ἄλλων, εἴ τι ἔχετε ἐπαινέσαι μάθημα νέῳ ἀνδρὶ ἢ ἐπιτήδευμα, καὶ περὶ τῆς κοινωνίας λέγειν ὁποῖόν τι ποιήσετε.</p></sp><sp><speaker>Νικίας</speaker><p>ἐγὼ μέν, ὦ Λυσίμαχε καὶ Μελησία, ἐπαινῶ τε ὑμῶν τὴν διάνοιαν καὶ κοινωνεῖν ἕτοιμος, οἶμαι δὲ καὶ Λάχητα τόνδε.
<milestone n="180b" unit="section"/></p></sp><sp><speaker>Λάχης</speaker><p>ἀληθῆ γὰρ οἴει, ὦ Νικία. ὡς ὅ γε ἔλεγεν ὁ Λυσίμαχος ἄρτι περὶ τοῦ πατρὸς τοῦ αὑτοῦ τε καὶ τοῦ Μελησίου, πάνυ μοι δοκεῖ εὖ εἰρῆσθαι καὶ εἰς ἐκείνους καὶ εἰς ἡμᾶς καὶ εἰς ἅπαντας ὅσοι τὰ τῶν πόλεων πράττουσιν, ὅτι αὐτοῖς σχεδόν τι ταῦτα συμβαίνει ἃ οὗτος λέγει καὶ περὶ παῖδας καὶ περὶ τἆλλα, τὰ ἴδια ὀλιγωρεῖσθαί τε καὶ ἀμελῶς διατίθεσθαι. ταῦτα μὲν οὖν καλῶς λέγεις, ὦ Λυσίμαχε· ὅτι δ’ ἡμᾶς μὲν συμβούλους παρακαλεῖς ἐπὶ τὴν τῶν νεανίσκων
<milestone n="180c" unit="section"/>παιδείαν, Σωκράτη δὲ τόνδε οὐ παρακαλεῖς, θαυμάζω, πρῶτον μὲν ὄντα δημότην, ἔπειτα ἐνταῦθα ἀεὶ τὰς διατριβὰς ποιούμενον ὅπου τί ἐστι τῶν τοιούτων ὧν σὺ ζητεῖς περὶ τοὺς νέους ἢ μάθημα ἢ ἐπιτήδευμα καλόν.</p></sp><sp><speaker>Λυσίμαχος</speaker><p>πῶς λέγεις, ὦ Λάχης; Σωκράτης γὰρ ὅδε τινὸς τῶν τοιούτων ἐπιμέλειαν πεποίηται;</p></sp><sp><speaker>Λάχης</speaker><p>πάνυ μὲν οὖν, ὦ Λυσίμαχε.</p></sp><sp><speaker>Νικίας</speaker><p>τοῦτο μέν σοι κἂν ἐγὼ ἔχοιμι εἰπεῖν οὐ χεῖρον Λάχητος· καὶ γὰρ αὐτῷ μοι ἔναγχος ἄνδρα προυξένησε τῷ
<milestone n="180d" unit="section"/>ὑεῖ διδάσκαλον μουσικῆς, Ἀγαθοκλέους μαθητὴν Δάμωνα, ἀνδρῶν χαριέστατον οὐ μόνον τὴν μουσικήν, ἀλλὰ καὶ τἆλλα ὁπόσου βούλει ἄξιον συνδιατρίβειν τηλικούτοις νεανίσκοις.</p></sp><sp><speaker>Λυσίμαχος</speaker><p>οὔτοι, ὦ Σώκρατές τε καὶ Νικία καὶ Λάχης, οἱ ἡλίκοι ἐγὼ ἔτι γιγνώσκομεν τοὺς νεωτέρους, ἅτε κατ’ οἰκίαν τὰ πολλὰ διατρίβοντες ὑπὸ τῆς ἡλικίας· ἀλλ’ εἴ τι καὶ σύ, ὦ παῖ Σωφρονίσκου, ἔχεις τῷδε τῷ σαυτοῦ δημότῃ ἀγαθὸν
<milestone n="180e" unit="section"/>συμβουλεῦσαι, χρὴ συμβουλεύειν. δίκαιος δ’ εἶ· καὶ γὰρ πατρικὸς ἡμῖν φίλος τυγχάνεις ὤν· ἀεὶ γὰρ ἐγὼ καὶ ὁ σὸς πατὴρ ἑταίρω τε καὶ φίλω ἦμεν, καὶ πρότερον ἐκεῖνος ἐτελεύτησε, πρίν τι ἐμοὶ διενεχθῆναι. περιφέρει δέ τίς με καὶ μνήμη ἄρτι τῶνδε λεγόντων· τὰ γὰρ μειράκια τάδε πρὸς ἀλλήλους οἴκοι διαλεγόμενοι θαμὰ ἐπιμέμνηνται Σωκράτους καὶ σφόδρα ἐπαινοῦσιν· οὐ μέντοι πώποτε αὐτοὺς ἀνηρώτησα
<milestone unit="page" n="181"/><milestone n="181a" unit="section"/>εἰ τὸν Σωφρονίσκου λέγοιεν. ἀλλ’, ὦ παῖδες, λέγετέ μοι, ὅδ’ ἐστὶ Σωκράτης, περὶ οὗ ἑκάστοτε ἐμέμνησθε;</p></sp><sp><speaker>Παῖδες</speaker><p>πάνυ μὲν οὖν, ὦ πάτερ, οὗτος.</p></sp><sp><speaker>Λυσίμαχος</speaker><p>εὖ γε νὴ τὴν Ἥραν, ὦ Σώκρατες, ὅτι ὀρθοῖς τὸν πατέρα, ἄριστον ἀνδρῶν ὄντα, καὶ ἄλλως καὶ δὴ καὶ ὅτι οἰκεῖα τά τε σὰ ἡμῖν ὑπάρξει καὶ σοὶ τὰ ἡμέτερα.</p></sp><sp><speaker>Λάχης</speaker><p>καὶ μήν, ὦ Λυσίμαχε, μὴ ἀφίεσό γε τἀνδρός· ὡς ἐγὼ καὶ ἄλλοθί γε αὐτὸν ἐθεασάμην οὐ μόνον τὸν πατέρα
<milestone n="181b" unit="section"/>ἀλλὰ καὶ τὴν πατρίδα ὀρθοῦντα· ἐν γὰρ τῇ ἀπὸ Δηλίου φυγῇ μετ’ ἐμοῦ συνανεχώρει, κἀγώ σοι λέγω ὅτι εἰ οἱ ἄλλοι ἤθελον τοιοῦτοι εἶναι, ὀρθὴ ἂν ἡμῶν ἡ πόλις ἦν καὶ οὐκ ἂν ἔπεσε τότε τοιοῦτον πτῶμα.</p></sp><sp><speaker>Λυσίμαχος</speaker><p>ὦ Σώκρατες, οὗτος μέντοι ὁ ἔπαινός ἐστιν καλός, ὃν σὺ νῦν ἐπαινῇ ὑπ’ ἀνδρῶν ἀξίων πιστεύεσθαι καὶ εἰς ταῦτα εἰς ἃ οὗτοι ἐπαινοῦσιν. εὖ οὖν ἴσθι ὅτι ἐγὼ ταῦτα ἀκούων χαίρω ὅτι εὐδοκιμεῖς, καὶ σὺ δὲ ἡγοῦ με ἐν τοῖς εὐνούστατόν
<milestone n="181c" unit="section"/>σοι εἶναι. χρῆν μὲν οὖν καὶ πρότερόν γε φοιτᾶν αὐτὸν παρ’ ἡμᾶς καὶ οἰκείους ἡγεῖσθαι, ὥσπερ τὸ δίκαιον· νῦν δ’ οὖν ἀπὸ τῆσδε τῆς ἡμέρας, ἐπειδὴ ἀνεγνωρίσαμεν ἀλλήλους, μὴ ἄλλως ποίει, ἀλλὰ σύνισθί τε καὶ γνώριζε καὶ ἡμᾶς καὶ τούσδε τοὺς νεωτέρους, ὅπως ἂν διασῴζητε καὶ ὑμεῖς τὴν ἡμετέραν φιλίαν. ταῦτα μὲν οὖν καὶ σὺ ποιήσεις καὶ ἡμεῖς σε καὶ αὖθις ὑπομνήσομεν· περὶ δὲ ὧν ἠρξάμεθα τί φατε; τί δοκεῖ; τὸ μάθημα τοῖς μειρακίοις ἐπιτήδειον εἶναι ἢ οὔ, τὸ μαθεῖν ἐν ὅπλοις μάχεσθαι;
<milestone n="181d" unit="section"/></p></sp><sp><speaker>Σωκράτης</speaker><p>ἀλλὰ καὶ τούτων πέρι, ὦ Λυσίμαχε, ἔγωγε πειράσομαι συμβουλεύειν ἄν τι δύνωμαι, καὶ αὖ ἃ προκαλῇ πάντα ποιεῖν. δικαιότατον μέντοι μοι δοκεῖ εἶναι ἐμὲ νεώτερον ὄντα τῶνδε καὶ ἀπειρότερον τούτων ἀκούειν πρότερον τί λέγουσιν καὶ μανθάνειν παρ’ αὐτῶν· ἐὰν δ’ ἔχω τι ἄλλο παρὰ τὰ ὑπὸ τούτων λεγόμενα, τότ’ ἤδη διδάσκειν καὶ πείθειν καὶ σὲ καὶ τούτους. ἀλλ’, ὦ Νικία, τί οὐ λέγει πότερος ὑμῶν;</p></sp><sp><speaker>Νικίας</speaker><p>ἀλλ’ οὐδὲν κωλύει, ὦ Σώκρατες. δοκεῖ γὰρ καὶ
<milestone n="181e" unit="section"/>ἐμοὶ τοῦτο τὸ μάθημα τοῖς νέοις ὠφέλιμον εἶναι ἐπίστασθαι πολλαχῇ. καὶ γὰρ τὸ μὴ ἄλλοθι διατρίβειν, ἐν οἷς δὴ φιλοῦσιν οἱ νέοι τὰς διατριβὰς ποιεῖσθαι ὅταν σχολὴν ἄγωσιν, ἀλλ’ ἐν τούτῳ, εὖ ἔχει, ὅθεν καὶ τὸ σῶμα βέλτιον ἴσχειν ἀνάγκη&mdash;οὐδενὸς γὰρ τῶν γυμνασίων φαυλότερον οὐδ’
<milestone unit="page" n="182"/><milestone n="182a" unit="section"/>ἐλάττω πόνον ἔχει&mdash;καὶ ἅμα προσήκει μάλιστ’ ἐλευθέρῳ τοῦτό τε τὸ γυμνάσιον καὶ ἡ ἱππική· οὗ γὰρ ἀγῶνος ἀθληταί ἐσμεν καὶ ἐν οἷς ἡμῖν ὁ ἀγὼν πρόκειται, μόνοι οὗτοι γυμνάζονται οἱ ἐν τούτοις τοῖς &lsqb;τὸν&rsqb; περὶ τὸν πόλεμον ὀργάνοις γυμναζόμενοι. ἔπειτα ὀνήσει μέν τι τοῦτο τὸ μάθημα καὶ ἐν τῇ μάχῃ αὐτῇ, ὅταν ἐν τάξει δέῃ μάχεσθαι μετὰ πολλῶν ἄλλων· μέγιστον μέντοι αὐτοῦ ὄφελος, ὅταν λυθῶσιν αἱ τάξεις καὶ ἤδη τι δέῃ μόνον πρὸς μόνον ἢ διώκοντα ἀμυνομένῳ
<milestone n="182b" unit="section"/>τινὶ ἐπιθέσθαι ἢ καὶ ἐν φυγῇ ἐπιτιθεμένου ἄλλου ἀμύνασθαι αὐτόν· οὔτ’ ἂν ὑπό γε ἑνὸς εἷς ὁ τοῦτ’ ἐπιστάμενος οὐδὲν ἂν πάθοι, ἴσως δ’ οὐδὲ ὑπὸ πλειόνων, ἀλλὰ πανταχῇ ἂν ταύτῃ πλεονεκτοῖ. ἔτι δὲ καὶ εἰς ἄλλου καλοῦ μαθήματος ἐπιθυμίαν παρακαλεῖ τὸ τοιοῦτον· πᾶς γὰρ ἂν μαθὼν ἐν ὅπλοις μάχεσθαι ἐπιθυμήσειε καὶ τοῦ ἑξῆς μαθήματος τοῦ περὶ τὰς τάξεις, καὶ ταῦτα λαβὼν καὶ φιλοτιμηθεὶς
<milestone n="182c" unit="section"/>ἐν αὐτοῖς ἐπὶ πᾶν ἂν τὸ περὶ τὰς στρατηγίας ὁρμήσειε· καὶ ἤδη δῆλον ὅτι τὰ τούτων ἐχόμενα καὶ μαθήματα πάντα καὶ ἐπιτηδεύματα καὶ καλὰ καὶ πολλοῦ ἄξια ἀνδρὶ μαθεῖν τε καὶ ἐπιτηδεῦσαι, ὧν καθηγήσαιτ’ ἂν τοῦτο τὸ μάθημα. προσθήσομεν δ’ αὐτῷ οὐ σμικρὰν προσθήκην, ὅτι πάντα ἄνδρα ἐν πολέμῳ καὶ θαρραλεώτερον καὶ ἀνδρειότερον ἂν ποιήσειεν αὐτὸν αὑτοῦ οὐκ ὀλίγῳ αὕτη ἡ ἐπιστήμη. μὴ ἀτιμάσωμεν δὲ εἰπεῖν, εἰ καί τῳ σμικρότερον δοκεῖ εἶναι, ὅτι καὶ εὐσχημονέστερον ἐνταῦθα οὗ χρὴ τὸν ἄνδρα εὐσχημονέστερον
<milestone n="182d" unit="section"/>φαίνεσθαι, οὗ ἅμα καὶ δεινότερος τοῖς ἐχθροῖς φανεῖται διὰ τὴν εὐσχημοσύνην. ἐμοὶ μὲν οὖν, ὦ Λυσίμαχε, ὥσπερ λέγω, δοκεῖ τε χρῆναι διδάσκειν τοὺς νεανίσκους ταῦτα καὶ δι’ ἃ δοκεῖ εἴρηκα· Λάχητος δ’, εἴ τι παρὰ ταῦτα λέγει, κἂν αὐτὸς ἡδέως ἀκούσαιμι.</p></sp><sp><speaker>Λάχης</speaker><p>ἀλλ’ ἔστι μέν, ὦ Νικία, χαλεπὸν λέγειν περὶ ὁτουοῦν μαθήματος ὡς οὐ χρὴ μανθάνειν· πάντα γὰρ ἐπίστασθαι ἀγαθὸν δοκεῖ εἶναι. καὶ δὴ καὶ τὸ ὁπλιτικὸν τοῦτο,
<milestone n="182e" unit="section"/>εἰ μέν ἐστιν μάθημα, ὅπερ φασὶν οἱ διδάσκοντες, καὶ οἷον Νικίας λέγει, χρὴ αὐτὸ μανθάνειν· εἰ δ’ ἔστιν μὲν μὴ μάθημα, ἀλλ’ ἐξαπατῶσιν οἱ ὑπισχνούμενοι, ἢ μάθημα μὲν τυγχάνει ὄν, μὴ μέντοι πάνυ σπουδαῖον, τί καὶ δέοι ἂν αὐτὸ μανθάνειν; λέγω δὲ ταῦτα περὶ αὐτοῦ εἰς τάδε ἀποβλέψας, ὅτι οἶμαι ἐγὼ τοῦτο, εἰ τὶ ἦν, οὐκ ἂν λεληθέναι Λακεδαιμονίους, οἷς οὐδὲν ἄλλο μέλει ἐν τῷ βίῳ ἢ τοῦτο ζητεῖν καὶ ἐπιτηδεύειν,
<milestone unit="page" n="183"/><milestone n="183a" unit="section"/>ὅτι ἂν μαθόντες καὶ ἐπιτηδεύσαντες πλεονεκτοῖεν τῶν ἄλλων περὶ τὸν πόλεμον. εἰ δ’ ἐκείνους λέληθεν, ἀλλ’ οὐ τούτους γε τοὺς διδασκάλους αὐτοῦ λέληθεν αὐτὸ τοῦτο, ὅτι ἐκεῖνοι μάλιστα τῶν Ἑλλήνων σπουδάζουσιν ἐπὶ τοῖς τοιούτοις καὶ ὅτι παρ’ ἐκείνοις ἄν τις τιμηθεὶς εἰς ταῦτα καὶ παρὰ τῶν ἄλλων πλεῖστ’ ἂν ἐργάζοιτο χρήματα, ὥσπερ γε καὶ τραγῳδίας ποιητὴς παρ’ ἡμῖν τιμηθείς. τοιγάρτοι ὃς ἂν οἴηται τραγῳδίαν καλῶς ποιεῖν, οὐκ ἔξωθεν κύκλῳ περὶ τὴν Ἀττικὴν
<milestone n="183b" unit="section"/>κατὰ τὰς ἄλλας πόλεις ἐπιδεικνύμενος περιέρχεται, ἀλλ’ εὐθὺς δεῦρο φέρεται καὶ τοῖσδ’ ἐπιδείκνυσιν εἰκότως· τοὺς δὲ ἐν ὅπλοις μαχομένους ἐγὼ τούτους ὁρῶ τὴν μὲν Λακεδαίμονα ἡγουμένους εἶναι ἄβατον ἱερὸν καὶ οὐδὲ ἄκρῳ ποδὶ ἐπιβαίνοντας, κύκλῳ δὲ περιιόντας αὐτὴν καὶ πᾶσι μᾶλλον ἐπιδεικνυμένους, καὶ μάλιστα τούτοις οἳ κἂν αὐτοὶ ὁμολογήσειαν πολλοὺς σφῶν προτέρους εἶναι πρὸς τὰ τοῦ πολέμου.
<milestone n="183c" unit="section"/>ἔπειτα, ὦ Λυσίμαχε, οὐ πάνυ ὀλίγοις ἐγὼ τούτων παραγέγονα ἐν αὐτῷ τῷ ἔργῳ, καὶ ὁρῶ οἷοί εἰσιν. ἔξεστι δὲ καὶ αὐτόθεν ἡμῖν σκέψασθαι. ὥσπερ γὰρ ἐπίτηδες οὐδεὶς πώποτ’ εὐδόκιμος γέγονεν ἐν τῷ πολέμῳ ἀνὴρ τῶν τὰ ὁπλιτικὰ ἐπιτηδευσάντων. καίτοι εἴς γε τἆλλα πάντα ἐκ τούτων οἱ ὀνομαστοὶ γίγνονται, ἐκ τῶν ἐπιτηδευσάντων ἕκαστα· οὗτοι δ’, ὡς ἔοικε, παρὰ τοὺς ἄλλους οὕτω σφόδρα εἰς τοῦτο δεδυστυχήκασιν. ἐπεὶ καὶ τοῦτον τὸν Στησίλεων, ὃν ὑμεῖς
<milestone n="183d" unit="section"/>μετ’ ἐμοῦ ἐν τοσούτῳ ὄχλῳ ἐθεάσασθε ἐπιδεικνύμενον καὶ τὰ μεγάλα περὶ αὑτοῦ λέγοντα ἃ ἔλεγεν, ἑτέρωθι ἐγὼ κάλλιον ἐθεασάμην ἐν τῇ ἀληθείᾳ ὡς ἀληθῶς ἐπιδεικνύμενον οὐχ ἑκόντα. προσβαλούσης γὰρ τῆς νεὼς ἐφ’ ᾗ ἐπεβάτευεν πρὸς ὁλκάδα τινά, ἐμάχετο ἔχων δορυδρέπανον, διαφέρον δὴ ὅπλον ἅτε καὶ αὐτὸς τῶν ἄλλων διαφέρων. τὰ μὲν οὖν ἄλλα οὐκ ἄξια λέγειν περὶ τἀνδρός, τὸ δὲ σόφισμα τὸ τοῦ δρεπάνου
<milestone n="183e" unit="section"/>τοῦ πρὸς τῇ λόγχῃ οἷον ἀπέβη. μαχομένου γὰρ αὐτοῦ ἐνέσχετό που ἐν τοῖς τῆς νεὼς σκεύεσιν καὶ ἀντελάβετο· εἷλκεν οὖν ὁ Στησίλεως βουλόμενος ἀπολῦσαι, καὶ οὐχ οἷός τ’ ἦν, ἡ δὲ ναῦς τὴν ναῦν παρῄει. τέως μὲν οὖν παρέθει ἐν τῇ νηὶ ἀντεχόμενος τοῦ δόρατος· ἐπεὶ δὲ δὴ παρημείβετο ἡ ναῦς τὴν ναῦν καὶ ἐπέσπα αὐτὸν τοῦ δόρατος ἐχόμενον,
<milestone unit="page" n="184"/><milestone n="184a" unit="section"/>ἐφίει τὸ δόρυ διὰ τῆς χειρός, ἕως ἄκρου τοῦ στύρακος ἀντελάβετο. ἦν δὲ γέλως καὶ κρότος ὑπὸ τῶν ἐκ τῆς ὁλκάδος ἐπί τε τῷ σχήματι αὐτοῦ, καὶ ἐπειδὴ βαλόντος τινὸς λίθῳ παρὰ τοὺς πόδας αὐτοῦ ἐπὶ τὸ κατάστρωμα ἀφίεται τοῦ δόρατος, τότ’ ἤδη καὶ οἱ ἐκ τῆς τριήρους οὐκέτι οἷοί τ’ ἦσαν τὸν γέλωτα κατέχειν, ὁρῶντες αἰωρούμενον ἐκ τῆς ὁλκάδος τὸ δορυδρέπανον ἐκεῖνο. ἴσως μὲν οὖν εἴη ἂν τὶ ταῦτα, ὥσπερ Νικίας λέγει· οἷς δ’ οὖν ἐγὼ ἐντετύχηκα, τοιαῦτ’
<milestone n="184b" unit="section"/>ἄττα ἐστίν. ὃ οὖν καὶ ἐξ ἀρχῆς εἶπον, εἴτε οὕτω σμικρὰς ὠφελίας ἔχει μάθημα ὄν, εἴτε μὴ ὂν φασὶ καὶ προσποιοῦνται αὐτὸ εἶναι μάθημα, οὐκ ἄξιον ἐπιχειρεῖν μανθάνειν. καὶ γὰρ οὖν μοι δοκεῖ, εἰ μὲν δειλός τις ὢν οἴοιτο αὐτὸ ἐπίστασθαι, θρασύτερος ἂν δι’ αὐτὸ γενόμενος ἐπιφανέστερος γένοιτο οἷος ἦν, εἰ δὲ ἀνδρεῖος, φυλαττόμενος ἂν ὑπὸ τῶν ἀνθρώπων, εἰ καὶ σμικρὸν ἐξαμάρτοι, μεγάλας ἂν διαβολὰς ἴσχειν·
<milestone n="184c" unit="section"/>ἐπίφθονος γὰρ ἡ προσποίησις τῆς τοιαύτης ἐπιστήμης, ὥστ’ εἰ μή τι θαυμαστὸν ὅσον διαφέρει τῇ ἀρετῇ τῶν ἄλλων, οὐκ ἔσθ’ ὅπως ἄν τις φύγοι τὸ καταγέλαστος γενέσθαι φάσκων ἔχειν ταύτην τὴν ἐπιστήμην. τοιαύτη τις ἔμοιγε δοκεῖ, ὦ Λυσίμαχε, ἡ περὶ τοῦτο τὸ μάθημα εἶναι σπουδή· χρὴ δ’ ὅπερ σοι ἐξ ἀρχῆς ἔλεγον, καὶ Σωκράτη τόνδε μὴ ἀφιέναι, ἀλλὰ δεῖσθαι συμβουλεύειν ὅπῃ δοκεῖ αὐτῷ περὶ τοῦ προκειμένου.</p></sp><sp><speaker>Λυσίμαχος</speaker><p>ἀλλὰ δέομαι ἔγωγε, ὦ Σώκρατες· καὶ γὰρ ὥσπερ
<milestone n="184d" unit="section"/>τοῦ ἐπιδιακρινοῦντος δοκεῖ μοι δεῖν ἡμῖν ἡ βουλή. εἰ μὲν γὰρ συνεφερέσθην τώδε, ἧττον ἂν τοῦ τοιούτου ἔδει· νῦν δὲ τὴν ἐναντίαν γάρ, ὡς ὁρᾷς, Λάχης Νικίᾳ ἔθετο, εὖ δὴ ἔχει ἀκοῦσαι καὶ σοῦ ποτέρῳ τοῖν ἀνδροῖν σύμψηφος εἶ.</p></sp><sp><speaker>Σωκράτης</speaker><p>τί δέ, ὦ Λυσίμαχε; ὁπότερ’ ἂν οἱ πλείους ἐπαινῶσιν ἡμῶν, τούτοις μέλλεις χρῆσθαι;</p></sp><sp><speaker>Λυσίμαχος</speaker><p>τί γὰρ ἄν τις καὶ ποιοῖ, ὦ Σώκρατες;</p></sp><sp><speaker>Σωκράτης</speaker><p>ἦ καὶ σύ, ὦ Μελησία, οὕτως ἂν ποιοῖς; κἂν εἴ
<milestone n="184e" unit="section"/>τις περὶ ἀγωνίας τοῦ ὑέος σοι βουλὴ εἴη τί χρὴ ἀσκεῖν, ἆρα τοῖς πλείοσιν ἂν ἡμῶν πείθοιο, ἢ ’κείνῳ ὅστις τυγχάνει ὑπὸ παιδοτρίβῃ ἀγαθῷ πεπαιδευμένος καὶ ἠσκηκώς;</p></sp><sp><speaker>Μελησίας</speaker><p>ἐκείνῳ εἰκός γε, ὦ Σώκρατες.</p></sp><sp><speaker>Σωκράτης</speaker><p>αὐτῷ ἄρ’ ἂν μᾶλλον πείθοιο ἢ τέτταρσιν οὖσιν ἡμῖν;</p></sp><sp><speaker>Μελησίας</speaker><p>ἴσως.</p></sp><sp><speaker>Σωκράτης</speaker><p>ἐπιστήμῃ γὰρ οἶμαι δεῖ κρίνεσθαι ἀλλ’ οὐ πλήθει τὸ μέλλον καλῶς κριθήσεσθαι.</p></sp><sp><speaker>Μελησίας</speaker><p>πῶς γὰρ οὔ;</p></sp><sp><speaker>Σωκράτης</speaker><p>οὐκοῦν καὶ νῦν χρὴ πρῶτον αὐτὸ τοῦτο σκέψασθαι,
<milestone unit="page" n="185"/><milestone n="185a" unit="section"/>εἰ ἔστιν τις ἡμῶν τεχνικὸς περὶ οὗ βουλευόμεθα ἢ οὔ· καὶ εἰ μὲν ἔστιν, ἐκείνῳ πείθεσθαι ἑνὶ ὄντι, τοὺς δ’ ἄλλους ἐᾶν, εἰ δὲ μή, ἄλλον τινὰ ζητεῖν. ἢ περὶ σμικροῦ οἴεσθε νυνὶ κινδυνεύειν καὶ σὺ καὶ Λυσίμαχος ἀλλ’ οὐ περὶ τούτου τοῦ κτήματος ὃ τῶν ὑμετέρων μέγιστον ὂν τυγχάνει; ὑέων γάρ που ἢ χρηστῶν ἢ τἀναντία γενομένων καὶ πᾶς ὁ οἶκος ὁ τοῦ πατρὸς οὕτως οἰκήσεται, ὁποῖοι ἄν τινες οἱ παῖδες γένωνται.</p></sp><sp><speaker>Μελησίας</speaker><p>ἀληθῆ λέγεις.</p></sp><sp><speaker>Σωκράτης</speaker><p>πολλὴν ἄρα δεῖ προμηθίαν αὐτοῦ ἔχειν.</p></sp><sp><speaker>Μελησίας</speaker><p>πάνυ γε.
<milestone n="185b" unit="section"/></p></sp><sp><speaker>Σωκράτης</speaker><p>πῶς οὖν, ὃ ἐγὼ ἄρτι ἔλεγον, ἐσκοποῦμεν ἄν, εἰ ἐβουλόμεθα σκέψασθαι τίς ἡμῶν περὶ ἀγωνίαν τεχνικώτατος; ἆρ’ οὐχ ὁ μαθὼν καὶ ἐπιτηδεύσας, ᾧ καὶ διδάσκαλοι ἀγαθοὶ γεγονότες ἦσαν αὐτοῦ τούτου;</p></sp><sp><speaker>Μελησίας</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν ἔτι πρότερον, τίνος ὄντος τούτου &lsqb;οὗ&rsqb; ζητοῦμεν τοὺς διδασκάλους;</p></sp><sp><speaker>Μελησίας</speaker><p>πῶς λέγεις;</p></sp><sp><speaker>Σωκράτης</speaker><p>ὧδε ἴσως μᾶλλον κατάδηλον ἔσται. οὔ μοι δοκεῖ ἐξ ἀρχῆς ἡμῖν ὡμολογῆσθαι τί ποτ’ ἔστιν περὶ οὗ βουλευόμεθα &lsqb;καὶ σκεπτόμεθα&rsqb;, ὅστις ἡμῶν τεχνικὸς καὶ τούτου
<milestone n="185c" unit="section"/>ἕνεκα διδασκάλους ἐκτήσατο, καὶ ὅστις μή.</p></sp><sp><speaker>Νικίας</speaker><p>οὐ γάρ, ὦ Σώκρατες, περὶ τοῦ ἐν ὅπλοις μάχεσθαι σκοποῦμεν, εἴτε χρὴ αὐτὸ τοὺς νεανίσκους μανθάνειν εἴτε μή;</p></sp><sp><speaker>Σωκράτης</speaker><p>πάνυ μὲν οὖν, ὦ Νικία. ἀλλ’ ὅταν περὶ φαρμάκου τίς του πρὸς ὀφθαλμοὺς σκοπῆται, εἴτε χρὴ αὐτὸ ὑπαλείφεσθαι εἴτε μή, πότερον οἴει τότε εἶναι τὴν βουλὴν περὶ τοῦ φαρμάκου ἢ περὶ τῶν ὀφθαλμῶν;</p></sp><sp><speaker>Νικίας</speaker><p>περὶ τῶν ὀφθαλμῶν.
<milestone n="185d" unit="section"/></p></sp><sp><speaker>Σωκράτης</speaker><p>οὐκοῦν καὶ ὅταν ἵππῳ χαλινὸν σκοπῆταί τις εἰ προσοιστέον ἢ μή, καὶ ὁπότε, τότε που περὶ τοῦ ἵππου βουλεύεται ἀλλ’ οὐ περὶ τοῦ χαλινοῦ;</p></sp><sp><speaker>Νικίας</speaker><p>ἀληθῆ.</p></sp><sp><speaker>Σωκράτης</speaker><p>οὐκοῦν ἑνὶ λόγῳ, ὅταν τίς τι ἕνεκά του σκοπῇ, περὶ ἐκείνου ἡ βουλὴ τυγχάνει οὖσα οὗ ἕνεκα ἐσκόπει, ἀλλ’ οὐ περὶ τοῦ ὃ ἕνεκα ἄλλου ἐζήτει.</p></sp><sp><speaker>Νικίας</speaker><p>ἀνάγκη.</p></sp><sp><speaker>Σωκράτης</speaker><p>δεῖ ἄρα καὶ τὸν σύμβουλον σκοπεῖν ἆρα τεχνικός ἐστιν εἰς ἐκείνου θεραπείαν, οὗ ἕνεκα σκοπούμενοι σκοποῦμεν.</p></sp><sp><speaker>Νικίας</speaker><p>πάνυ γε.
<milestone n="185e" unit="section"/></p></sp><sp><speaker>Σωκράτης</speaker><p>οὐκοῦν νῦν φαμεν περὶ μαθήματος σκοπεῖν τῆς ψυχῆς ἕνεκα τῆς τῶν νεανίσκων;</p></sp><sp><speaker>Νικίας</speaker><p>ναί.</p></sp><sp><speaker>Σωκράτης</speaker><p>εἴ τις ἄρα ἡμῶν τεχνικὸς περὶ ψυχῆς θεραπείαν καὶ οἷός τε καλῶς τοῦτο θεραπεῦσαι, καὶ ὅτῳ διδάσκαλοι ἀγαθοὶ γεγόνασιν, τοῦτο σκεπτέον.</p></sp><sp><speaker>Λάχης</speaker><p>τί δέ, ὦ Σώκρατες; οὔπω ἑώρακας ἄνευ διδασκάλων τεχνικωτέρους γεγονότας εἰς ἔνια ἢ μετὰ διδασκάλων;</p></sp><sp><speaker>Σωκράτης</speaker><p>ἔγωγε, ὦ Λάχης· οἷς γε σὺ οὐκ ἂν ἐθέλοις πιστεῦσαι, εἰ φαῖεν ἀγαθοὶ εἶναι δημιουργοί, εἰ μή τί σοι τῆς αὑτῶν τέχνης ἔργον ἔχοιεν ἐπιδεῖξαι εὖ εἰργασμένον, καὶ ἓν
<milestone unit="page" n="186"/><milestone n="186a" unit="section"/>καὶ πλείω.</p></sp><sp><speaker>Λάχης</speaker><p>τοῦτο μὲν ἀληθῆ λέγεις.</p></sp><sp><speaker>Σωκράτης</speaker><p>καὶ ἡμᾶς ἄρα δεῖ, ὦ Λάχης τε καὶ Νικία&mdash;ἐπειδὴ Λυσίμαχος καὶ Μελησίας εἰς συμβουλὴν παρεκαλεσάτην ἡμᾶς περὶ τοῖν ὑέοιν, προθυμούμενοι αὐτοῖν ὅτι ἀρίστας γενέσθαι τὰς ψυχάς&mdash;εἰ μέν φαμεν ἔχειν, ἐπιδεῖξαι αὐτοῖς καὶ διδασκάλους οἵτινες &lsqb;ἡμῶν γεγόνασιν&rsqb; αὐτοὶ πρῶτον ἀγαθοὶ ὄντες καὶ πολλῶν νέων τεθεραπευκότες ψυχὰς ἔπειτα
<milestone n="186b" unit="section"/>καὶ ἡμᾶς διδάξαντες φαίνονται· ἢ εἴ τις ἡμῶν αὐτῶν ἑαυτῷ διδάσκαλον μὲν οὔ φησι γεγονέναι, ἀλλ’ οὖν ἔργα αὐτὸν αὑτοῦ ἔχειν εἰπεῖν καὶ ἐπιδεῖξαι τίνες Ἀθηναίων ἢ τῶν ξένων, ἢ δοῦλοι ἢ ἐλεύθεροι, δι’ ἐκεῖνον ὁμολογουμένως ἀγαθοὶ γεγόνασιν· εἰ δὲ μηδὲν ἡμῖν τούτων ὑπάρχει, ἄλλους κελεύειν ζητεῖν καὶ μὴ ἐν ἑταίρων ἀνδρῶν ὑέσιν κινδυνεύειν διαφθείροντας τὴν μεγίστην αἰτίαν ἔχειν ὑπὸ τῶν οἰκειοτάτων. ἐγὼ μὲν οὖν, ὦ Λυσίμαχέ τε καὶ Μελησία, πρῶτος
<milestone n="186c" unit="section"/>περὶ ἐμαυτοῦ λέγω ὅτι διδάσκαλός μοι οὐ γέγονε τούτου πέρι. καίτοι ἐπιθυμῶ γε τοῦ πράγματος ἐκ νέου ἀρξάμενος. ἀλλὰ τοῖς μὲν σοφισταῖς οὐκ ἔχω τελεῖν μισθούς, οἵπερ μόνοι ἐπηγγέλλοντό με οἷοί τ’ εἶναι ποιῆσαι καλόν τε κἀγαθόν· αὐτὸς δ’ αὖ εὑρεῖν τὴν τέχνην ἀδυνατῶ ἔτι νυνί. εἰ δὲ Νικίας ἢ Λάχης ηὕρηκεν ἢ μεμάθηκεν, οὐκ ἂν θαυμάσαιμι· καὶ γὰρ χρήμασιν ἐμοῦ δυνατώτεροι, ὥστε μαθεῖν παρ’ ἄλλων, καὶ ἅμα πρεσβύτεροι, ὥστε ἤδη ηὑρηκέναι. δοκοῦσι
<milestone n="186d" unit="section"/>δή μοι δυνατοὶ εἶναι παιδεῦσαι ἄνθρωπον· οὐ γὰρ ἄν ποτε ἀδεῶς ἀπεφαίνοντο περὶ ἐπιτηδευμάτων νέῳ χρηστῶν τε καὶ πονηρῶν, εἰ μὴ αὑτοῖς ἐπίστευον ἱκανῶς εἰδέναι. τὰ μὲν οὖν ἄλλα ἔγωγε τούτοις πιστεύω· ὅτι δὲ διαφέρεσθον ἀλλήλοιν, ἐθαύμασα. τοῦτο οὖν σου ἐγὼ ἀντιδέομαι, ὦ Λυσίμαχε· καθάπερ ἄρτι Λάχης μὴ ἀφίεσθαί σε ἐμοῦ διεκελεύετο ἀλλὰ ἐρωτᾶν, καὶ ἐγὼ νῦν παρακελεύομαί σοι μὴ ἀφίεσθαι Λάχητος μηδὲ Νικίου, ἀλλ’ ἐρωτᾶν λέγοντα ὅτι ὁ μὲν Σωκράτης οὔ
<milestone n="186e" unit="section"/>φησιν ἐπαί̈ειν περὶ τοῦ πράγματος οὐδ’ ἱκανὸς εἶναι διακρῖναι ὁπότερος ὑμῶν ἀληθῆ λέγει&mdash;οὔτε γὰρ εὑρετὴς οὔτε μαθητὴς οὐδενὸς περὶ τῶν τοιούτων γεγονέναι&mdash;σὺ δ’, ὦ Λάχης καὶ Νικία, εἴπετον ἡμῖν ἑκάτερος τίνι δὴ δεινοτάτῳ συγγεγόνατον περὶ τῆς τῶν νέων τροφῆς, καὶ πότερα μαθόντε παρά του ἐπίστασθον ἢ αὐτὼ ἐξευρόντε, καὶ εἰ μὲν μαθόντε,
<milestone unit="page" n="187"/><milestone n="187a" unit="section"/>τίς ὁ διδάσκαλος ἑκατέρῳ καὶ τίνες ἄλλοι ὁμότεχνοι αὐτοῖς, ἵν’, ἂν μὴ ὑμῖν σχολὴ ᾖ ὑπὸ τῶν τῆς πόλεως πραγμάτων, ἐπ’ ἐκείνους ἴωμεν καὶ πείθωμεν ἢ δώροις ἢ χάρισιν ἢ ἀμφότερα ἐπιμεληθῆναι καὶ τῶν ἡμετέρων καὶ τῶν ὑμετέρων παίδων, ὅπως μὴ καταισχύνωσι τοὺς αὑτῶν προγόνους φαῦλοι γενόμενοι· εἰ δ’ αὐτοὶ εὑρεταὶ γεγονότε τοῦ τοιούτου, δότε παράδειγμα τίνων ἤδη ἄλλων ἐπιμεληθέντες ἐκ φαύλων καλούς τε κἀγαθοὺς ἐποιήσατε. εἰ γὰρ νῦν πρῶτον ἄρξεσθε
<milestone n="187b" unit="section"/>παιδεύειν, σκοπεῖν χρὴ μὴ οὐκ ἐν τῷ Καρὶ ὑμῖν ὁ κίνδυνος κινδυνεύηται, ἀλλ’ ἐν τοῖς ὑέσι τε καὶ ἐν τοῖς τῶν φίλων παισί, καὶ ἀτεχνῶς τὸ λεγόμενον κατὰ τὴν παροιμίαν ὑμῖν συμβαίνῃ ἐν πίθῳ ἡ κεραμεία γιγνομένη. λέγετε οὖν τί τούτων ἢ φατὲ ὑμῖν ὑπάρχειν τε καὶ προσήκειν ἢ οὔ φατε. ταῦτ’, ὦ Λυσίμαχε, παρ’ αὐτῶν πυνθάνου τε καὶ μὴ μεθίει τοὺς ἄνδρας.</p></sp><sp><speaker>Λυσίμαχος</speaker><p>καλῶς μὲν ἔμοιγε δοκεῖ, ὦ ἄνδρες, Σωκράτης λέγειν·
<milestone n="187c" unit="section"/>εἰ δὲ βουλομένοις ὑμῖν ἐστι περὶ τῶν τοιούτων ἐρωτᾶσθαί τε καὶ διδόναι λόγον, αὐτοὺς δὴ χρὴ γιγνώσκειν, ὦ Νικία τε καὶ Λάχης. ἐμοὶ μὲν γὰρ καὶ Μελησίᾳ τῷδε δῆλον ὅτι ἡδομένοις ἂν εἴη εἰ πάντα ἃ Σωκράτης ἐρωτᾷ ἐθέλοιτε λόγῳ διεξιέναι· καὶ γὰρ ἐξ ἀρχῆς ἐντεῦθεν ἠρχόμην λέγων, ὅτι εἰς συμβουλὴν διὰ ταῦτα ὑμᾶς παρακαλέσαιμεν, ὅτι μεμεληκέναι ὑμῖν ἡγούμεθα, ὡς εἰκός, περὶ τῶν τοιούτων, καὶ ἄλλως καὶ ἐπειδὴ οἱ παῖδες ὑμῖν ὀλίγου ὥσπερ οἱ ἡμέτεροι ἡλικίαν
<milestone n="187d" unit="section"/>ἔχουσι παιδεύεσθαι. εἰ οὖν ὑμῖν μή τι διαφέρει, εἴπατε καὶ κοινῇ μετὰ Σωκράτους σκέψασθε, διδόντες τε καὶ δεχόμενοι λόγον παρ’ ἀλλήλων· εὖ γὰρ καὶ τοῦτο λέγει ὅδε, ὅτι περὶ τοῦ μεγίστου νῦν βουλευόμεθα τῶν ἡμετέρων. ἀλλ’ ὁρᾶτε εἰ δοκεῖ χρῆναι οὕτω ποιεῖν.</p></sp><sp><speaker>Νικίας</speaker><p>ὦ Λυσίμαχε, δοκεῖς μοι ὡς ἀληθῶς Σωκράτη πατρόθεν γιγνώσκειν μόνον, αὐτῷ δ’ οὐ συγγεγονέναι ἀλλ’ ἢ
<milestone n="187e" unit="section"/>παιδὶ ὄντι, εἴ που ἐν τοῖς δημόταις μετὰ τοῦ πατρὸς ἀκολουθῶν ἐπλησίασέν σοι ἢ ἐν ἱερῷ ἢ ἐν ἄλλῳ τῳ συλλόγῳ τῶν δημοτῶν· ἐπειδὴ δὲ πρεσβύτερος γέγονεν, οὐκ ἐντετυχηκὼς τῷ ἀνδρὶ δῆλος ἔτι εἶ.</p></sp><sp><speaker>Λυσίμαχος</speaker><p>τί μάλιστα, ὦ Νικία;</p></sp><sp><speaker>Νικίας</speaker><p>οὔ μοι δοκεῖς εἰδέναι ὅτι ὃς ἂν ἐγγύτατα Σωκράτους ᾖ &lsqb;λόγῳ ὥσπερ γένει&rsqb; καὶ πλησιάζῃ διαλεγόμενος, ἀνάγκη αὐτῷ, ἐὰν ἄρα καὶ περὶ ἄλλου του πρότερον ἄρξηται διαλέγεσθαι, μὴ παύεσθαι ὑπὸ τούτου περιαγόμενον τῷ λόγῳ, πρὶν &amp;lt;ἂν&amp;gt; ἐμπέσῃ εἰς τὸ διδόναι περὶ αὑτοῦ λόγον, ὅντινα
<milestone unit="page" n="188"/><milestone n="188a" unit="section"/>τρόπον νῦν τε ζῇ καὶ ὅντινα τὸν παρεληλυθότα βίον βεβίωκεν· ἐπειδὰν δ’ ἐμπέσῃ, ὅτι οὐ πρότερον αὐτὸν ἀφήσει Σωκράτης, πρὶν ἂν βασανίσῃ ταῦτα εὖ τε καὶ καλῶς ἅπαντα. ἐγὼ δὲ συνήθης τέ εἰμι τῷδε καὶ οἶδ’ ὅτι ἀνάγκη ὑπὸ τούτου πάσχειν ταῦτα, καὶ ἔτι γε αὐτὸς ὅτι πείσομαι ταῦτα εὖ οἶδα· χαίρω γάρ, ὦ Λυσίμαχε, τῷ ἀνδρὶ πλησιάζων, καὶ οὐδὲν οἶμαι κακὸν εἶναι τὸ ὑπομιμνῄσκεσθαι ὅτι μὴ καλῶς ἢ πεποιήκαμεν
<milestone n="188b" unit="section"/>ἢ ποιοῦμεν, ἀλλ’ εἰς τὸν ἔπειτα βίον προμηθέστερον ἀνάγκη εἶναι τὸν ταῦτα μὴ φεύγοντα ἀλλ’ ἐθέλοντα κατὰ τὸ τοῦ Σόλωνος καὶ ἀξιοῦντα μανθάνειν ἕωσπερ ἂν ζῇ, καὶ μὴ οἰόμενον αὐτῷ τὸ γῆρας νοῦν ἔχον προσιέναι. ἐμοὶ μὲν οὖν οὐδὲν ἄηθες οὐδ’ αὖ ἀηδὲς ὑπὸ Σωκράτους βασανίζεσθαι, ἀλλὰ καὶ πάλαι σχεδόν τι ἠπιστάμην ὅτι οὐ περὶ τῶν μειρακίων ἡμῖν ὁ λόγος ἔσοιτο Σωκράτους παρόντος, ἀλλὰ περὶ
<milestone n="188c" unit="section"/>ἡμῶν αὐτῶν. ὅπερ οὖν λέγω, τὸ μὲν ἐμὸν οὐδὲν κωλύει Σωκράτει συνδιατρίβειν ὅπως οὗτος βούλεται· Λάχητα δὲ τόνδε ὅρα ὅπως ἔχει περὶ τοῦ τοιούτου.</p></sp><sp><speaker>Λάχης</speaker><p>ἁπλοῦν τό γ’ ἐμόν, ὦ Νικία, περὶ λόγων ἐστίν, εἰ δὲ βούλει, οὐχ ἁπλοῦν ἀλλὰ διπλοῦν· καὶ γὰρ ἂν δόξαιμί τῳ φιλόλογος εἶναι καὶ αὖ μισόλογος. ὅταν μὲν γὰρ ἀκούω ἀνδρὸς περὶ ἀρετῆς διαλεγομένου ἢ περί τινος σοφίας ὡς ἀληθῶς ὄντος ἀνδρὸς καὶ ἀξίου τῶν λόγων ὧν λέγει,
<milestone n="188d" unit="section"/>χαίρω ὑπερφυῶς, θεώμενος ἅμα τόν τε λέγοντα καὶ τὰ λεγόμενα ὅτι πρέποντα ἀλλήλοις καὶ ἁρμόττοντά ἐστι. καὶ κομιδῇ μοι δοκεῖ μουσικὸς ὁ τοιοῦτος εἶναι, ἁρμονίαν καλλίστην ἡρμοσμένος οὐ λύραν οὐδὲ παιδιᾶς ὄργανα, ἀλλὰ τῷ ὄντι &lsqb;ζῆν ἡρμοσμένος οὗ&rsqb; αὐτὸς αὑτοῦ τὸν βίον σύμφωνον τοῖς λόγοις πρὸς τὰ ἔργα, ἀτεχνῶς δωριστὶ ἀλλ’ οὐκ ἰαστί, οἴομαι δὲ οὐδὲ φρυγιστὶ οὐδὲ λυδιστί, ἀλλ’ ἥπερ μόνη Ἑλληνική ἐστιν ἁρμονία. ὁ μὲν οὖν τοιοῦτος χαίρειν με ποιεῖ
<milestone n="188e" unit="section"/>φθεγγόμενος καὶ δοκεῖν ὁτῳοῦν φιλόλογον εἶναι&mdash;οὕτω σφόδρα ἀποδέχομαι παρ’ αὐτοῦ τὰ λεγόμενα&mdash;ὁ δὲ τἀναντία τούτου πράττων λυπεῖ με, ὅσῳ ἂν δοκῇ ἄμεινον λέγειν, τοσούτῳ μᾶλλον, καὶ ποιεῖ αὖ δοκεῖν εἶναι μισόλογον. Σωκράτους δ’ ἐγὼ τῶν μὲν λόγων οὐκ ἔμπειρός εἰμι, ἀλλὰ πρότερον, ὡς ἔοικε, τῶν ἔργων ἐπειράθην, καὶ ἐκεῖ αὐτὸν
<milestone unit="page" n="189"/><milestone n="189a" unit="section"/>ηὗρον ἄξιον ὄντα λόγων καλῶν καὶ πάσης παρρησίας. εἰ οὖν καὶ τοῦτο ἔχει, συμβούλομαι τἀνδρί, καὶ ἥδιστ’ ἂν ἐξεταζοίμην ὑπὸ τοῦ τοιούτου, καὶ οὐκ ἂν ἀχθοίμην μανθάνων, ἀλλὰ καὶ ἐγὼ τῷ Σόλωνι, ἓν μόνον προσλαβών, συγχωρῶ· γηράσκων γὰρ πολλὰ διδάσκεσθαι ἐθέλω ὑπὸ χρηστῶν μόνον. τοῦτο γάρ μοι συγχωρείτω, ἀγαθὸν καὶ αὐτὸν εἶναι τὸν διδάσκαλον, ἵνα μὴ δυσμαθὴς φαίνωμαι ἀηδῶς μανθάνων· εἰ δὲ νεώτερος ὁ διδάσκων ἔσται ἢ μήπω ἐν δόξῃ ὢν ἤ τι
<milestone n="189b" unit="section"/>ἄλλο τῶν τοιούτων ἔχων, οὐδέν μοι μέλει. σοὶ οὖν, ὦ Σώκρατες, ἐγὼ ἐπαγγέλλομαι καὶ διδάσκειν καὶ ἐλέγχειν ἐμὲ ὅτι ἂν βούλῃ, καὶ μανθάνειν γε ὅτι αὖ ἐγὼ οἶδα· οὕτω σὺ παρ’ ἐμοὶ διάκεισαι ἀπ’ ἐκείνης τῆς ἡμέρας ᾗ μετ’ ἐμοῦ συνδιεκινδύνευσας καὶ ἔδωκας σαυτοῦ πεῖραν ἀρετῆς ἣν χρὴ διδόναι τὸν μέλλοντα δικαίως δώσειν. λέγ’ οὖν ὅτι σοι φίλον, μηδὲν τὴν ἡμετέραν ἡλικίαν ὑπόλογον ποιούμενος.
<milestone n="189c" unit="section"/></p></sp><sp><speaker>Σωκράτης</speaker><p>οὐ τὰ ὑμέτερα, ὡς ἔοικεν, αἰτιασόμεθα μὴ οὐχ ἕτοιμα εἶναι καὶ συμβουλεύειν καὶ συσκοπεῖν.</p></sp><sp><speaker>Λυσίμαχος</speaker><p>ἀλλ’ ἡμέτερον δὴ ἔργον, ὦ Σώκρατες&mdash;ἕνα γάρ σε ἔγωγε ἡμῶν τίθημι&mdash;σκόπει οὖν ἀντ’ ἐμοῦ ὑπὲρ τῶν νεανίσκων ὅτι δεόμεθα παρὰ τῶνδε πυνθάνεσθαι, καὶ συμβούλευε διαλεγόμενος τούτοις. ἐγὼ μὲν γὰρ καὶ ἐπιλανθάνομαι ἤδη τὰ πολλὰ διὰ τὴν ἡλικίαν ὧν ἂν διανοηθῶ ἐρέσθαι καὶ αὖ ἃ ἂν ἀκούσω· ἐὰν δὲ μεταξὺ ἄλλοι λόγοι γένωνται, οὐ πάνυ
<milestone n="189d" unit="section"/>μέμνημαι. ὑμεῖς οὖν λέγετε καὶ διέξιτε πρὸς ὑμᾶς αὐτοὺς περὶ ὧν προυθέμεθα· ἐγὼ δ’ ἀκούσομαι καὶ ἀκούσας αὖ μετὰ Μελησίου τοῦδε ποιήσω τοῦτο ὅτι ἂν καὶ ὑμῖν δοκῇ.</p></sp><sp><speaker>Σωκράτης</speaker><p>πειστέον, ὦ Νικία τε καὶ Λάχης, Λυσιμάχῳ καὶ Μελησίᾳ. ἃ μὲν οὖν νυνδὴ ἐπεχειρήσαμεν σκοπεῖν, τίνες οἱ διδάσκαλοι ἡμῖν τῆς τοιαύτης παιδείας γεγόνασιν ἢ τίνας ἄλλους βελτίους πεποιήκαμεν, ἴσως μὲν οὐ κακῶς εἶχεν
<milestone n="189e" unit="section"/>ἐξετάζειν καὶ τὰ τοιαῦτα ἡμᾶς αὐτούς· ἀλλ’ οἶμαι καὶ ἡ τοιάδε σκέψις εἰς ταὐτὸν φέρει, σχεδὸν δέ τι καὶ μᾶλλον ἐξ ἀρχῆς εἴη ἄν. εἰ γὰρ τυγχάνομεν ἐπιστάμενοι ὁτουοῦν πέρι ὅτι παραγενόμενόν τῳ βέλτιον ποιεῖ ἐκεῖνο ᾧ παρεγένετο, καὶ προσέτι οἷοί τέ ἐσμεν αὐτὸ ποιεῖν παραγίγνεσθαι ἐκείνῳ, δῆλον ὅτι αὐτό γε ἴσμεν τοῦτο οὗ πέρι σύμβουλοι ἂν γενοίμεθα ὡς ἄν τις αὐτὸ ῥᾷστα καὶ ἄριστ’ ἂν κτήσαιτο. ἴσως οὖν οὐ μανθάνετέ μου ὅτι λέγω, ἀλλ’ ὧδε ῥᾷον μαθήσεσθε.
<milestone unit="page" n="190"/><milestone n="190a" unit="section"/>εἰ τυγχάνομεν ἐπιστάμενοι ὅτι ὄψις παραγενομένη ὀφθαλμοῖς βελτίους ποιεῖ ἐκείνους οἷς παρεγένετο, καὶ προσέτι οἷοί τ’ ἐσμὲν ποιεῖν αὐτὴν παραγίγνεσθαι ὄμμασι, δῆλον ὅτι ὄψιν γε ἴσμεν αὐτὴν ὅτι ποτ’ ἔστιν, ἧς πέρι σύμβουλοι ἂν γενοίμεθα ὡς ἄν τις αὐτὴν ῥᾷστα καὶ ἄριστα κτήσαιτο. εἰ γὰρ μηδ’ αὐτὸ τοῦτο εἰδεῖμεν, ὅτι ποτ’ ἔστιν ὄψις ἢ ὅτι ἔστιν ἀκοή, σχολῇ ἂν σύμβουλοί γε ἄξιοι λόγου γενοίμεθα καὶ ἰατροὶ ἢ περὶ ὀφθαλμῶν ἢ περὶ ὤτων, ὅντινα τρόπον
<milestone n="190b" unit="section"/>ἀκοὴν ἢ ὄψιν κάλλιστ’ ἂν κτήσαιτό τις.</p></sp><sp><speaker>Λάχης</speaker><p>ἀληθῆ λέγεις, ὦ Σώκρατες.</p></sp><sp><speaker>Σωκράτης</speaker><p>οὐκοῦν, ὦ Λάχης, καὶ νῦν ἡμᾶς τώδε παρακαλεῖτον εἰς συμβουλήν, τίν’ ἂν τρόπον τοῖς ὑέσιν αὐτῶν ἀρετὴ παραγενομένη ταῖς ψυχαῖς ἀμείνους ποιήσειε;</p></sp><sp><speaker>Λάχης</speaker><p>πάνυ γε.</p></sp><sp><speaker>Σωκράτης</speaker><p>ἆρ’ οὖν ἡμῖν τοῦτό γ’ ὑπάρχειν δεῖ, τὸ εἰδέναι ὅτι ποτ’ ἔστιν ἀρετή; εἰ γάρ που μηδ’ ἀρετὴν εἰδεῖμεν τὸ παράπαν ὅτι ποτε τυγχάνει ὄν, τίν’ ἂν τρόπον τούτου
<milestone n="190c" unit="section"/>σύμβουλοι γενοίμεθ’ ἂν ὁτῳοῦν, ὅπως ἂν αὐτὸ κάλλιστα κτήσαιτο;</p></sp><sp><speaker>Λάχης</speaker><p>οὐδένα, ἔμοιγε δοκεῖ, ὦ Σώκρατες.</p></sp><sp><speaker>Σωκράτης</speaker><p>φαμὲν ἄρα, ὦ Λάχης, εἰδέναι αὐτὸ ὅτι ἔστιν.</p></sp><sp><speaker>Λάχης</speaker><p>φαμὲν μέντοι.</p></sp><sp><speaker>Σωκράτης</speaker><p>οὐκοῦν ὅ γε ἴσμεν, κἂν εἴποιμεν δήπου τί ἐστιν.</p></sp><sp><speaker>Λάχης</speaker><p>πῶς γὰρ οὔ;</p></sp><sp><speaker>Σωκράτης</speaker><p>μὴ τοίνυν, ὦ ἄριστε, περὶ ὅλης ἀρετῆς εὐθέως σκοπώμεθα&mdash;πλέον γὰρ ἴσως ἔργον&mdash;ἀλλὰ μέρους τινὸς πέρι πρῶτον ἴδωμεν εἰ ἱκανῶς ἔχομεν πρὸς τὸ εἰδέναι· καὶ
<milestone n="190d" unit="section"/>ἡμῖν, ὡς τὸ εἰκός, ῥᾴων ἡ σκέψις ἔσται.</p></sp><sp><speaker>Λάχης</speaker><p>ἀλλ’ οὕτω ποιῶμεν, ὦ Σώκρατες, ὡς σὺ βούλει.</p></sp><sp><speaker>Σωκράτης</speaker><p>τί οὖν ἂν προελοίμεθα τῶν τῆς ἀρετῆς μερῶν; ἢ δῆλον δὴ ὅτι τοῦτο εἰς ὃ τείνειν δοκεῖ ἡ ἐν τοῖς ὅπλοις μάθησις; δοκεῖ δέ που τοῖς πολλοῖς εἰς ἀνδρείαν. ἦ γάρ;</p></sp><sp><speaker>Λάχης</speaker><p>καὶ μάλα δὴ οὕτω δοκεῖ.</p></sp><sp><speaker>Σωκράτης</speaker><p>τοῦτο τοίνυν πρῶτον ἐπιχειρήσωμεν, ὦ Λάχης, εἰπεῖν, ἀνδρεία τί ποτ’ ἐστίν· ἔπειτα μετὰ τοῦτο σκεψόμεθα
<milestone n="190e" unit="section"/>καὶ ὅτῳ ἂν τρόπῳ τοῖς νεανίσκοις παραγένοιτο, καθ’ ὅσον οἷόν τε ἐξ ἐπιτηδευμάτων τε καὶ μαθημάτων παραγενέσθαι. ἀλλὰ πειρῶ εἰπεῖν ὃ λέγω, τί ἐστιν ἀνδρεία.</p></sp><sp><speaker>Λάχης</speaker><p>οὐ μὰ τὸν Δία, ὦ Σώκρατες, οὐ χαλεπὸν εἰπεῖν· εἰ γάρ τις ἐθέλοι ἐν τῇ τάξει μένων ἀμύνεσθαι τοὺς πολεμίους καὶ μὴ φεύγοι, εὖ ἴσθι ὅτι ἀνδρεῖος ἂν εἴη.</p></sp><sp><speaker>Σωκράτης</speaker><p>εὖ μὲν λέγεις, ὦ Λάχης· ἀλλ’ ἴσως ἐγὼ αἴτιος, οὐ σαφῶς εἰπών, τὸ σὲ ἀποκρίνασθαι μὴ τοῦτο ὃ διανοούμενος ἠρόμην, ἀλλ’ ἕτερον.</p></sp><sp><speaker>Λάχης</speaker><p>πῶς τοῦτο λέγεις, ὦ Σώκρατες;
    <milestone unit="page" n="191"/><milestone n="191a" unit="section"/></p></sp><sp><speaker>Σωκράτης</speaker><p>ἐγὼ φράσω, ἐὰν οἷός τε γένωμαι. ἀνδρεῖός που οὗτος, ὃν καὶ σὺ λέγεις, ὃς ἂν ἐν τῇ τάξει μένων μάχηται τοῖς πολεμίοις.</p></sp><sp><speaker>Λάχης</speaker><p>ἐγὼ γοῦν φημι.</p></sp><sp><speaker>Σωκράτης</speaker><p>καὶ γὰρ ἐγώ. ἀλλὰ τί αὖ ὅδε, ὃς ἂν φεύγων μάχηται τοῖς πολεμίοις ἀλλὰ μὴ μένων;</p></sp><sp><speaker>Λάχης</speaker><p>πῶς φεύγων;</p></sp><sp><speaker>Σωκράτης</speaker><p>ὥσπερ που καὶ Σκύθαι λέγονται οὐχ ἧττον φεύγοντες ἢ διώκοντες μάχεσθαι, καὶ Ὅμηρός που ἐπαινῶν τοὺς τοῦ Αἰνείου ἵππους <quote type="Verse">kraipna\ ma/l' e)/nqa kai\ e)/nqa</quote><bibl n="Hom. Il. 8.107">Hom. Il. 8.107-108</bibl>
    <milestone n="191b" unit="section"/>ἔφη αὐτοὺς ἐπίστασθαι διώκειν ἠδὲ φέβεσθαι· καὶ αὐτὸν τὸν Αἰνείαν κατὰ τοῦτ’ ἐνεκωμίασε, κατὰ τὴν τοῦ φόβου ἐπιστήμην, καὶ εἶπεν αὐτὸν εἶναι <quote type="Verse">mh/stwra fo/boio.</quote><bibl n="Hom. Il. 8.107">Hom. Il. 8.107-108</bibl></p></sp><sp><speaker>Λάχης</speaker><p>καὶ καλῶς γε, ὦ Σώκρατες· περὶ ἁρμάτων γὰρ ἔλεγε. καὶ σὺ τὸ τῶν Σκυθῶν ἱππέων πέρι λέγεις· τὸ μὲν γὰρ ἱππικὸν &lsqb;τὸ ἐκείνων&rsqb; οὕτω μάχεται, τὸ δὲ ὁπλιτικὸν &lsqb;τό γε τῶν Ἑλλήνων&rsqb;, ὡς ἐγὼ λέγω.</p></sp><sp><speaker>Σωκράτης</speaker><p>πλήν γ’ ἴσως, ὦ Λάχης, τὸ Λακεδαιμονίων. Λακεδαιμονίους
<milestone n="191c" unit="section"/>γάρ φασιν ἐν Πλαταιαῖς, ἐπειδὴ πρὸς τοῖς γερροφόροις ἐγένοντο, οὐκ ἐθέλειν μένοντας πρὸς αὐτοὺς μάχεσθαι, ἀλλὰ φεύγειν, ἐπειδὴ δ’ ἐλύθησαν αἱ τάξεις τῶν Περσῶν, ἀναστρεφομένους ὥσπερ ἱππέας μάχεσθαι καὶ οὕτω νικῆσαι τὴν ἐκεῖ μάχην.</p></sp><sp><speaker>Λάχης</speaker><p>ἀληθῆ λέγεις.</p></sp><sp><speaker>Σωκράτης</speaker><p>τοῦτο τοίνυν ὃ ἄρτι ἔλεγον, ὅτι ἐγὼ αἴτιος μὴ καλῶς σε ἀποκρίνασθαι, ὅτι οὐ καλῶς ἠρόμην&mdash;βουλόμενος
<milestone n="191d" unit="section"/>γάρ σου πυθέσθαι μὴ μόνον τοὺς ἐν τῷ ὁπλιτικῷ ἀνδρείους, ἀλλὰ καὶ τοὺς ἐν τῷ ἱππικῷ καὶ ἐν σύμπαντι τῷ πολεμικῷ εἴδει, καὶ μὴ μόνον τοὺς ἐν τῷ πολέμῳ, ἀλλὰ καὶ τοὺς ἐν τοῖς πρὸς τὴν θάλατταν κινδύνοις ἀνδρείους ὄντας, καὶ ὅσοι γε πρὸς νόσους καὶ ὅσοι πρὸς πενίας ἢ καὶ πρὸς τὰ πολιτικὰ ἀνδρεῖοί εἰσιν, καὶ ἔτι αὖ μὴ μόνον ὅσοι πρὸς λύπας ἀνδρεῖοί εἰσιν ἢ φόβους, ἀλλὰ καὶ πρὸς ἐπιθυμίας ἢ ἡδονὰς δεινοὶ
<milestone n="191e" unit="section"/>μάχεσθαι, καὶ μένοντες καὶ ἀναστρέφοντες&mdash;εἰσὶ γάρ πού τινες, ὦ Λάχης, καὶ ἐν τοῖς τοιούτοις ἀνδρεῖοι&mdash;</p></sp><sp><speaker>Λάχης</speaker><p>καὶ σφόδρα, ὦ Σώκρατες.</p></sp><sp><speaker>Σωκράτης</speaker><p>οὐκοῦν ἀνδρεῖοι μὲν πάντες οὗτοί εἰσιν, ἀλλ’ οἱ μὲν ἐν ἡδοναῖς, οἱ δ’ ἐν λύπαις, οἱ δ’ ἐν ἐπιθυμίαις, οἱ δ’ ἐν φόβοις τὴν ἀνδρείαν κέκτηνται· οἱ δέ γ’ οἶμαι δειλίαν ἐν τοῖς αὐτοῖς τούτοις.</p></sp><sp><speaker>Λάχης</speaker><p>πάνυ γε.</p></sp><sp><speaker>Σωκράτης</speaker><p>τί ποτε ὂν ἑκάτερον τούτων; τοῦτο ἐπυνθανόμην. πάλιν οὖν πειρῶ εἰπεῖν ἀνδρείαν πρῶτον τί ὂν ἐν πᾶσι τούτοις ταὐτόν ἐστιν· ἢ οὔπω καταμανθάνεις ὃ λέγω;</p></sp><sp><speaker>Λάχης</speaker><p>οὐ πάνυ τι.
<milestone unit="page" n="192"/><milestone n="192a" unit="section"/></p></sp><sp><speaker>Σωκράτης</speaker><p>ἀλλ’ ὧδε λέγω, ὥσπερ ἂν εἰ τάχος ἠρώτων τί ποτ’ ἐστίν, ὃ καὶ ἐν τῷ τρέχειν τυγχάνει ὂν ἡμῖν καὶ ἐν τῷ κιθαρίζειν καὶ ἐν τῷ λέγειν καὶ ἐν τῷ μανθάνειν καὶ ἐν ἄλλοις πολλοῖς, καὶ σχεδόν τι αὐτὸ κεκτήμεθα, οὗ καὶ πέρι ἄξιον λέγειν, ἢ ἐν ταῖς τῶν χειρῶν πράξεσιν ἢ σκελῶν ἢ στόματός τε καὶ φωνῆς ἢ διανοίας· ἢ οὐχ οὕτω καὶ σὺ λέγεις;</p></sp><sp><speaker>Λάχης</speaker><p>πάνυ γε.</p></sp><sp><speaker>Σωκράτης</speaker><p>εἰ τοίνυν τίς με ἔροιτο· &ldquo;ὦ Σώκρατες, τί λέγεις τοῦτο ὃ ἐν πᾶσιν ὀνομάζεις ταχυτῆτα εἶναι;&rdquo; εἴποιμ’ ἂν
<milestone n="192b" unit="section"/>αὐτῷ ὅτι τὴν ἐν ὀλίγῳ χρόνῳ πολλὰ διαπραττομένην δύναμιν ταχυτῆτα ἔγωγε καλῶ καὶ περὶ φωνὴν καὶ περὶ δρόμον καὶ περὶ τἆλλα πάντα.</p></sp><sp><speaker>Λάχης</speaker><p>ὀρθῶς γε σὺ λέγων.</p></sp><sp><speaker>Σωκράτης</speaker><p>πειρῶ δὴ καὶ σύ, ὦ Λάχης, τὴν ἀνδρείαν οὕτως εἰπεῖν τίς οὖσα δύναμις ἡ αὐτὴ ἐν ἡδονῇ καὶ ἐν λύπῃ καὶ ἐν ἅπασιν οἷς νυνδὴ ἐλέγομεν αὐτὴν εἶναι, ἔπειτα ἀνδρεία κέκληται.</p></sp><sp><speaker>Λάχης</speaker><p>δοκεῖ τοίνυν μοι καρτερία τις εἶναι τῆς ψυχῆς, εἰ
<milestone n="192c" unit="section"/>τό γε διὰ πάντων &lsqb;περὶ ἀνδρείας&rsqb; πεφυκὸς δεῖ εἰπεῖν.</p></sp><sp><speaker>Σωκράτης</speaker><p>ἀλλὰ μὴν δεῖ, εἴ γε τὸ ἐρωτώμενον ἀποκρινούμεθα ἡμῖν αὐτοῖς. τοῦτο τοίνυν ἔμοιγε φαίνεται· οὔτι πᾶσά γε, ὡς ἐγᾦμαι, καρτερία ἀνδρεία σοι φαίνεται. τεκμαίρομαι δὲ ἐνθένδε· σχεδὸν γάρ τι οἶδα, ὦ Λάχης, ὅτι τῶν πάνυ καλῶν πραγμάτων ἡγῇ σὺ ἀνδρείαν εἶναι.</p></sp><sp><speaker>Λάχης</speaker><p>εὖ μὲν οὖν ἴσθι ὅτι τῶν καλλίστων.</p></sp><sp><speaker>Σωκράτης</speaker><p>οὐκοῦν ἡ μὲν μετὰ φρονήσεως καρτερία καλὴ κἀγαθή;</p></sp><sp><speaker>Λάχης</speaker><p>πάνυ γε.
<milestone n="192d" unit="section"/></p></sp><sp><speaker>Σωκράτης</speaker><p>τί δ’ ἡ μετ’ ἀφροσύνης; οὐ τοὐναντίον ταύτῃ βλαβερὰ καὶ κακοῦργος;</p></sp><sp><speaker>Λάχης</speaker><p>ναί.</p></sp><sp><speaker>Σωκράτης</speaker><p>καλὸν οὖν τι φήσεις σὺ εἶναι τὸ τοιοῦτον, ὂν κακοῦργόν τε καὶ βλαβερόν;</p></sp><sp><speaker>Λάχης</speaker><p>οὔκουν δίκαιόν γε, ὦ Σώκρατες.</p></sp><sp><speaker>Σωκράτης</speaker><p>οὐκ ἄρα τήν γε τοιαύτην καρτερίαν ἀνδρείαν ὁμολογήσεις εἶναι, ἐπειδήπερ οὐ καλή ἐστιν, ἡ δὲ ἀνδρεία καλόν ἐστιν.</p></sp><sp><speaker>Λάχης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ἡ φρόνιμος ἄρα καρτερία κατὰ τὸν σὸν λόγον ἀνδρεία ἂν εἴη.</p></sp><sp><speaker>Λάχης</speaker><p>ἔοικεν.
<milestone n="192e" unit="section"/></p></sp><sp><speaker>Σωκράτης</speaker><p>ἴδωμεν δή, ἡ εἰς τί φρόνιμος; ἢ ἡ εἰς ἅπαντα καὶ τὰ μεγάλα καὶ τὰ σμικρά; οἷον εἴ τις καρτερεῖ ἀναλίσκων ἀργύριον φρονίμως, εἰδὼς ὅτι ἀναλώσας πλέον ἐκτήσεται, τοῦτον ἀνδρεῖον καλοῖς ἄν;</p></sp><sp><speaker>Λάχης</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>ἀλλ’ οἷον εἴ τις ἰατρὸς ὤν, περιπλευμονίᾳ τοῦ ὑέος ἐχομένου ἢ ἄλλου τινὸς καὶ δεομένου πιεῖν ἢ φαγεῖν
<milestone unit="page" n="193"/><milestone n="193a" unit="section"/>δοῦναι, μὴ κάμπτοιτο ἀλλὰ καρτεροῖ;</p></sp><sp><speaker>Λάχης</speaker><p>οὐδ’ ὁπωστιοῦν οὐδ’ αὕτη.</p></sp><sp><speaker>Σωκράτης</speaker><p>ἀλλ’ ἐν πολέμῳ καρτεροῦντα ἄνδρα καὶ ἐθέλοντα μάχεσθαι, φρονίμως λογιζόμενον, εἰδότα μὲν ὅτι βοηθήσουσιν ἄλλοι αὐτῷ, πρὸς ἐλάττους δὲ καὶ φαυλοτέρους μαχεῖται ἢ μεθ’ ὧν αὐτός ἐστιν, ἔτι δὲ χωρία ἔχει κρείττω, τοῦτον τὸν μετὰ τῆς τοιαύτης φρονήσεως καὶ παρασκευῆς καρτεροῦντα ἀνδρειότερον ἂν φαίης ἢ τὸν ἐν τῷ ἐναντίῳ στρατοπέδῳ ἐθέλοντα ὑπομένειν τε καὶ καρτερεῖν;
<milestone n="193b" unit="section"/></p></sp><sp><speaker>Λάχης</speaker><p>τὸν ἐν τῷ ἐναντίῳ, ἔμοιγε δοκεῖ, ὦ Σώκρατες.</p></sp><sp><speaker>Σωκράτης</speaker><p>ἀλλὰ μὴν ἀφρονεστέρα γε ἡ τούτου ἢ ἡ τοῦ ἑτέρου καρτερία.</p></sp><sp><speaker>Λάχης</speaker><p>ἀληθῆ λέγεις.</p></sp><sp><speaker>Σωκράτης</speaker><p>καὶ τὸν μετ’ ἐπιστήμης ἄρα ἱππικῆς καρτεροῦντα ἐν ἱππομαχίᾳ ἧττον φήσεις ἀνδρεῖον εἶναι ἢ τὸν ἄνευ ἐπιστήμης.</p></sp><sp><speaker>Λάχης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>καὶ τὸν μετὰ σφενδονητικῆς ἢ τοξικῆς ἢ ἄλλης τινὸς τέχνης καρτεροῦντα.
<milestone n="193c" unit="section"/></p></sp><sp><speaker>Λάχης</speaker><p>πάνυ γε.</p></sp><sp><speaker>Σωκράτης</speaker><p>καὶ ὅσοι ἂν ἐθέλωσιν εἰς φρέαρ καταβαίνοντες καὶ κολυμβῶντες καρτερεῖν ἐν τούτῳ τῷ ἔργῳ, μὴ ὄντες δεινοί, ἢ ἔν τινι ἄλλῳ τοιούτῳ, ἀνδρειοτέρους φήσεις τῶν ταῦτα δεινῶν.</p></sp><sp><speaker>Λάχης</speaker><p>τί γὰρ ἄν τις ἄλλο φαίη, ὦ Σώκρατες;</p></sp><sp><speaker>Σωκράτης</speaker><p>οὐδέν, εἴπερ οἴοιτό γε οὕτως.</p></sp><sp><speaker>Λάχης</speaker><p>ἀλλὰ μὴν οἶμαί γε.</p></sp><sp><speaker>Σωκράτης</speaker><p>καὶ μήν που ἀφρονεστέρως γε, ὦ Λάχης, οἱ τοιοῦτοι κινδυνεύουσίν τε καὶ καρτεροῦσιν ἢ οἱ μετὰ τέχνης αὐτὸ πράττοντες.</p></sp><sp><speaker>Λάχης</speaker><p>φαίνονται.
<milestone n="193d" unit="section"/></p></sp><sp><speaker>Σωκράτης</speaker><p>οὐκοῦν αἰσχρὰ ἡ ἄφρων τόλμα τε καὶ καρτέρησις ἐν τῷ πρόσθεν ἐφάνη ἡμῖν οὖσα καὶ βλαβερά;</p></sp><sp><speaker>Λάχης</speaker><p>πάνυ γε.</p></sp><sp><speaker>Σωκράτης</speaker><p>ἡ δέ γε ἀνδρεία ὡμολογεῖτο καλόν τι εἶναι.</p></sp><sp><speaker>Λάχης</speaker><p>ὡμολογεῖτο γάρ.</p></sp><sp><speaker>Σωκράτης</speaker><p>νῦν δ’ αὖ πάλιν φαμὲν ἐκεῖνο τὸ αἰσχρόν, τὴν ἄφρονα καρτέρησιν, ἀνδρείαν εἶναι.</p></sp><sp><speaker>Λάχης</speaker><p>ἐοίκαμεν.</p></sp><sp><speaker>Σωκράτης</speaker><p>καλῶς οὖν σοι δοκοῦμεν λέγειν;</p></sp><sp><speaker>Λάχης</speaker><p>μὰ τὸν Δί’, ὦ Σώκρατες, ἐμοὶ μὲν οὔ.</p></sp><sp><speaker>Σωκράτης</speaker><p>οὐκ ἄρα που κατὰ τὸν σὸν λόγον δωριστὶ ἡρμόσμεθα
<milestone n="193e" unit="section"/>ἐγώ τε καὶ σύ, ὦ Λάχης· τὰ γὰρ ἔργα οὐ συμφωνεῖ ἡμῖν τοῖς λόγοις. ἔργῳ μὲν γάρ, ὡς ἔοικε, φαίη ἄν τις ἡμᾶς ἀνδρείας μετέχειν, λόγῳ δ’, ὡς ἐγᾦμαι, οὐκ ἄν, εἰ νῦν ἡμῶν ἀκούσειε διαλεγομένων.</p></sp><sp><speaker>Λάχης</speaker><p>ἀληθέστατα λέγεις.</p></sp><sp><speaker>Σωκράτης</speaker><p>τί οὖν; δοκεῖ καλὸν εἶναι οὕτως ἡμᾶς διακεῖσθαι;</p></sp><sp><speaker>Λάχης</speaker><p>οὐδ’ ὁπωστιοῦν.</p></sp><sp><speaker>Σωκράτης</speaker><p>βούλει οὖν ᾧ λέγομεν πειθώμεθα τό γε τοσοῦτον;</p></sp><sp><speaker>Λάχης</speaker><p>τὸ ποῖον δὴ τοῦτο, καὶ τίνι τούτῳ;
<milestone unit="page" n="194"/><milestone n="194a" unit="section"/></p></sp><sp><speaker>Σωκράτης</speaker><p>τῷ λόγῳ ὃς καρτερεῖν κελεύει. εἰ οὖν βούλει, καὶ ἡμεῖς ἐπὶ τῇ ζητήσει ἐπιμείνωμέν τε καὶ καρτερήσωμεν, ἵνα καὶ μὴ ἡμῶν αὐτὴ ἡ ἀνδρεία καταγελάσῃ, ὅτι οὐκ ἀνδρείως αὐτὴν ζητοῦμεν, εἰ ἄρα πολλάκις αὐτὴ ἡ καρτέρησίς ἐστιν ἀνδρεία.</p></sp><sp><speaker>Λάχης</speaker><p>ἐγὼ μὲν ἕτοιμος, ὦ Σώκρατες, μὴ προαφίστασθαι. καίτοι ἀήθης γ’ εἰμὶ τῶν τοιούτων λόγων· ἀλλά τίς με καὶ φιλονικία εἴληφεν πρὸς τὰ εἰρημένα, καὶ ὡς ἀληθῶς ἀγανακτῶ
<milestone n="194b" unit="section"/>εἰ οὑτωσὶ ἃ νοῶ μὴ οἷός τ’ εἰμὶ εἰπεῖν. νοεῖν μὲν γὰρ ἔμοιγε δοκῶ περὶ ἀνδρείας ὅτι ἔστιν, οὐκ οἶδα δ’ ὅπῃ με ἄρτι διέφυγεν, ὥστε μὴ συλλαβεῖν τῷ λόγῳ αὐτὴν καὶ εἰπεῖν ὅτι ἔστιν.</p></sp><sp><speaker>Σωκράτης</speaker><p>οὐκοῦν, ὦ φίλε, τὸν ἀγαθὸν κυνηγέτην μεταθεῖν χρὴ καὶ μὴ ἀνιέναι.</p></sp><sp><speaker>Λάχης</speaker><p>παντάπασι μὲν οὖν.</p></sp><sp><speaker>Σωκράτης</speaker><p>βούλει οὖν καὶ Νικίαν τόνδε παρακαλῶμεν ἐπὶ τὸ κυνηγέσιον, εἴ τι ἡμῶν εὐπορώτερός ἐστιν;
<milestone n="194c" unit="section"/></p></sp><sp><speaker>Λάχης</speaker><p>βούλομαι· πῶς γὰρ οὔ;</p></sp><sp><speaker>Σωκράτης</speaker><p>ἴθι δή, ὦ Νικία, ἀνδράσι φίλοις χειμαζομένοις ἐν λόγῳ καὶ ἀποροῦσιν βοήθησον, εἴ τινα ἔχεις δύναμιν. τὰ μὲν γὰρ δὴ ἡμέτερα ὁρᾷς ὡς ἄπορα· σὺ δ’ εἰπὼν ὅτι ἡγῇ ἀνδρείαν εἶναι, ἡμᾶς τε τῆς ἀπορίας ἔκλυσαι καὶ αὐτὸς ἃ νοεῖς τῷ λόγῳ βεβαίωσαι.</p></sp><sp><speaker>Νικίας</speaker><p>δοκεῖτε τοίνυν μοι πάλαι οὐ καλῶς, ὦ Σώκρατες, ὁρίζεσθαι τὴν ἀνδρείαν· ὃ γὰρ ἐγὼ σοῦ ἤδη καλῶς λέγοντος ἀκήκοα, τούτῳ οὐ χρῆσθε.</p></sp><sp><speaker>Σωκράτης</speaker><p>ποίῳ δή, ὦ Νικία;
<milestone n="194d" unit="section"/></p></sp><sp><speaker>Νικίας</speaker><p>πολλάκις ἀκήκοά σου λέγοντος ὅτι ταῦτα ἀγαθὸς ἕκαστος ἡμῶν ἅπερ σοφός, ἃ δὲ ἀμαθής, ταῦτα δὲ κακός.</p></sp><sp><speaker>Σωκράτης</speaker><p>ἀληθῆ μέντοι νὴ Δία λέγεις, ὦ Νικία.</p></sp><sp><speaker>Νικίας</speaker><p>οὐκοῦν εἴπερ ὁ ἀνδρεῖος ἀγαθός, δῆλον ὅτι σοφός ἐστιν.</p></sp><sp><speaker>Σωκράτης</speaker><p>ἤκουσας, ὦ Λάχης;</p></sp><sp><speaker>Λάχης</speaker><p>ἔγωγε, καὶ οὐ σφόδρα γε μανθάνω ὃ λέγει.</p></sp><sp><speaker>Σωκράτης</speaker><p>ἀλλ’ ἐγὼ δοκῶ μανθάνειν, καί μοι δοκεῖ ἁνὴρ σοφίαν τινὰ τὴν ἀνδρείαν λέγειν.</p></sp><sp><speaker>Λάχης</speaker><p>ποίαν, ὦ Σώκρατες, σοφίαν;
<milestone n="194e" unit="section"/></p></sp><sp><speaker>Σωκράτης</speaker><p>οὐκοῦν τόνδε τοῦτο ἐρωτᾷς;</p></sp><sp><speaker>Λάχης</speaker><p>ἔγωγε.</p></sp><sp><speaker>Σωκράτης</speaker><p>ἴθι δή, αὐτῷ εἰπέ, ὦ Νικία, ποία σοφία ἀνδρεία ἂν εἴη κατὰ τὸν σὸν λόγον. οὐ γάρ που ἥ γε αὐλητική.</p></sp><sp><speaker>Νικίας</speaker><p>οὐδαμῶς.</p></sp><sp><speaker>Σωκράτης</speaker><p>οὐδὲ μὴν ἡ κιθαριστική.</p></sp><sp><speaker>Νικίας</speaker><p>οὐ δῆτα.</p></sp><sp><speaker>Σωκράτης</speaker><p>ἀλλὰ τίς δὴ αὕτη ἢ τίνος ἐπιστήμη;</p></sp><sp><speaker>Λάχης</speaker><p>πάνυ μὲν οὖν ὀρθῶς αὐτὸν ἐρωτᾷς, ὦ Σώκρατες, καὶ εἰπέτω γε τίνα φησὶν αὐτὴν εἶναι.</p></sp><sp><speaker>Νικίας</speaker><p>ταύτην ἔγωγε, ὦ Λάχης, τὴν τῶν δεινῶν καὶ θαρραλέων
<milestone unit="page" n="195"/><milestone n="195a" unit="section"/>ἐπιστήμην καὶ ἐν πολέμῳ καὶ ἐν τοῖς ἄλλοις ἅπασιν.</p></sp><sp><speaker>Λάχης</speaker><p>ὡς ἄτοπα λέγει, ὦ Σώκρατες.</p></sp><sp><speaker>Σωκράτης</speaker><p>πρὸς τί τοῦτ’ εἶπες βλέψας, ὦ Λάχης;</p></sp><sp><speaker>Λάχης</speaker><p>πρὸς ὅτι; χωρὶς δήπου σοφία ἐστὶν ἀνδρείας.</p></sp><sp><speaker>Σωκράτης</speaker><p>οὔκουν φησί γε Νικίας.</p></sp><sp><speaker>Λάχης</speaker><p>οὐ μέντοι μὰ Δία· ταῦτά τοι καὶ ληρεῖ.</p></sp><sp><speaker>Σωκράτης</speaker><p>οὐκοῦν διδάσκωμεν αὐτὸν ἀλλὰ μὴ λοιδορῶμεν.</p></sp><sp><speaker>Νικίας</speaker><p>οὔκ, ἀλλά μοι δοκεῖ, ὦ Σώκρατες, Λάχης ἐπιθυμεῖν κἀμὲ φανῆναι μηδὲν λέγοντα, ὅτι καὶ αὐτὸς ἄρτι τοιοῦτός
<milestone n="195b" unit="section"/>τις ἐφάνη.</p></sp><sp><speaker>Λάχης</speaker><p>πάνυ μὲν οὖν, ὦ Νικία, καὶ πειράσομαί γε ἀποφῆναι· οὐδὲν γὰρ λέγεις. ἐπεὶ αὐτίκα ἐν ταῖς νόσοις οὐχ οἱ ἰατροὶ τὰ δεινὰ ἐπίστανται; ἢ οἱ ἀνδρεῖοι δοκοῦσί σοι ἐπίστασθαι; ἢ τοὺς ἰατροὺς σὺ ἀνδρείους καλεῖς;</p></sp><sp><speaker>Νικίας</speaker><p>οὐδ’ ὁπωστιοῦν.</p></sp><sp><speaker>Λάχης</speaker><p>οὐδέ γε τοὺς γεωργοὺς οἶμαι. καίτοι τά γε ἐν τῇ γεωργίᾳ δεινὰ οὗτοι δήπου ἐπίστανται, καὶ οἱ ἄλλοι δημιουργοὶ ἅπαντες τὰ ἐν ταῖς αὑτῶν τέχναις δεινά τε καὶ
<milestone n="195c" unit="section"/>θαρραλέα ἴσασιν· ἀλλ’ οὐδέν τι μᾶλλον οὗτοι ἀνδρεῖοί εἰσιν.</p></sp><sp><speaker>Σωκράτης</speaker><p>τί δοκεῖ Λάχης λέγειν, ὦ Νικία; ἔοικεν μέντοι λέγειν τι.</p></sp><sp><speaker>Νικίας</speaker><p>καὶ γὰρ λέγει γέ τι, οὐ μέντοι ἀληθές γε.</p></sp><sp><speaker>Σωκράτης</speaker><p>πῶς δή;</p></sp><sp><speaker>Νικίας</speaker><p>ὅτι οἴεται τοὺς ἰατροὺς πλέον τι εἰδέναι περὶ τοὺς κάμνοντας ἢ τὸ ὑγιεινὸν &dagger;εἰπεῖν οἷόν τε καὶ νοσῶδες. οἱ δὲ δήπου τοσοῦτον μόνον ἴσασιν· εἰ δὲ δεινόν τῳ τοῦτό ἐστιν τὸ ὑγιαίνειν μᾶλλον ἢ τὸ κάμνειν, ἡγῇ σὺ τουτί, ὦ Λάχης, τοὺς ἰατροὺς ἐπίστασθαι; ἢ οὐ πολλοῖς οἴει ἐκ τῆς νόσου ἄμεινον εἶναι μὴ ἀναστῆναι ἢ ἀναστῆναι; τοῦτο γὰρ εἰπέ·
<milestone n="195d" unit="section"/>σὺ πᾶσι φῂς ἄμεινον εἶναι ζῆν καὶ οὐ πολλοῖς κρεῖττον τεθνάναι;</p></sp><sp><speaker>Λάχης</speaker><p>οἶμαι ἔγωγε τοῦτό γε.</p></sp><sp><speaker>Νικίας</speaker><p>οἷς οὖν τεθνάναι λυσιτελεῖ, ταὐτὰ οἴει δεινὰ εἶναι καὶ οἷς ζῆν;</p></sp><sp><speaker>Λάχης</speaker><p>οὐκ ἔγωγε.</p></sp><sp><speaker>Νικίας</speaker><p>ἀλλὰ τοῦτο δὴ σὺ δίδως τοῖς ἰατροῖς γιγνώσκειν ἢ ἄλλῳ τινὶ δημιουργῷ πλὴν τῷ τῶν δεινῶν καὶ μὴ δεινῶν ἐπιστήμονι, ὃν ἐγὼ ἀνδρεῖον καλῶ;</p></sp><sp><speaker>Σωκράτης</speaker><p>κατανοεῖς, ὦ Λάχης, ὅτι λέγει;
<milestone n="195e" unit="section"/></p></sp><sp><speaker>Λάχης</speaker><p>ἔγωγε, ὅτι γε τοὺς μάντεις καλεῖ τοὺς ἀνδρείους· τίς γὰρ δὴ ἄλλος εἴσεται ὅτῳ ἄμεινον ζῆν ἢ τεθνάναι; καίτοι σύ, ὦ Νικία, πότερον ὁμολογεῖς μάντις εἶναι ἢ οὔτε μάντις οὔτε ἀνδρεῖος;</p></sp><sp><speaker>Νικίας</speaker><p>τί δέ; μάντει αὖ οἴει προσήκει τὰ δεινὰ γιγνώσκειν καὶ τὰ θαρραλέα;</p></sp><sp><speaker>Λάχης</speaker><p>ἔγωγε· τίνι γὰρ ἄλλῳ;</p></sp><sp><speaker>Νικίας</speaker><p>ὧι ἐγὼ λέγω πολὺ μᾶλλον, ὦ βέλτιστε· ἐπεὶ μάντιν γε τὰ σημεῖα μόνον δεῖ γιγνώσκειν τῶν ἐσομένων, εἴτε τῳ θάνατος εἴτε νόσος εἴτε ἀποβολὴ χρημάτων ἔσται,
<milestone unit="page" n="196"/><milestone n="196a" unit="section"/>εἴτε νίκη εἴτε ἧττα ἢ πολέμου ἢ καὶ ἄλλης τινὸς ἀγωνίας· ὅτι δέ τῳ ἄμεινον τούτων ἢ παθεῖν ἢ μὴ παθεῖν, τί μᾶλλον μάντει προσήκει κρῖναι ἢ ἄλλῳ ὁτῳοῦν;</p></sp><sp><speaker>Λάχης</speaker><p>ἀλλ’ ἐγὼ τούτου οὐ μανθάνω, ὦ Σώκρατες, ὅτι βούλεται λέγειν· οὔτε γὰρ μάντιν οὔτε ἰατρὸν οὔτε ἄλλον οὐδένα δηλοῖ ὅντινα λέγει τὸν ἀνδρεῖον, εἰ μὴ εἰ θεόν τινα λέγει αὐτὸν εἶναι. ἐμοὶ μὲν οὖν φαίνεται Νικίας οὐκ ἐθέλειν
<milestone n="196b" unit="section"/>γενναίως ὁμολογεῖν ὅτι οὐδὲν λέγει, ἀλλὰ στρέφεται ἄνω καὶ κάτω ἐπικρυπτόμενος τὴν αὑτοῦ ἀπορίαν· καίτοι κἂν ἡμεῖς οἷοί τε ἦμεν ἄρτι ἐγώ τε καὶ σὺ τοιαῦτα στρέφεσθαι, εἰ ἐβουλόμεθα μὴ δοκεῖν ἐναντία ἡμῖν αὐτοῖς λέγειν. εἰ μὲν οὖν ἐν δικαστηρίῳ ἡμῖν οἱ λόγοι ἦσαν, εἶχεν ἄν τινα λόγον ταῦτα ποιεῖν· νῦν δὲ τί ἄν τις ἐν συνουσίᾳ τοιᾷδε μάτην κενοῖς λόγοις αὐτὸς αὑτὸν κοσμοῖ;
<milestone n="196c" unit="section"/></p></sp><sp><speaker>Σωκράτης</speaker><p>οὐδὲν οὐδ’ ἐμοὶ δοκεῖ, ὦ Λάχης· ἀλλ’ ὁρῶμεν μὴ Νικίας οἴεταί τι λέγειν καὶ οὐ λόγου ἕνεκα ταῦτα λέγει. αὐτοῦ οὖν σαφέστερον πυθώμεθα τί ποτε νοεῖ· καὶ ἐάν τι φαίνηται λέγων, συγχωρησόμεθα, εἰ δὲ μή, διδάξομεν.</p></sp><sp><speaker>Λάχης</speaker><p>σὺ τοίνυν, ὦ Σώκρατες, εἰ βούλει πυνθάνεσθαι, πυνθάνου· ἐγὼ δ’ ἴσως ἱκανῶς πέπυσμαι.</p></sp><sp><speaker>Σωκράτης</speaker><p>ἀλλ’ οὐδέν με κωλύει· κοινὴ γὰρ ἔσται ἡ πύστις ὑπὲρ ἐμοῦ τε καὶ σοῦ.</p></sp><sp><speaker>Λάχης</speaker><p>πάνυ μὲν οὖν.</p></sp><sp><speaker>Σωκράτης</speaker><p>λέγε δή μοι, ὦ Νικία&mdash;μᾶλλον δ’ ἡμῖν· κοινούμεθα
<milestone n="196d" unit="section"/>γὰρ ἐγώ τε καὶ Λάχης τὸν λόγον&mdash;τὴν ἀνδρείαν ἐπιστήμην φῂς δεινῶν τε καὶ θαρραλέων εἶναι;</p></sp><sp><speaker>Νικίας</speaker><p>ἔγωγε.</p></sp><sp><speaker>Σωκράτης</speaker><p>τοῦτο δὲ οὐ παντὸς δὴ εἶναι ἀνδρὸς γνῶναι, ὁπότε γε μήτε ἰατρὸς μήτε μάντις αὐτὸ γνώσεται μηδὲ ἀνδρεῖος ἔσται, ἐὰν μὴ αὐτὴν ταύτην τὴν ἐπιστήμην προσλάβῃ· οὐχ οὕτως ἔλεγες;</p></sp><sp><speaker>Νικίας</speaker><p>οὕτω μὲν οὖν.</p></sp><sp><speaker>Σωκράτης</speaker><p>κατὰ τὴν παροιμίαν ἄρα τῷ ὄντι οὐκ ἂν πᾶσα ὗς γνοίη οὐδ’ ἂν ἀνδρεία γένοιτο.</p></sp><sp><speaker>Νικίας</speaker><p>οὔ μοι δοκεῖ.
<milestone n="196e" unit="section"/></p></sp><sp><speaker>Σωκράτης</speaker><p>δῆλον δή, ὦ Νικία, ὅτι οὐδὲ τὴν Κρομμυωνίαν ὗν πιστεύεις σύ γε ἀνδρείαν γεγονέναι. τοῦτο δὲ λέγω οὐ παίζων, ἀλλ’ ἀναγκαῖον οἶμαι τῷ ταῦτα λέγοντι μηδενὸς θηρίου ἀποδέχεσθαι ἀνδρείαν, ἢ συγχωρεῖν θηρίον τι οὕτω σοφὸν εἶναι, ὥστε ἃ ὀλίγοι ἀνθρώπων ἴσασι διὰ τὸ χαλεπὰ εἶναι γνῶναι, ταῦτα λέοντα ἢ πάρδαλιν ἤ τινα κάπρον φάναι εἰδέναι· ἀλλ’ ἀνάγκη ὁμοίως λέοντα καὶ ἔλαφον καὶ ταῦρον καὶ πίθηκον πρὸς ἀνδρείαν φάναι πεφυκέναι τὸν τιθέμενον ἀνδρείαν τοῦθ’ ὅπερ σὺ τίθεσαι.
<milestone unit="page" n="197"/><milestone n="197a" unit="section"/></p></sp><sp><speaker>Λάχης</speaker><p>νὴ τοὺς θεούς, καὶ εὖ γε λέγεις, ὦ Σώκρατες. καὶ ἡμῖν ὡς ἀληθῶς τοῦτο ἀπόκριναι, ὦ Νικία, πότερον σοφώτερα φῂς ἡμῶν ταῦτα εἶναι τὰ θηρία, ἃ πάντες ὁμολογοῦμεν ἀνδρεῖα εἶναι, ἢ πᾶσιν ἐναντιούμενος τολμᾷς μηδὲ ἀνδρεῖα αὐτὰ καλεῖν;</p></sp><sp><speaker>Νικίας</speaker><p>οὐ γάρ τι, ὦ Λάχης, ἔγωγε ἀνδρεῖα καλῶ οὔτε θηρία οὔτε ἄλλο οὐδὲν τὸ τὰ δεινὰ ὑπὸ ἀνοίας μὴ φοβούμενον, ἀλλ’ ἄφοβον καὶ μῶρον· ἢ καὶ τὰ παιδία πάντα οἴει με
<milestone n="197b" unit="section"/>ἀνδρεῖα καλεῖν, ἃ δι’ ἄνοιαν οὐδὲν δέδοικεν; ἀλλ’ οἶμαι τὸ ἄφοβον καὶ τὸ ἀνδρεῖον οὐ ταὐτόν ἐστιν. ἐγὼ δὲ ἀνδρείας μὲν καὶ προμηθίας πάνυ τισὶν ὀλίγοις οἶμαι μετεῖναι, θρασύτητος δὲ καὶ τόλμης καὶ τοῦ ἀφόβου μετὰ ἀπρομηθίας πάνυ πολλοῖς καὶ ἀνδρῶν καὶ γυναικῶν καὶ παίδων καὶ θηρίων. ταῦτ’ οὖν ἃ σὺ καλεῖς ἀνδρεῖα καὶ οἱ πολλοί, ἐγὼ
<milestone n="197c" unit="section"/>θρασέα καλῶ, ἀνδρεῖα δὲ τὰ φρόνιμα περὶ ὧν λέγω.</p></sp><sp><speaker>Λάχης</speaker><p>θέασαι, ὦ Σώκρατες, ὡς εὖ ὅδε ἑαυτὸν δή, ὡς οἴεται, κοσμεῖ τῷ λόγῳ· οὓς δὲ πάντες ὁμολογοῦσιν ἀνδρείους εἶναι, τούτους ἀποστερεῖν ἐπιχειρεῖ ταύτης τῆς τιμῆς.</p></sp><sp><speaker>Νικίας</speaker><p>οὔκουν σέ γε, ὦ Λάχης, ἀλλὰ θάρρει· φημὶ γάρ σε εἶναι σοφόν, καὶ Λάμαχόν γε, εἴπερ ἐστὲ ἀνδρεῖοι, καὶ ἄλλους γε συχνοὺς Ἀθηναίων.</p></sp><sp><speaker>Λάχης</speaker><p>οὐδὲν ἐρῶ πρὸς ταῦτα, ἔχων εἰπεῖν, ἵνα μή με φῇς ὡς ἀληθῶς Αἰξωνέα εἶναι.
<milestone n="197d" unit="section"/></p></sp><sp><speaker>Σωκράτης</speaker><p>μηδέ γε εἴπῃς, ὦ Λάχης· καὶ γάρ μοι δοκεῖς οὐδὲ ᾐσθῆσθαι ὅτι ταύτην τὴν σοφίαν παρὰ Δάμωνος τοῦ ἡμετέρου ἑταίρου παρείληφεν, ὁ δὲ Δάμων τῷ προδίκῳ πολλὰ πλησιάζει, ὃς δὴ δοκεῖ τῶν σοφιστῶν κάλλιστα τὰ τοιαῦτα ὀνόματα διαιρεῖν.</p></sp><sp><speaker>Λάχης</speaker><p>καὶ γὰρ πρέπει, ὦ Σώκρατες, σοφιστῇ τὰ τοιαῦτα μᾶλλον κομψεύεσθαι ἢ ἀνδρὶ ὃν ἡ πόλις ἀξιοῖ αὑτῆς προεστάναι.
<milestone n="197e" unit="section"/></p></sp><sp><speaker>Σωκράτης</speaker><p>πρέπει μέν που, ὦ μακάριε, τῶν μεγίστων προστατοῦντι μεγίστης φρονήσεως μετέχειν· δοκεῖ δέ μοι Νικίας ἄξιος εἶναι ἐπισκέψεως, ὅποι ποτὲ βλέπων τοὔνομα τοῦτο τίθησι τὴν ἀνδρείαν.</p></sp><sp><speaker>Λάχης</speaker><p>αὐτὸς τοίνυν σκόπει, ὦ Σώκρατες.</p></sp><sp><speaker>Σωκράτης</speaker><p>τοῦτο μέλλω ποιεῖν, ὦ ἄριστε· μὴ μέντοι οἴου με ἀφήσειν σε τῆς κοινωνίας τοῦ λόγου, ἀλλὰ πρόσεχε τὸν νοῦν καὶ συσκόπει τὰ λεγόμενα.</p></sp><sp><speaker>Λάχης</speaker><p>ταῦτα δὴ ἔστω, εἰ δοκεῖ χρῆναι.</p></sp><sp><speaker>Σωκράτης</speaker><p>ἀλλὰ δοκεῖ. σὺ δέ, Νικία, λέγε ἡμῖν πάλιν ἐξ
<milestone unit="page" n="198"/><milestone n="198a" unit="section"/>ἀρχῆς· οἶσθ’ ὅτι τὴν ἀνδρείαν κατ’ ἀρχὰς τοῦ λόγου ἐσκοποῦμεν ὡς μέρος ἀρετῆς σκοποῦντες;</p></sp><sp><speaker>Νικίας</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν καὶ σὺ τοῦτο ἀπεκρίνω ὡς μόριον, ὄντων δὴ καὶ ἄλλων μερῶν, ἃ σύμπαντα ἀρετὴ κέκληται;</p></sp><sp><speaker>Νικίας</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἆρ’ οὖν ἅπερ ἐγὼ καὶ σὺ ταῦτα λέγεις; ἐγὼ δὲ καλῶ πρὸς ἀνδρείᾳ σωφροσύνην καὶ δικαιοσύνην καὶ ἄλλ’ ἄττα τοιαῦτα. οὐ καὶ σύ;
<milestone n="198b" unit="section"/></p></sp><sp><speaker>Νικίας</speaker><p>πάνυ μὲν οὖν.</p></sp><sp><speaker>Σωκράτης</speaker><p>ἔχε δή. ταῦτα μὲν γὰρ ὁμολογοῦμεν, περὶ δὲ τῶν δεινῶν καὶ θαρραλέων σκεψώμεθα, ὅπως μὴ σὺ μὲν ἄλλ’ ἄττα ἡγῇ, ἡμεῖς δὲ ἄλλα. ἃ μὲν οὖν ἡμεῖς ἡγούμεθα, φράσομέν σοι· σὺ δὲ ἂν μὴ ὁμολογῇς, διδάξεις. ἡγούμεθα δ’ ἡμεῖς δεινὰ μὲν εἶναι ἃ καὶ δέος παρέχει, θαρραλέα δὲ ἃ μὴ δέος παρέχει&mdash;δέος δὲ παρέχει οὐ τὰ γεγονότα οὐδὲ τὰ παρόντα τῶν κακῶν, ἀλλὰ τὰ προσδοκώμενα· δέος γὰρ εἶναι προσδοκίαν μέλλοντος κακοῦ&mdash;ἢ οὐχ οὕτω καὶ συνδοκεῖ, ὦ Λάχης;
<milestone n="198c" unit="section"/></p></sp><sp><speaker>Λάχης</speaker><p>πάνυ γε σφόδρα, ὦ Σώκρατες.</p></sp><sp><speaker>Σωκράτης</speaker><p>τὰ μὲν ἡμέτερα τοίνυν, ὦ Νικία, ἀκούεις, ὅτι δεινὰ μὲν τὰ μέλλοντα κακά φαμεν εἶναι, θαρραλέα δὲ τὰ μὴ κακὰ ἢ ἀγαθὰ μέλλοντα· σὺ δὲ ταύτῃ ἢ ἄλλῃ περὶ τούτων λέγεις;</p></sp><sp><speaker>Νικίας</speaker><p>ταύτῃ ἔγωγε.</p></sp><sp><speaker>Σωκράτης</speaker><p>τούτων δέ γε τὴν ἐπιστήμην ἀνδρείαν προσαγορεύεις;</p></sp><sp><speaker>Νικίας</speaker><p>κομιδῇ γε.</p></sp><sp><speaker>Σωκράτης</speaker><p>ἔτι δὴ τὸ τρίτον σκεψώμεθα εἰ συνδοκεῖ σοί τε καὶ ἡμῖν.</p></sp><sp><speaker>Νικίας</speaker><p>τὸ ποῖον δὴ τοῦτο;
<milestone n="198d" unit="section"/></p></sp><sp><speaker>Σωκράτης</speaker><p>ἐγὼ δὴ φράσω. δοκεῖ γὰρ δὴ ἐμοί τε καὶ τῷδε, περὶ ὅσων ἐστὶν ἐπιστήμη, οὐκ ἄλλη μὲν εἶναι περὶ γεγονότος εἰδέναι ὅπῃ γέγονεν, ἄλλη δὲ περὶ γιγνομένων ὅπῃ γίγνεται, ἄλλη δὲ ὅπῃ ἂν κάλλιστα γένοιτο καὶ γενήσεται τὸ μήπω γεγονός, ἀλλ’ ἡ αὐτή. οἷον περὶ τὸ ὑγιεινὸν εἰς ἅπαντας τοὺς χρόνους οὐκ ἄλλη τις ἢ ἰατρική, μία οὖσα, ἐφορᾷ καὶ γιγνόμενα καὶ γεγονότα καὶ γενησόμενα ὅπῃ
<milestone n="198e" unit="section"/>γενήσεται· καὶ περὶ τὰ ἐκ τῆς γῆς αὖ φυόμενα ἡ γεωργία ὡσαύτως ἔχει· καὶ δήπου τὰ περὶ τὸν πόλεμον αὐτοὶ ἂν μαρτυρήσαιτε ὅτι ἡ στρατηγία κάλλιστα προμηθεῖται τά τε ἄλλα καὶ περὶ τὸ μέλλον ἔσεσθαι, οὐδὲ τῇ μαντικῇ οἴεται δεῖν ὑπηρετεῖν ἀλλὰ ἄρχειν, ὡς εἰδυῖα κάλλιον
<milestone unit="page" n="199"/><milestone n="199a" unit="section"/>τὰ περὶ τὸν πόλεμον καὶ γιγνόμενα καὶ γενησόμενα· καὶ ὁ νόμος οὕτω τάττει, μὴ τὸν μάντιν τοῦ στρατηγοῦ ἄρχειν, ἀλλὰ τὸν στρατηγὸν τοῦ μάντεως. φήσομεν ταῦτα, ὦ Λάχης;</p></sp><sp><speaker>Λάχης</speaker><p>φήσομεν.</p></sp><sp><speaker>Σωκράτης</speaker><p>τί δέ; σὺ ἡμῖν, ὦ Νικία, σύμφῃς περὶ τῶν αὐτῶν τὴν αὐτὴν ἐπιστήμην καὶ ἐσομένων καὶ γιγνομένων καὶ γεγονότων ἐπαί̈ειν;</p></sp><sp><speaker>Νικίας</speaker><p>ἔγωγε· δοκεῖ γάρ μοι οὕτως, ὦ Σώκρατες.</p></sp><sp><speaker>Σωκράτης</speaker><p>οὐκοῦν, ὦ ἄριστε, καὶ ἡ ἀνδρεία τῶν δεινῶν ἐπιστήμη
<milestone n="199b" unit="section"/>ἐστὶν καὶ θαρραλέων, ὡς φῄς· ἦ γάρ;</p></sp><sp><speaker>Νικίας</speaker><p>ναί.</p></sp><sp><speaker>Σωκράτης</speaker><p>τὰ δὲ δεινὰ ὡμολόγηται καὶ τὰ θαρραλέα τὰ μὲν μέλλοντα ἀγαθά, τὰ δὲ μέλλοντα κακὰ εἶναι.</p></sp><sp><speaker>Νικίας</speaker><p>πάνυ γε.</p></sp><sp><speaker>Σωκράτης</speaker><p>ἡ δέ γ’ αὐτὴ ἐπιστήμη τῶν αὐτῶν καὶ μελλόντων καὶ πάντως ἐχόντων εἶναι.</p></sp><sp><speaker>Νικίας</speaker><p>ἔστι ταῦτα.</p></sp><sp><speaker>Σωκράτης</speaker><p>οὐ μόνον ἄρα τῶν δεινῶν καὶ θαρραλέων ἡ ἀνδρεία ἐπιστήμη ἐστίν· οὐ γὰρ μελλόντων μόνον πέρι τῶν ἀγαθῶν τε καὶ κακῶν ἐπαί̈ει, ἀλλὰ καὶ γιγνομένων καὶ γεγονότων
<milestone n="199c" unit="section"/>καὶ πάντως ἐχόντων, ὥσπερ αἱ ἄλλαι ἐπιστῆμαι.</p></sp><sp><speaker>Νικίας</speaker><p>ἔοικέν γε.</p></sp><sp><speaker>Σωκράτης</speaker><p>μέρος ἄρα ἀνδρείας ἡμῖν, ὦ Νικία, ἀπεκρίνω σχεδόν τι τρίτον· καίτοι ἡμεῖς ἠρωτῶμεν ὅλην ἀνδρείαν ὅτι εἴη. καὶ νῦν δή, ὡς ἔοικεν, κατὰ τὸν σὸν λόγον οὐ μόνον δεινῶν τε καὶ θαρραλέων ἐπιστήμη ἡ ἀνδρεία ἐστίν, ἀλλὰ σχεδόν τι ἡ περὶ πάντων ἀγαθῶν τε καὶ κακῶν καὶ πάντως ἐχόντων, ὡς
<milestone n="199d" unit="section"/>νῦν αὖ ὁ σὸς λόγος, ἀνδρεία ἂν εἴη. οὕτως αὖ μετατίθεσθαι ἢ πῶς λέγεις, ὦ Νικία;</p></sp><sp><speaker>Νικίας</speaker><p>ἔμοιγε δοκεῖ, ὦ Σώκρατες.</p></sp><sp><speaker>Σωκράτης</speaker><p>δοκεῖ οὖν σοι, ὦ δαιμόνιε, ἀπολείπειν ἄν τι ὁ τοιοῦτος ἀρετῆς, εἴπερ εἰδείη τά τε ἀγαθὰ πάντα καὶ παντάπασιν ὡς γίγνεται καὶ γενήσεται καὶ γέγονε, καὶ τὰ κακὰ ὡσαύτως; καὶ τοῦτον οἴει ἂν σὺ ἐνδεᾶ εἶναι σωφροσύνης ἢ δικαιοσύνης τε καὶ ὁσιότητος, ᾧ γε μόνῳ προσήκει καὶ περὶ θεοὺς καὶ περὶ ἀνθρώπους ἐξευλαβεῖσθαί τε τὰ δεινὰ καὶ τὰ
<milestone n="199e" unit="section"/>μή, καὶ τἀγαθὰ πορίζεσθαι, ἐπισταμένῳ ὀρθῶς προσομιλεῖν;</p></sp><sp><speaker>Νικίας</speaker><p>λέγειν τὶ ὦ Σώκρατές μοι δοκεῖς.</p></sp><sp><speaker>Σωκράτης</speaker><p>οὐκ ἄρα, ὦ Νικία, μόριον ἀρετῆς ἂν εἴη τὸ νῦν σοι λεγόμενον, ἀλλὰ σύμπασα ἀρετή.</p></sp><sp><speaker>Νικίας</speaker><p>ἔοικεν.</p></sp><sp><speaker>Σωκράτης</speaker><p>καὶ μὴν ἔφαμέν γε τὴν ἀνδρείαν μόριον εἶναι ἓν τῶν τῆς ἀρετῆς.</p></sp><sp><speaker>Νικίας</speaker><p>ἔφαμεν γάρ.</p></sp><sp><speaker>Σωκράτης</speaker><p>τὸ δέ γε νῦν λεγόμενον οὐ φαίνεται.</p></sp><sp><speaker>Νικίας</speaker><p>οὐκ ἔοικεν.</p></sp><sp><speaker>Σωκράτης</speaker><p>οὐκ ἄρα ηὑρήκαμεν, ὦ Νικία, ἀνδρεία ὅτι ἔστιν.</p></sp><sp><speaker>Νικίας</speaker><p>οὐ φαινόμεθα.</p></sp><sp><speaker>Λάχης</speaker><p>καὶ μὴν ἔγωγε, ὦ φίλε Νικία, ᾤμην σε εὑρήσειν,
<milestone unit="page" n="200"/><milestone n="200a" unit="section"/>ἐπειδὴ ἐμοῦ κατεφρόνησας Σωκράτει ἀποκριναμένου· πάνυ δὴ μεγάλην ἐλπίδα εἶχον, ὡς τῇ παρὰ τοῦ Δάμωνος σοφίᾳ αὐτὴν ἀνευρήσεις.</p></sp><sp><speaker>Νικίας</speaker><p>εὖ γε, ὦ Λάχης, ὅτι οὐδὲν οἴει σὺ ἔτι πρᾶγμα εἶναι ὅτι αὐτὸς ἄρτι ἐφάνης ἀνδρείας πέρι οὐδὲν εἰδώς, ἀλλ’ εἰ καὶ ἐγὼ ἕτερος τοιοῦτος ἀναφανήσομαι, πρὸς τοῦτο βλέπεις, καὶ οὐδὲν ἔτι διοίσει, ὡς ἔοικε, σοὶ μετ’ ἐμοῦ μηδὲν εἰδέναι ὧν προσήκει ἐπιστήμην ἔχειν ἀνδρὶ οἰομένῳ τὶ εἶναι. σὺ
<milestone n="200b" unit="section"/>μὲν οὖν μοι δοκεῖς ὡς ἀληθῶς ἀνθρώπειον πρᾶγμα ἐργάζεσθαι οὐδὲ πρὸς σαυτὸν βλέπειν ἀλλὰ πρὸς τοὺς ἄλλους· ἐγὼ δ’ οἶμαι ἐμοὶ περὶ ὧν ἐλέγομεν νῦν τε ἐπιεικῶς εἰρῆσθαι, καὶ εἴ τι αὐτῶν μὴ ἱκανῶς εἴρηται, ὕστερον ἐπανορθώσεσθαι καὶ μετὰ Δάμωνος&mdash;οὗ σύ που οἴει καταγελᾶν, καὶ ταῦτα οὐδ’ ἰδὼν πώποτε τὸν Δάμωνα&mdash;καὶ μετ’ ἄλλων· καὶ ἐπειδὰν βεβαιώσωμαι αὐτά, διδάξω καὶ σέ, καὶ οὐ φθονήσω· δοκεῖς
<milestone n="200c" unit="section"/>γάρ μοι καὶ μάλα σφόδρα δεῖσθαι μαθεῖν.</p></sp><sp><speaker>Λάχης</speaker><p>σοφὸς γάρ τοι σὺ εἶ, ὦ Νικία. ἀλλ’ ὅμως ἐγὼ Λυσιμάχῳ τῷδε καὶ Μελησίᾳ συμβουλεύω σὲ μὲν καὶ ἐμὲ περὶ τῆς παιδείας τῶν νεανίσκων χαίρειν ἐᾶν, Σωκράτη δὲ τουτονί, ὅπερ ἐξ ἀρχῆς ἔλεγον, μὴ ἀφιέναι· εἰ δὲ καὶ ἐμοὶ ἐν ἡλικίᾳ ἦσαν οἱ παῖδες, ταὐτὰ ἂν ταῦτ’ ἐποίουν.</p></sp><sp><speaker>Νικίας</speaker><p>ταῦτα μὲν κἀγὼ συγχωρῶ· ἐάνπερ ἐθέλῃ Σωκράτης τῶν μειρακίων ἐπιμελεῖσθαι, μηδένα ἄλλον ζητεῖν. ἐπεὶ κἂν
<milestone n="200d" unit="section"/>ἐγὼ τὸν Νικήρατον τούτῳ ἥδιστα ἐπιτρέποιμι, εἰ ἐθέλοι οὗτος· ἀλλὰ γὰρ ἄλλους μοι ἑκάστοτε συνίστησιν, ὅταν τι αὐτῷ περὶ τούτου μνησθῶ, αὐτὸς δὲ οὐκ ἐθέλει. ἀλλ’ ὅρα, ὦ Λυσίμαχε, εἴ τι σοῦ ἂν μᾶλλον ὑπακούοι Σωκράτης.</p></sp><sp><speaker>Λυσίμαχος</speaker><p>δίκαιόν γέ τοι, ὦ Νικία, ἐπεὶ καὶ ἐγὼ τούτῳ πολλὰ ἂν ἐθελήσαιμι ποιεῖν, ἃ οὐκ ἂν ἄλλοις πάνυ πολλοῖς ἐθέλοιμι. πῶς οὖν φῄς, ὦ Σώκρατες; ὑπακούσῃ τι καὶ συμπροθυμήσῃ ὡς βελτίστοις γενέσθαι τοῖς μειρακίοις;
<milestone n="200e" unit="section"/></p></sp><sp><speaker>Σωκράτης</speaker><p>καὶ γὰρ ἂν δεινὸν εἴη, ὦ Λυσίμαχε, τοῦτό γε, μὴ ἐθέλειν τῳ συμπροθυμεῖσθαι ὡς βελτίστῳ γενέσθαι. εἰ μὲν οὖν ἐν τοῖς διαλόγοις τοῖς ἄρτι ἐγὼ μὲν ἐφάνην εἰδώς, τώδε δὲ μὴ εἰδότε, δίκαιον ἂν ἦν ἐμὲ μάλιστα ἐπὶ τοῦτο τὸ ἔργον παρακαλεῖν, νῦν δ’ ὁμοίως γὰρ πάντες ἐν ἀπορίᾳ ἐγενόμεθα· τί οὖν ἄν τις ἡμῶν τίνα προαιροῖτο; ἐμοὶ μὲν οὖν δὴ αὐτῷ
<milestone unit="page" n="201"/><milestone n="201a" unit="section"/>δοκεῖ οὐδένα· ἀλλ’ ἐπειδὴ ταῦτα οὕτως ἔχει, σκέψασθε ἄν τι δόξω συμβουλεύειν ὑμῖν. ἐγὼ γάρ φημι χρῆναι, ὦ ἄνδρες &mdash;οὐδεὶς γὰρ ἔκφορος λόγος&mdash;κοινῇ πάντας ἡμᾶς ζητεῖν μάλιστα μὲν ἡμῖν αὐτοῖς διδάσκαλον ὡς ἄριστον&mdash;δεόμεθα γάρ&mdash;ἔπειτα καὶ τοῖς μειρακίοις, μήτε χρημάτων φειδομένους μήτε ἄλλου μηδενός· ἐᾶν δὲ ἡμᾶς αὐτοὺς ἔχειν ὡς νῦν ἔχομεν οὐ συμβουλεύω. εἰ δέ τις ἡμῶν καταγελάσεται, ὅτι
    <milestone n="201b" unit="section"/>τηλικοίδε ὄντες εἰς διδασκάλων ἀξιοῦμεν φοιτᾶν, τὸν Ὅμηρον δοκεῖ μοι χρῆναι προβάλλεσθαι, ὃς ἔφη οὐκ <quote type="verse paraphrase">a)gaqh\n</quote><bibl n="Hom. Od. 17.347">Hom. Od. 17.347</bibl> εἶναι <quote type="continued">ai)dw= kexrhme/nw| a)ndri\ parei=nai</quote>. καὶ ἡμεῖς οὖν ἐάσαντες χαίρειν εἴ τίς τι ἐρεῖ, κοινῇ ἡμῶν αὐτῶν καὶ τῶν μειρακίων ἐπιμέλειαν ποιησώμεθα.</p></sp><sp><speaker>Λυσίμαχος</speaker><p>ἐμοὶ μὲν ἀρέσκει, ὦ Σώκρατες, ἃ λέγεις· καὶ ἐθέλω, ὅσῳπερ γεραίτατός εἰμι, τοσούτῳ προθυμότατα μανθάνειν μετὰ τῶν νεανίσκων. ἀλλά μοι οὑτωσὶ ποίησον· αὔριον
<milestone n="201c" unit="section"/>ἕωθεν ἀφίκου οἴκαδε καὶ μὴ ἄλλως ποιήσῃς, ἵνα βουλευσώμεθα περὶ αὐτῶν τούτων, τὸ δὲ νῦν εἶναι τὴν συνουσίαν διαλύσωμεν.</p></sp><sp><speaker>Σωκράτης</speaker><p>ἀλλὰ ποιήσω, ὦ Λυσίμαχε, ταῦτα, καὶ ἥξω παρὰ σὲ αὔριον, ἐὰν θεὸς ἐθέλῃ.</p></sp></body></text>

<text n="Lysis"><body>
<head>Λύσις</head>
<castList><castItem type="role"><role>*swkra/ths</role></castItem></castList>
<milestone unit="page" n="203"/><milestone n="203a" unit="section"/><sp><speaker>Σωκράτης</speaker><p>ἐπορευόμην μὲν ἐξ Ἀκαδημείας εὐθὺ Λυκείου τὴν ἔξω τείχους ὑπ’ αὐτὸ τὸ τεῖχος· ἐπειδὴ δ’ ἐγενόμην κατὰ τὴν πυλίδα ᾗ ἡ Πάνοπος κρήνη, ἐνταῦθα συνέτυχον Ἱπποθάλει τε τῷ Ἱερωνύμου καὶ Κτησίππῳ τῷ Παιανιεῖ καὶ ἄλλοις μετὰ τούτων νεανίσκοις ἁθρόοις συνεστῶσι. καί με προσιόντα ὁ Ἱπποθάλης ἰδών, ὦ Σώκρατες, ἔφη, ποῖ δὴ πορεύῃ καὶ
<milestone n="203b" unit="section"/>πόθεν;<milestone ed="P" unit="para"/>ἐξ Ἀκαδημείας, ἦν δ’ ἐγώ, πορεύομαι εὐθὺ Λυκείου.<milestone ed="P" unit="para"/>δεῦρο δή, ἦ δ’ ὅς, εὐθὺ ἡμῶν. οὐ παραβάλλεις; ἄξιον μέντοι.<milestone ed="P" unit="para"/>ποῖ, ἔφην ἐγώ, λέγεις, καὶ παρὰ τίνας τοὺς ὑμᾶς;<milestone ed="P" unit="para"/>δεῦρο, ἔφη, δείξας μοι ἐν τῷ καταντικρὺ τοῦ τείχους περίβολόν τέ τινα καὶ θύραν ἀνεῳγμένην. διατρίβομεν δέ, ἦ δ’ ὅς, αὐτόθι ἡμεῖς τε αὐτοὶ καὶ ἄλλοι πάνυ πολλοὶ καὶ καλοί.
<milestone unit="page" n="204"/><milestone n="204a" unit="section"/><milestone ed="P" unit="para"/>ἔστιν δὲ δὴ τί τοῦτο, καὶ τίς ἡ διατριβή;<milestone ed="P" unit="para"/>παλαίστρα, ἔφη, νεωστὶ ᾠκοδομημένη· ἡ δὲ διατριβὴ τὰ πολλὰ ἐν λόγοις, ὧν ἡδέως ἄν σοι μεταδιδοῖμεν.<milestone ed="P" unit="para"/>καλῶς γε, ἦν δ’ ἐγώ, ποιοῦντες· διδάσκει δὲ τίς αὐτόθι;<milestone ed="P" unit="para"/>σὸς ἑταῖρός γε, ἦ δ’ ὅς, καὶ ἐπαινέτης, Μίκκος.<milestone ed="P" unit="para"/>μὰ Δία, ἦν δ’ ἐγώ, οὐ φαῦλός γε ἁνήρ, ἀλλ’ ἱκανὸς σοφιστής.<milestone ed="P" unit="para"/>βούλει οὖν ἕπεσθαι, ἔφη, ἵνα καὶ ἴδῃς τοὺς ὄντας αὐτόθι &lsqb;αὐτοῦ&rsqb;;
<milestone n="204b" unit="section"/><milestone ed="P" unit="para"/>πρῶτον ἡδέως ἀκούσαιμ’ ἂν ἐπὶ τῷ καὶ εἴσειμι καὶ τίς ὁ καλός.<milestone ed="P" unit="para"/>ἄλλος, ἔφη, ἄλλῳ ἡμῶν δοκεῖ, ὦ Σώκρατες.<milestone ed="P" unit="para"/>σοὶ δὲ δὴ τίς, ὦ Ἱππόθαλες; τοῦτό μοι εἰπέ.<milestone ed="P" unit="para"/>καὶ ὃς ἐρωτηθεὶς ἠρυθρίασεν. καὶ ἐγὼ εἶπον· ὦ παῖ Ἱερωνύμου Ἱππόθαλες, τοῦτο μὲν μηκέτι εἴπῃς, εἴτε ἐρᾷς του εἴτε μή· οἶδα γὰρ ὅτι οὐ μόνον ἐρᾷς, ἀλλὰ καὶ πόρρω ἤδη εἶ πορευόμενος τοῦ ἔρωτος. εἰμὶ δ’ ἐγὼ τὰ μὲν ἄλλα φαῦλος
<milestone n="204c" unit="section"/>καὶ ἄχρηστος, τοῦτο δέ μοί πως ἐκ θεοῦ δέδοται, ταχὺ οἵῳ τ’ εἶναι γνῶναι ἐρῶντά τε καὶ ἐρώμενον.<milestone ed="P" unit="para"/>καὶ ὃς ἀκούσας πολὺ ἔτι μᾶλλον ἠρυθρίασεν. ὁ οὖν Κτήσιππος, Ἀστεῖόν γε, ἦ δ’ ὅς, ὅτι ἐρυθριᾷς, ὦ Ἱππόθαλες, καὶ ὀκνεῖς εἰπεῖν Σωκράτει τοὔνομα· ἐὰν δ’ οὗτος καὶ σμικρὸν χρόνον συνδιατρίψῃ σοι, παραταθήσεται ὑπὸ σοῦ ἀκούων θαμὰ λέγοντος. ἡμῶν γοῦν, ὦ Σώκρατες, ἐκκεκώφωκε τὰ
<milestone n="204d" unit="section"/>ὦτα καὶ ἐμπέπληκε Λύσιδος· ἂν μὲν δὴ καὶ ὑποπίῃ, εὐμαρία ἡμῖν ἐστιν καὶ ἐξ ὕπνου ἐγρομένοις Λύσιδος οἴεσθαι τοὔνομα ἀκούειν. καὶ ἃ μὲν καταλογάδην διηγεῖται, δεινὰ ὄντα, οὐ πάνυ τι δεινά ἐστιν, ἀλλ’ ἐπειδὰν τὰ ποιήματα ἡμῶν ἐπιχειρήσῃ καταντλεῖν καὶ συγγράμματα. καὶ ὅ ἐστιν τούτων δεινότερον, ὅτι καὶ ᾄδει εἰς τὰ παιδικὰ φωνῇ θαυμασίᾳ, ἣν ἡμᾶς δεῖ ἀκούοντας ἀνέχεσθαι. νῦν δὲ ἐρωτώμενος ὑπὸ σοῦ ἐρυθριᾷ.
<milestone n="204e" unit="section"/><milestone ed="P" unit="para"/>ἔστιν δέ, ἦν δ’ ἐγώ, ὁ Λύσις νέος τις, ὡς ἔοικε· τεκμαίρομαι δέ, ὅτι ἀκούσας τοὔνομα οὐκ ἔγνων.<milestone ed="P" unit="para"/>οὐ γὰρ πάνυ, ἔφη, τὶ αὐτοῦ τοὔνομα λέγουσιν, ἀλλ’ ἔτι πατρόθεν ἐπονομάζεται διὰ τὸ σφόδρα τὸν πατέρα γιγνώσκεσθαι αὐτοῦ. ἐπεὶ εὖ οἶδ’ ὅτι πολλοῦ δεῖς τὸ εἶδος ἀγνοεῖν τοῦ παιδός· ἱκανὸς γὰρ καὶ ἀπὸ μόνου τούτου γιγνώσκεσθαι.<milestone ed="P" unit="para"/>λεγέσθω, ἦν δ’ ἐγώ, οὗτινος ἔστιν.<milestone ed="P" unit="para"/>Δημοκράτους, ἔφη, τοῦ Αἰξωνέως ὁ πρεσβύτατος ὑός.<milestone ed="P" unit="para"/>εἶεν, ἦν δ’ ἐγώ, ὦ Ἱππόθαλες, ὡς γενναῖον καὶ νεανικὸν τοῦτον τὸν ἔρωτα πανταχῇ ἀνηῦρες· καί μοι ἴθι ἐπίδειξαι ἃ
<milestone unit="page" n="205"/><milestone n="205a" unit="section"/>καὶ τοῖσδε ἐπιδείκνυσαι, ἵνα εἰδῶ εἰ ἐπίστασαι ἃ χρὴ ἐραστὴν περὶ παιδικῶν πρὸς αὐτὸν ἢ πρὸς ἄλλους λέγειν.<milestone ed="P" unit="para"/>τούτων δέ τι, ἔφη, σταθμᾷ, ὦ Σώκρατες, ὧν ὅδε λέγει;<milestone ed="P" unit="para"/>πότερον, ἦν δ’ ἐγώ, καὶ τὸ ἐρᾶν ἔξαρνος εἶ οὗ λέγει ὅδε;<milestone ed="P" unit="para"/>οὐκ ἔγωγε, ἔφη, ἀλλὰ μὴ ποιεῖν εἰς τὰ παιδικὰ μηδὲ συγγράφειν.<milestone ed="P" unit="para"/>οὐχ ὑγιαίνει, ἔφη ὁ Κτήσιππος, ἀλλὰ ληρεῖ τε καὶ μαίνεται.<milestone ed="P" unit="para"/>καὶ ἐγὼ εἶπον· ὦ Ἱππόθαλες, οὔ τι τῶν μέτρων δέομαι
<milestone n="205b" unit="section"/>ἀκοῦσαι οὐδὲ μέλος εἴ τι πεποίηκας εἰς τὸν νεανίσκον, ἀλλὰ τῆς διανοίας, ἵνα εἰδῶ τίνα τρόπον προσφέρῃ πρὸς τὰ παιδικά.<milestone ed="P" unit="para"/>ὅδε δήπου σοι, ἔφη, ἐρεῖ· ἀκριβῶς γὰρ ἐπίσταται καὶ μέμνηται, εἴπερ, ὡς λέγει, ὑπ’ ἐμοῦ ἀεὶ ἀκούων διατεθρύληται.<milestone ed="P" unit="para"/>νὴ τοὺς θεούς, ἔφη ὁ Κτήσιππος, πάνυ γε. καὶ γάρ ἐστι καταγέλαστα, ὦ Σώκρατες. τὸ γὰρ ἐραστὴν ὄντα καὶ διαφερόντως τῶν ἄλλων τὸν νοῦν προσέχοντα τῷ παιδὶ ἴδιον
<milestone n="205c" unit="section"/>μὲν μηδὲν ἔχειν λέγειν ὃ οὐχὶ κἂν παῖς εἴποι, πῶς οὐχὶ καταγέλαστον; ἃ δὲ ἡ πόλις ὅλη ᾄδει περὶ Δημοκράτους καὶ Λύσιδος τοῦ πάππου τοῦ παιδὸς καὶ πάντων πέρι τῶν προγόνων, πλούτους τε καὶ ἱπποτροφίας καὶ νίκας Πυθοῖ καὶ Ἰσθμοῖ καὶ Νεμέᾳ τεθρίπποις τε καὶ κέλησι, ταῦτα ποιεῖ τε καὶ λέγει, πρὸς δὲ τούτοις ἔτι τούτων κρονικώτερα. τὸν γὰρ τοῦ Ἡρακλέους ξενισμὸν πρῴην ἡμῖν ἐν ποιήματί τινι διῄει, ὡς διὰ τὴν τοῦ Ἡρακλέους συγγένειαν ὁ πρόγονος αὐτῶν
<milestone n="205d" unit="section"/>ὑποδέξαιτο τὸν Ἡρακλέα, γεγονὼς αὐτὸς ἐκ Διός τε καὶ τῆς τοῦ δήμου ἀρχηγέτου θυγατρός, ἅπερ αἱ γραῖαι ᾄδουσι, καὶ ἄλλα πολλὰ τοιαῦτα, ὦ Σώκρατες· ταῦτ’ ἐστὶν ἃ οὗτος λέγων τε καὶ ᾄδων ἀναγκάζει καὶ ἡμᾶς ἀκροᾶσθαι.<milestone ed="P" unit="para"/>καὶ ἐγὼ ἀκούσας εἶπον· ὦ καταγέλαστε Ἱππόθαλες, πρὶν νενικηκέναι ποιεῖς τε καὶ ᾄδεις εἰς σαυτὸν ἐγκώμιον;<milestone ed="P" unit="para"/>ἀλλ’ οὐκ εἰς ἐμαυτόν, ἔφη, ὦ Σώκρατες, οὔτε ποιῶ οὔτε ᾄδω.<milestone ed="P" unit="para"/>οὐκ οἴει γε, ἦν δ’ ἐγώ.<milestone ed="P" unit="para"/>τὸ δὲ πῶς ἔχει; ἔφη.
<milestone n="205e" unit="section"/><milestone ed="P" unit="para"/>πάντων μάλιστα, εἶπον, εἰς σὲ τείνουσιν αὗται αἱ ᾠδαί. ἐὰν μὲν γὰρ ἕλῃς τὰ παιδικὰ τοιαῦτα ὄντα, κόσμος σοι ἔσται τὰ λεχθέντα καὶ ᾀσθέντα καὶ τῷ ὄντι ἐγκώμια ὥσπερ νενικηκότι, ὅτι τοιούτων παιδικῶν ἔτυχες· ἐὰν δέ σε διαφύγῃ, ὅσῳ ἂν μείζω σοι εἰρημένα ᾖ ἐγκώμια περὶ τῶν παιδικῶν, τοσούτῳ μειζόνων δόξεις καλῶν τε καὶ ἀγαθῶν ἐστερημένος
<milestone unit="page" n="206"/><milestone n="206a" unit="section"/>καταγέλαστος εἶναι. ὅστις οὖν τὰ ἐρωτικά, ὦ φίλε, σοφός, οὐκ ἐπαινεῖ τὸν ἐρώμενον πρὶν ἂν ἕλῃ, δεδιὼς τὸ μέλλον ὅπῃ ἀποβήσεται. καὶ ἅμα οἱ καλοί, ἐπειδάν τις αὐτοὺς ἐπαινῇ καὶ αὔξῃ, φρονήματος ἐμπίμπλανται καὶ μεγαλαυχίας· ἢ οὐκ οἴει;<milestone ed="P" unit="para"/>ἔγωγε, ἔφη.<milestone ed="P" unit="para"/>οὐκοῦν ὅσῳ ἂν μεγαλαυχότεροι ὦσιν, δυσαλωτότεροι γίγνονται;<milestone ed="P" unit="para"/>εἰκός γε.<milestone ed="P" unit="para"/>ποῖός τις οὖν ἄν σοι δοκεῖ θηρευτὴς εἶναι, εἰ ἀνασοβοῖ θηρεύων καὶ δυσαλωτοτέραν τὴν ἄγραν ποιοῖ;
<milestone n="206b" unit="section"/><milestone ed="P" unit="para"/>δῆλον ὅτι φαῦλος.<milestone ed="P" unit="para"/>καὶ μὲν δὴ λόγοις τε καὶ ᾠδαῖς μὴ κηλεῖν ἀλλ’ ἐξαγριαίνειν πολλὴ ἀμουσία· ἦ γάρ;<milestone ed="P" unit="para"/>δοκεῖ μοι.<milestone ed="P" unit="para"/>σκόπει δή, ὦ Ἱππόθαλες, ὅπως μὴ πᾶσι τούτοις ἔνοχον σαυτὸν ποιήσεις διὰ τὴν ποίησιν· καίτοι οἶμαι ἐγὼ ἄνδρα ποιήσει βλάπτοντα ἑαυτὸν οὐκ ἄν σε ἐθέλειν ὁμολογῆσαι ὡς ἀγαθός ποτ’ ἐστὶν ποιητής, βλαβερὸς ὢν ἑαυτῷ.<milestone ed="P" unit="para"/>οὐ μὰ τὸν Δία, ἔφη· πολλὴ γὰρ ἂν ἀλογία εἴη. ἀλλὰ διὰ
<milestone n="206c" unit="section"/>ταῦτα δή σοι, ὦ Σώκρατες, ἀνακοινοῦμαι, καὶ εἴ τι ἄλλο ἔχεις, συμβούλευε τίνα ἄν τις λόγον διαλεγόμενος ἢ τί πράττων προσφιλὴς παιδικοῖς γένοιτο.<milestone ed="P" unit="para"/>οὐ ῥᾴδιον, ἦν δ’ ἐγώ, εἰπεῖν· ἀλλ’ εἴ μοι ἐθελήσαις αὐτὸν ποιῆσαι εἰς λόγους ἐλθεῖν, ἴσως ἂν δυναίμην σοι ἐπιδεῖξαι ἃ χρὴ αὐτῷ διαλέγεσθαι ἀντὶ τούτων ὧν οὗτοι λέγειν τε καὶ ᾄδειν φασί σε.<milestone ed="P" unit="para"/>ἀλλ’ οὐδέν, ἔφη, χαλεπόν. ἂν γὰρ εἰσέλθῃς μετὰ Κτησίππου τοῦδε καὶ καθεζόμενος διαλέγῃ, οἶμαι μὲν καὶ αὐτός σοι πρόσεισι&mdash;φιλήκοος γάρ, ὦ Σώκρατες, διαφερόντως
<milestone n="206d" unit="section"/>ἐστίν, καὶ ἅμα, ὡς Ἑρμαῖα ἄγουσιν, ἀναμεμειγμένοι ἐν ταὐτῷ εἰσιν οἵ τε νεανίσκοι καὶ οἱ παῖδες&mdash;πρόσεισιν οὖν σοι. εἰ δὲ μή, Κτησίππῳ συνήθης ἐστὶν διὰ τὸν τούτου ἀνεψιὸν Μενέξενον· Μενεξένῳ μὲν γὰρ δὴ πάντων μάλιστα ἑταῖρος ὢν τυγχάνει. καλεσάτω οὖν οὗτος αὐτόν, ἐὰν ἄρα μὴ προσίῃ αὐτός.<milestone ed="P" unit="para"/>ταῦτα, ἦν δ’ ἐγώ, χρὴ ποιεῖν. καὶ ἅμα λαβὼν τὸν
<milestone n="206e" unit="section"/>Κτήσιππον προσῇα εἰς τὴν παλαίστραν· οἱ δ’ ἄλλοι ὕστεροι ἡμῶν ᾖσαν.<milestone ed="P" unit="para"/>εἰσελθόντες δὲ κατελάβομεν αὐτόθι τεθυκότας τε τοὺς παῖδας καὶ τὰ περὶ τὰ ἱερεῖα σχεδόν τι ἤδη πεποιημένα, ἀστραγαλίζοντάς τε δὴ καὶ κεκοσμημένους ἅπαντας. οἱ μὲν οὖν πολλοὶ ἐν τῇ αὐλῇ ἔπαιζον ἔξω, οἱ δέ τινες τοῦ ἀποδυτηρίου ἐν γωνίᾳ ἠρτίαζον ἀστραγάλοις παμπόλλοις, ἐκ φορμίσκων τινῶν προαιρούμενοι· τούτους δὲ περιέστασαν ἄλλοι θεωροῦντες. ὧν δὴ καὶ ὁ Λύσις ἦν, καὶ εἱστήκει ἐν
<milestone unit="page" n="207"/><milestone n="207a" unit="section"/>τοῖς παισί τε καὶ νεανίσκοις ἐστεφανωμένος καὶ τὴν ὄψιν διαφέρων, οὐ τὸ καλὸς εἶναι μόνον ἄξιος ἀκοῦσαι, ἀλλ’ ὅτι καλός τε κἀγαθός. καὶ ἡμεῖς εἰς τὸ καταντικρὺ ἀποχωρήσαντες ἐκαθεζόμεθα&mdash;ἦν γὰρ αὐτόθι ἡσυχία&mdash;καί τι ἀλλήλοις διελεγόμεθα. περιστρεφόμενος οὖν ὁ Λύσις θαμὰ ἐπεσκοπεῖτο ἡμᾶς, καὶ δῆλος ἦν ἐπιθυμῶν προσελθεῖν. τέως μὲν οὖν ἠπόρει τε καὶ ὤκνει μόνος προσιέναι, ἔπειτα ὁ Μενέξενος
<milestone n="207b" unit="section"/>ἐκ τῆς αὐλῆς μεταξὺ παίζων εἰσέρχεται, καὶ ὡς εἶδεν ἐμέ τε καὶ τὸν Κτήσιππον, ᾔει παρακαθιζησόμενος· ἰδὼν οὖν αὐτὸν ὁ Λύσις εἵπετο καὶ συμπαρεκαθέζετο μετὰ τοῦ Μενεξένου. προσῆλθον δὴ καὶ οἱ ἄλλοι, καὶ δὴ καὶ ὁ Ἱπποθάλης, ἐπειδὴ πλείους ἑώρα ἐφισταμένους, τούτους ἐπηλυγισάμενος προσέστη ᾗ μὴ ᾤετο κατόψεσθαι τὸν λύσιν, δεδιὼς μὴ αὐτῷ ἀπεχθάνοιτο· καὶ οὕτω προσεστὼς ἠκροᾶτο.<milestone ed="P" unit="para"/>καὶ ἐγὼ πρὸς τὸν Μενέξενον ἀποβλέψας, ὦ παῖ Δημοφῶντος,
<milestone n="207c" unit="section"/>ἦν δ’ ἐγώ, πότερος ὑμῶν πρεσβύτερος;<milestone ed="P" unit="para"/>ἀμφισβητοῦμεν, ἔφη.<milestone ed="P" unit="para"/>οὐκοῦν καὶ ὁπότερος γενναιότερος, ἐρίζοιτ’ ἄν, ἦν δ’ ἐγώ.<milestone ed="P" unit="para"/>πάνυ γε, ἔφη.<milestone ed="P" unit="para"/>καὶ μὴν ὁπότερός γε καλλίων, ὡσαύτως.<milestone ed="P" unit="para"/>ἐγελασάτην οὖν ἄμφω.<milestone ed="P" unit="para"/>οὐ μὴν ὁπότερός γε, ἔφην, πλουσιώτερος ὑμῶν, οὐκ ἐρήσομαι· φίλω γάρ ἐστον. ἦ γάρ;<milestone ed="P" unit="para"/>πάνυ γ’, ἐφάτην.<milestone ed="P" unit="para"/>οὐκοῦν κοινὰ τά γε φίλων λέγεται, ὥστε τούτῳ γε οὐδὲν διοίσετον, εἴπερ ἀληθῆ περὶ τῆς φιλίας λέγετον.<milestone ed="P" unit="para"/>συνεφάτην.
<milestone n="207d" unit="section"/><milestone ed="P" unit="para"/>ἐπεχείρουν δὴ μετὰ τοῦτο ἐρωτᾶν ὁπότερος δικαιότερος καὶ σοφώτερος αὐτῶν εἴη. μεταξὺ οὖν τις προσελθὼν ἀνέστησε τὸν Μενέξενον, φάσκων καλεῖν τὸν παιδοτρίβην· ἐδόκει γάρ μοι ἱεροποιῶν τυγχάνειν. ἐκεῖνος μὲν οὖν ᾤχετο· ἐγὼ δὲ τὸν λύσιν ἠρόμην, ἦ που, ἦν δ’ ἐγώ, ὦ Λύσι, σφόδρα φιλεῖ σε ὁ πατὴρ καὶ ἡ μήτηρ;</p></sp><sp><p>πάνυ γε, ἦ δ’ ὅς.</p></sp><sp><p>οὐκοῦν βούλοιντο ἄν σε ὡς εὐδαιμονέστατον εἶναι;</p></sp><sp><p>
<milestone n="207e" unit="section"/>πῶς γὰρ οὔ;</p></sp><sp><p>δοκεῖ δέ σοι εὐδαίμων εἶναι ἄνθρωπος δουλεύων τε καὶ ᾧ μηδὲν ἐξείη ποιεῖν ὧν ἐπιθυμοῖ;</p></sp><sp><p>μὰ Δί’ οὐκ ἔμοιγε, ἔφη.</p></sp><sp><p>οὐκοῦν εἴ σε φιλεῖ ὁ πατὴρ καὶ ἡ μήτηρ καὶ εὐδαίμονά σε ἐπιθυμοῦσι γενέσθαι, τοῦτο παντὶ τρόπῳ δῆλον ὅτι προθυμοῦνται ὅπως ἂν εὐδαιμονοίης.</p></sp><sp><p>πῶς γὰρ οὐχί; ἔφη.</p></sp><sp><p>ἐῶσιν ἄρα σε ἃ βούλει ποιεῖν, καὶ οὐδὲν ἐπιπλήττουσιν οὐδὲ διακωλύουσι ποιεῖν ὧν ἂν ἐπιθυμῇς;</p></sp><sp><p>ναὶ μὰ Δία ἐμέ γε, ὦ Σώκρατες, καὶ μάλα γε πολλὰ κωλύουσιν.</p></sp><sp><p>πῶς λέγεις; ἦν δ’ ἐγώ. βουλόμενοί σε μακάριον
<milestone unit="page" n="208"/><milestone n="208a" unit="section"/>εἶναι διακωλύουσι τοῦτο ποιεῖν ὃ ἂν βούλῃ; ὧδε δέ μοι λέγε. ἢν ἐπιθυμήσῃς ἐπί τινος τῶν τοῦ πατρὸς ἁρμάτων ὀχεῖσθαι λαβὼν τὰς ἡνίας, ὅταν ἁμιλλᾶται, οὐκ ἂν ἐῷέν σε ἀλλὰ διακωλύοιεν;</p></sp><sp><p>μὰ Δί’ οὐ μέντοι ἄν, ἔφη, ἐῷεν.</p></sp><sp><p>ἀλλὰ τίνα μήν;</p></sp><sp><p>ἔστιν τις ἡνίοχος παρὰ τοῦ πατρὸς μισθὸν φέρων.</p></sp><sp><p>πῶς λέγεις; μισθωτῷ μᾶλλον ἐπιτρέπουσιν ἢ σοὶ ποιεῖν ὅτι ἂν βούληται περὶ τοὺς ἵππους, καὶ προσέτι
<milestone n="208b" unit="section"/>αὐτοῦ τούτου ἀργύριον τελοῦσιν;</p></sp><sp><p>ἀλλὰ τί μήν; ἔφη.</p></sp><sp><p>ἀλλὰ τοῦ ὀρικοῦ ζεύγους οἶμαι ἐπιτρέπουσίν σοι ἄρχειν, κἂν εἰ βούλοιο λαβὼν τὴν μάστιγα τύπτειν, ἐῷεν ἄν.</p></sp><sp><p>πόθεν, ἦ δ’ ὅς, ἐῷεν;</p></sp><sp><p>τί δέ; ἦν δ’ ἐγώ· οὐδενὶ ἔξεστιν αὐτοὺς τύπτειν;</p></sp><sp><p>καὶ μάλα, ἔφη, τῷ ὀρεοκόμῳ.</p></sp><sp><p>δούλῳ ὄντι ἢ ἐλευθέρῳ;</p></sp><sp><p>δούλῳ, ἔφη.</p></sp><sp><p>καὶ δοῦλον, ὡς ἔοικεν, ἡγοῦνται περὶ πλείονος ἢ σὲ τὸν ὑόν, καὶ ἐπιτρέπουσι τὰ ἑαυτῶν μᾶλλον ἢ σοί, καὶ ἐῶσιν ποιεῖν ὅτι βούλεται, σὲ δὲ
<milestone n="208c" unit="section"/>διακωλύουσι; καί μοι ἔτι τόδε εἰπέ. σὲ αὐτὸν ἐῶσιν ἄρχειν σεαυτοῦ, ἢ οὐδὲ τοῦτο ἐπιτρέπουσί σοι;</p></sp><sp><p>πῶς γάρ, ἔφη, ἐπιτρέπουσιν;</p></sp><sp><p>ἀλλ’ ἄρχει τίς σου;</p></sp><sp><p>ὅδε, παιδαγωγός, ἔφη.</p></sp><sp><p>μῶν δοῦλος ὤν;</p></sp><sp><p>ἀλλὰ τί μήν; ἡμέτερός γε, ἔφη.</p></sp><sp><p>ἦ δεινόν, ἦν δ’ ἐγώ, ἐλεύθερον ὄντα ὑπὸ δούλου ἄρχεσθαι. τί δὲ ποιῶν αὖ οὗτος ὁ παιδαγωγός σου ἄρχει;</p></sp><sp><p>ἄγων δήπου, ἔφη, εἰς διδασκάλου.</p></sp><sp><p>μῶν μὴ καὶ οὗτοί σου ἄρχουσιν, οἱ
<milestone n="208d" unit="section"/>διδάσκαλοι;</p></sp><sp><p>πάντως δήπου.</p></sp><sp><p>παμπόλλους ἄρα σοι δεσπότας καὶ ἄρχοντας ἑκὼν ὁ πατὴρ ἐφίστησιν. ἀλλ’ ἆρα ἐπειδὰν οἴκαδε ἔλθῃς παρὰ τὴν μητέρα, ἐκείνη σε ἐᾷ ποιεῖν ὅτι ἂν βούλῃ, ἵν’ αὐτῇ μακάριος ᾖς, ἢ περὶ τὰ ἔρια ἢ περὶ τὸν ἱστόν, ὅταν ὑφαίνῃ; οὔ τι γάρ που διακωλύει σε ἢ τῆς σπάθης ἢ τῆς κερκίδος ἢ ἄλλου του τῶν περὶ ταλασιουργίαν ὀργάνων ἅπτεσθαι.</p></sp><sp><p>καὶ ὃς γελάσας, μὰ Δία, ἔφη, ὦ
<milestone n="208e" unit="section"/>Σώκρατες, οὐ μόνον γε διακωλύει, ἀλλὰ καὶ τυπτοίμην ἂν εἰ ἁπτοίμην.</p></sp><sp><p>Ἡράκλεις, ἦν δ’ ἐγώ, μῶν μή τι ἠδίκηκας τὸν πατέρα ἢ τὴν μητέρα;</p></sp><sp><p>μὰ Δί’ οὐκ ἔγωγε, ἔφη.<milestone ed="P" unit="para"/>ἀλλ’ ἀντὶ τίνος μὴν οὕτω σε δεινῶς διακωλύουσιν εὐδαίμονα εἶναι καὶ ποιεῖν ὅτι ἂν βούλῃ, καὶ δι’ ἡμέρας ὅλης τρέφουσί σε ἀεί τῳ δουλεύοντα καὶ ἑνὶ λόγῳ ὀλίγου ὧν ἐπιθυμεῖς οὐδὲν ποιοῦντα; ὥστε σοι, ὡς ἔοικεν, οὔτε τῶν χρημάτων τοσούτων ὄντων οὐδὲν ὄφελος, ἀλλὰ πάντες
<milestone unit="page" n="209"/><milestone n="209a" unit="section"/>αὐτῶν μᾶλλον ἄρχουσιν ἢ σύ, οὔτε τοῦ σώματος οὕτω γενναίου ὄντος, ἀλλὰ καὶ τοῦτο ἄλλος ποιμαίνει καὶ θεραπεύει· σὺ δὲ ἄρχεις οὐδενός, ὦ Λύσι, οὐδὲ ποιεῖς οὐδὲν ὧν ἐπιθυμεῖς.</p></sp><sp><p>οὐ γάρ πω, ἔφη, ἡλικίαν ἔχω, ὦ Σώκρατες.</p></sp><sp><p>μὴ οὐ τοῦτό σε, ὦ παῖ Δημοκράτους, κωλύῃ, ἐπεὶ τό γε τοσόνδε, ὡς ἐγᾦμαι, καὶ ὁ πατὴρ καὶ ἡ μήτηρ σοι ἐπιτρέπουσιν καὶ οὐκ ἀναμένουσιν ἕως ἂν ἡλικίαν ἔχῃς. ὅταν γὰρ βούλωνται αὑτοῖς τινα ἀναγνωσθῆναι ἢ γραφῆναι, σέ, ὡς ἐγᾦμαι,
<milestone n="209b" unit="section"/>πρῶτον τῶν ἐν τῇ οἰκίᾳ ἐπὶ τοῦτο τάττουσιν. ἦ γάρ;</p></sp><sp><p>πάνυ γ’, ἔφη.</p></sp><sp><p>οὐκοῦν ἔξεστί σοι ἐνταῦθ’ ὅτι ἂν βούλῃ πρῶτον τῶν γραμμάτων γράφειν καὶ ὅτι ἂν δεύτερον· καὶ ἀναγιγνώσκειν ὡσαύτως ἔξεστιν. καὶ ἐπειδάν, ὡς ἐγᾦμαι, τὴν λύραν λάβῃς, οὐ διακωλύουσί σε οὔτε ὁ πατὴρ οὔτε ἡ μήτηρ ἐπιτεῖναί τε καὶ ἀνεῖναι ἣν ἂν βούλῃ τῶν χορδῶν, καὶ ψῆλαι καὶ κρούειν τῷ πλήκτρῳ. ἢ διακωλύουσιν;</p></sp><sp><p>οὐ δῆτα.</p></sp><sp><p>τί ποτ’ ἂν οὖν εἴη, ὦ Λύσι, τὸ αἴτιον ὅτι ἐνταῦθα
<milestone n="209c" unit="section"/>μὲν οὐ διακωλύουσιν, ἐν οἷς δὲ ἄρτι ἐλέγομεν κωλύουσι;</p></sp><sp><p>ὅτι οἶμαι, ἔφη, ταῦτα μὲν ἐπίσταμαι, ἐκεῖνα δ’ οὔ.</p></sp><sp><p>εἶεν, ἦν δ’ ἐγώ, ὦ ἄριστε· οὐκ ἄρα τὴν ἡλικίαν σου περιμένει ὁ πατὴρ ἐπιτρέπειν πάντα, ἀλλ’ ᾗ ἂν ἡμέρᾳ ἡγήσηταί σε βέλτιον αὑτοῦ φρονεῖν, ταύτῃ ἐπιτρέψει σοι καὶ αὑτὸν καὶ τὰ αὑτοῦ.</p></sp><sp><p>οἶμαι ἔγωγε, ἔφη.</p></sp><sp><p>εἶεν, ἦν δ’ ἐγώ· τί δέ; τῷ γείτονι ἆρ’ οὐχ ὁ αὐτὸς ὅρος ὅσπερ τῷ πατρὶ περὶ σοῦ;
<milestone n="209d" unit="section"/>πότερον οἴει αὐτὸν ἐπιτρέψειν σοι τὴν αὑτοῦ οἰκίαν οἰκονομεῖν, ὅταν σε ἡγήσηται βέλτιον περὶ οἰκονομίας ἑαυτοῦ φρονεῖν, ἢ αὐτὸν ἐπιστατήσειν;</p></sp><sp><p>ἐμοὶ ἐπιτρέψειν οἶμαι.</p></sp><sp><p>τί δ’; Ἀθηναίους οἴει σοι οὐκ ἐπιτρέψειν τὰ αὑτῶν, ὅταν αἰσθάνωνται ὅτι ἱκανῶς φρονεῖς;</p></sp><sp><p>ἔγωγε.</p></sp><sp><p>πρὸς Διός, ἦν δ’ ἐγώ, τί ἄρα ὁ μέγας βασιλεύς; πότερον τῷ πρεσβυτάτῳ ὑεῖ, οὗ ἡ τῆς Ἀσίας ἀρχὴ γίγνεται, μᾶλλον ἂν ἐπιτρέψειεν ἑψομένων κρεῶν &lsqb;ἐμβάλλειν&rsqb; ὅτι ἂν βούληται ἐμβαλεῖν
<milestone n="209e" unit="section"/>εἰς τὸν ζωμόν, ἢ ἡμῖν, εἰ ἀφικόμενοι παρ’ ἐκεῖνον ἐνδειξαίμεθα αὐτῷ ὅτι ἡμεῖς κάλλιον φρονοῦμεν ἢ ὁ ὑὸς αὐτοῦ περὶ ὄψου σκευασίας;</p></sp><sp><p>ἡμῖν δῆλον ὅτι, ἔφη.</p></sp><sp><p>καὶ τὸν μέν γε οὐδ’ ἂν σμικρὸν ἐάσειεν ἐμβαλεῖν· ἡμᾶς δέ, κἂν εἰ βουλοίμεθα δραξάμενοι τῶν ἁλῶν, ἐῴη ἂν ἐμβαλεῖν.</p></sp><sp><p>πῶς γὰρ οὔ;</p></sp><sp><p>τί δ’ εἰ τοὺς ὀφθαλμοὺς ὁ ὑὸς αὐτοῦ ἀσθενοῖ, ἆρα ἐῴη ἂν αὐτὸν ἅπτεσθαι τῶν ἑαυτοῦ
<milestone unit="page" n="210"/><milestone n="210a" unit="section"/>ὀφθαλμῶν, μὴ ἰατρὸν ἡγούμενος, ἢ κωλύοι ἄν;</p></sp><sp><p>κωλύοι ἄν.</p></sp><sp><p>ἡμᾶς δέ γε εἰ ὑπολαμβάνοι ἰατρικοὺς εἶναι, κἂν εἰ βουλοίμεθα διανοίγοντες τοὺς ὀφθαλμοὺς ἐμπάσαι τῆς τέφρας, οἶμαι οὐκ ἂν κωλύσειεν, ἡγούμενος ὀρθῶς φρονεῖν.</p></sp><sp><p>ἀληθῆ λέγεις.</p></sp><sp><p>ἆρ’ οὖν καὶ τἆλλα πάντα ἡμῖν ἐπιτρέποι ἂν μᾶλλον ἢ ἑαυτῷ καὶ τῷ ὑεῖ, περὶ ὅσων ἂν δόξωμεν αὐτῷ σοφώτεροι ἐκείνων εἶναι;</p></sp><sp><p>ἀνάγκη, ἔφη, ὦ Σώκρατες.<milestone ed="P" unit="para"/>οὕτως ἄρα ἔχει, ἦν δ’ ἐγώ, ὦ φίλε Λύσι· εἰς μὲν ταῦτα,
<milestone n="210b" unit="section"/>ἃ ἂν φρόνιμοι γενώμεθα, ἅπαντες ἡμῖν ἐπιτρέψουσιν, Ἕλληνές τε καὶ βάρβαροι καὶ ἄνδρες καὶ γυναῖκες, ποιήσομέν τε ἐν τούτοις ὅτι ἂν βουλώμεθα, καὶ οὐδεὶς ἡμᾶς ἑκὼν εἶναι ἐμποδιεῖ, ἀλλ’ αὐτοί τε ἐλεύθεροι ἐσόμεθα ἐν αὐτοῖς καὶ ἄλλων ἄρχοντες, ἡμέτερά τε ταῦτα ἔσται&mdash;ὀνησόμεθα γὰρ ἀπ’ αὐτῶν&mdash;εἰς ἃ δ’ ἂν νοῦν μὴ κτησώμεθα, οὔτε τις ἡμῖν ἐπιτρέψει περὶ αὐτὰ ποιεῖν τὰ ἡμῖν δοκοῦντα, ἀλλ’ ἐμποδιοῦσι
<milestone n="210c" unit="section"/>πάντες καθ’ ὅτι ἂν δύνωνται, οὐ μόνον οἱ ἀλλότριοι, ἀλλὰ καὶ ὁ πατὴρ καὶ ἡ μήτηρ καὶ εἴ τι τούτων οἰκειότερόν ἐστιν, αὐτοί τε ἐν αὐτοῖς ἐσόμεθα ἄλλων ὑπήκοοι, καὶ ἡμῖν ἔσται ἀλλότρια· οὐδὲν γὰρ ἀπ’ αὐτῶν ὀνησόμεθα. συγχωρεῖς οὕτως ἔχειν;</p></sp><sp><p>συγχωρῶ.</p></sp><sp><p>ἆρ’ οὖν τῳ φίλοι ἐσόμεθα καί τις ἡμᾶς φιλήσει ἐν τούτοις, ἐν οἷς ἂν ὦμεν ἀνωφελεῖς;</p></sp><sp><p>οὐ δῆτα, ἔφη.</p></sp><sp><p>νῦν ἄρα οὐδὲ σὲ ὁ πατὴρ οὐδὲ ἄλλος ἄλλον οὐδένα φιλεῖ, καθ’ ὅσον ἂν ᾖ ἄχρηστος.</p></sp><sp><p>οὐκ ἔοικεν,
<milestone n="210d" unit="section"/>ἔφη.</p></sp><sp><p>ἐὰν μὲν ἄρα σοφὸς γένῃ, ὦ παῖ, πάντες σοι φίλοι καὶ πάντες σοι οἰκεῖοι ἔσονται&mdash;χρήσιμος γὰρ καὶ ἀγαθὸς ἔσῃ&mdash;εἰ δὲ μή, σοὶ οὔτε ἄλλος οὐδεὶς οὔτε ὁ πατὴρ φίλος ἔσται οὔτε ἡ μήτηρ οὔτε οἱ οἰκεῖοι. οἷόν τε οὖν ἐπὶ τούτοις, ὦ Λύσι, μέγα φρονεῖν, ἐν οἷς τις μήπω φρονεῖ;</p></sp><sp><p>καὶ πῶς ἄν; ἔφη.</p></sp><sp><p>εἰ δ’ ἄρα σὺ διδασκάλου δέῃ, οὔπω φρονεῖς.</p></sp><sp><p>ἀληθῆ.</p></sp><sp><p>οὐδ’ ἄρα μεγαλόφρων εἶ, εἴπερ ἄφρων ἔτι.</p></sp><sp><p>μὰ Δία, ἔφη, ὦ Σώκρατες, οὔ μοι δοκεῖ.
<milestone n="210e" unit="section"/><milestone ed="P" unit="para"/>καὶ ἐγὼ ἀκούσας αὐτοῦ ἀπέβλεψα πρὸς τὸν Ἱπποθάλη, καὶ ὀλίγου ἐξήμαρτον· ἐπῆλθε γάρ μοι εἰπεῖν ὅτι οὕτω χρή, ὦ Ἱππόθαλες, τοῖς παιδικοῖς διαλέγεσθαι, ταπεινοῦντα καὶ συστέλλοντα, ἀλλὰ μὴ ὥσπερ σὺ χαυνοῦντα καὶ διαθρύπτοντα. κατιδὼν οὖν αὐτὸν ἀγωνιῶντα καὶ τεθορυβημένον ὑπὸ τῶν λεγομένων, ἀνεμνήσθην ὅτι καὶ προσεστὼς λανθάνειν τὸν λύσιν ἐβούλετο· ἀνέλαβον οὖν ἐμαυτὸν καὶ
<milestone unit="page" n="211"/><milestone n="211a" unit="section"/>ἐπέσχον τοῦ λόγου. καὶ ἐν τούτῳ ὁ Μενέξενος πάλιν ἧκεν, καὶ ἐκαθέζετο παρὰ τὸν λύσιν, ὅθεν καὶ ἐξανέστη. ὁ οὖν Λύσις μάλα παιδικῶς καὶ φιλικῶς, λάθρᾳ τοῦ Μενεξένου, σμικρὸν πρός με λέγων ἔφη· ὦ Σώκρατες, ἅπερ καὶ ἐμοὶ λέγεις, εἰπὲ καὶ Μενεξένῳ.<milestone ed="P" unit="para"/>καὶ ἐγὼ εἶπον, ταῦτα μὲν σὺ αὐτῷ ἐρεῖς, ὦ Λύσι· πάντως γὰρ προσεῖχες τὸν νοῦν.<milestone ed="P" unit="para"/>πάνυ μὲν οὖν, ἔφη.<milestone ed="P" unit="para"/>πειρῶ τοίνυν, ἦν δ’ ἐγώ, ἀπομνημονεῦσαι αὐτὰ ὅτι
<milestone n="211b" unit="section"/>μάλιστα, ἵνα τούτῳ σαφῶς πάντα εἴπῃς· ἐὰν δέ τι αὐτῶν ἐπιλάθῃ, αὖθίς με ἀνερέσθαι ὅταν ἐντύχῃς πρῶτον.<milestone ed="P" unit="para"/>ἀλλὰ ποιήσω, ἔφη, ταῦτα, ὦ Σώκρατες, πάνυ σφόδρα, εὖ ἴσθι. ἀλλά τι ἄλλο αὐτῷ λέγε, ἵνα καὶ ἐγὼ ἀκούω, ἕως ἂν οἴκαδε ὥρα ᾖ ἀπιέναι.<milestone ed="P" unit="para"/>ἀλλὰ χρὴ ποιεῖν ταῦτα, ἦν δ’ ἐγώ, ἐπειδή γε καὶ σὺ κελεύεις. ἀλλὰ ὅρα ὅπως ἐπικουρήσεις μοι, ἐάν με ἐλέγχειν ἐπιχειρῇ ὁ Μενέξενος· ἢ οὐκ οἶσθα ὅτι ἐριστικός ἐστιν;<milestone ed="P" unit="para"/>ναὶ μὰ Δία, ἔφη, σφόδρα γε· διὰ ταῦτά τοι καὶ βούλομαί
<milestone n="211c" unit="section"/>σε αὐτῷ διαλέγεσθαι.<milestone ed="P" unit="para"/>ἵνα, ἦν δ’ ἐγώ, καταγέλαστος γένωμαι;<milestone ed="P" unit="para"/>οὐ μὰ Δία, ἔφη, ἀλλ’ ἵνα αὐτὸν κολάσῃς.<milestone ed="P" unit="para"/>πόθεν; ἦν δ’ ἐγώ. οὐ ῥᾴδιον· δεινὸς γὰρ ὁ ἄνθρωπος, Κτησίππου μαθητής. πάρεστι δέ τοι αὐτός&mdash;οὐχ ὁρᾷς; &mdash; Κτήσιππος.<milestone ed="P" unit="para"/>μηδενός σοι, ἔφη, μελέτω, ὦ Σώκρατες, ἀλλ’ ἴθι διαλέγου αὐτῷ.<milestone ed="P" unit="para"/>διαλεκτέον, ἦν δ’ ἐγώ.<milestone ed="P" unit="para"/>ταῦτα οὖν ἡμῶν λεγόντων πρὸς ἡμᾶς αὐτούς, τί ὑμεῖς, ἔφη ὁ Κτήσιππος, αὐτὼ μόνω ἑστιᾶσθον, ἡμῖν δὲ οὐ
<milestone n="211d" unit="section"/>μεταδίδοτον τῶν λόγων;<milestone ed="P" unit="para"/>ἀλλὰ μήν, ἦν δ’ ἐγώ, μεταδοτέον. ὅδε γάρ τι ὧν λέγω οὐ μανθάνει, ἀλλά φησιν οἴεσθαι Μενέξενον εἰδέναι, καὶ κελεύει τοῦτον ἐρωτᾶν.<milestone ed="P" unit="para"/>τί οὖν, ἦ δ’ ὅς, οὐκ ἐρωτᾷς;<milestone ed="P" unit="para"/>ἀλλ’ ἐρήσομαι, ἦν δ’ ἐγώ. καί μοι εἰπέ, ὦ Μενέξενε, ὃ ἄν σε ἔρωμαι. τυγχάνω γὰρ ἐκ παιδὸς ἐπιθυμῶν κτήματός του, ὥσπερ ἄλλος ἄλλου. ὁ μὲν γάρ τις ἵππους
<milestone n="211e" unit="section"/>ἐπιθυμεῖ κτᾶσθαι, ὁ δὲ κύνας, ὁ δὲ χρυσίον, ὁ δὲ τιμάς· ἐγὼ δὲ πρὸς μὲν ταῦτα πρᾴως ἔχω, πρὸς δὲ τὴν τῶν φίλων κτῆσιν πάνυ ἐρωτικῶς, καὶ βουλοίμην ἄν μοι φίλον ἀγαθὸν γενέσθαι μᾶλλον ἢ τὸν ἄριστον ἐν ἀνθρώποις ὄρτυγα ἢ ἀλεκτρυόνα, καὶ ναὶ μὰ Δία ἔγωγε μᾶλλον ἢ ἵππον τε καὶ κύνα&mdash;οἶμαι δέ, νὴ τὸν κύνα, μᾶλλον ἢ τὸ Δαρείου χρυσίον κτήσασθαι δεξαίμην πολὺ πρότερον ἑταῖρον, μᾶλλον &amp;lt;δὲ&amp;gt; ἢ αὐτὸν Δαρεῖον&mdash;οὕτως ἐγὼ φιλέταιρός τίς εἰμι. ὑμᾶς
<milestone unit="page" n="212"/><milestone n="212a" unit="section"/>οὖν ὁρῶν, σέ τε καὶ λύσιν, ἐκπέπληγμαι καὶ εὐδαιμονίζω ὅτι οὕτω νέοι ὄντες οἷοι τ’ ἐστὸν τοῦτο τὸ κτῆμα ταχὺ καὶ ῥᾳδίως κτᾶσθαι, καὶ σύ τε τοῦτον οὕτω φίλον ἐκτήσω ταχύ τε καὶ σφόδρα, καὶ αὖ οὗτος σέ· ἐγὼ δὲ οὕτω πόρρω εἰμὶ τοῦ κτήματος, ὥστε οὐδ’ ὅντινα τρόπον γίγνεται φίλος ἕτερος ἑτέρου οἶδα, ἀλλὰ ταῦτα δὴ αὐτά σε βούλομαι ἐρέσθαι ἅτε ἔμπειρον.<milestone ed="P" unit="para"/>καί μοι εἰπέ· ἐπειδάν τίς τινα φιλῇ, πότερος ποτέρου
<milestone n="212b" unit="section"/>φίλος γίγνεται, ὁ φιλῶν τοῦ φιλουμένου ἢ ὁ φιλούμενος τοῦ φιλοῦντος· ἢ οὐδὲν διαφέρει;</p></sp><sp><p>οὐδέν, ἔφη, ἔμοιγε δοκεῖ διαφέρειν.</p></sp><sp><p>πῶς λέγεις; ἦν δ’ ἐγώ· ἀμφότεροι ἄρα ἀλλήλων φίλοι γίγνονται, ἐὰν μόνος ὁ ἕτερος τὸν ἕτερον φιλῇ;</p></sp><sp><p>ἔμοιγε, ἔφη, δοκεῖ.</p></sp><sp><p>τί δέ; οὐκ ἔστιν φιλοῦντα μὴ ἀντιφιλεῖσθαι ὑπὸ τούτου ὃν ἂν φιλῇ;</p></sp><sp><p>ἔστιν.</p></sp><sp><p>τί δέ; ἆρα ἔστιν καὶ μισεῖσθαι φιλοῦντα; οἷόν που ἐνίοτε δοκοῦσι καὶ οἱ ἐρασταὶ πάσχειν πρὸς τὰ παιδικά· φιλοῦντες γὰρ
<milestone n="212c" unit="section"/>ὡς οἷόν τε μάλιστα οἱ μὲν οἴονται οὐκ ἀντιφιλεῖσθαι, οἱ δὲ καὶ μισεῖσθαι. ἢ οὐκ ἀληθὲς δοκεῖ σοι τοῦτο;</p></sp><sp><p>σφόδρα γε, ἔφη, ἀληθές.</p></sp><sp><p>οὐκοῦν ἐν τῷ τοιούτῳ, ἦν δ’ ἐγώ, ὁ μὲν φιλεῖ, ὁ δὲ φιλεῖται;</p></sp><sp><p>ναί.</p></sp><sp><p>πότερος οὖν αὐτῶν ποτέρου φίλος ἐστίν; ὁ φιλῶν τοῦ φιλουμένου, ἐάντε καὶ ἀντιφιλῆται ἐάντε καὶ μισῆται, ἢ ὁ φιλούμενος τοῦ φιλοῦντος; ἢ οὐδέτερος αὖ ἐν τῷ τοιούτῳ οὐδετέρου φίλος ἐστίν, ἂν μὴ ἀμφότεροι ἀλλήλους φιλῶσιν;</p></sp><sp><p>ἔοικε γοῦν
<milestone n="212d" unit="section"/>οὕτως ἔχειν.</p></sp><sp><p>ἀλλοίως ἄρα νῦν ἡμῖν δοκεῖ ἢ πρότερον ἔδοξεν. τότε μὲν γάρ, εἰ ὁ ἕτερος φιλοῖ, φίλω εἶναι ἄμφω· νῦν δέ, ἂν μὴ ἀμφότεροι φιλῶσιν, οὐδέτερος φίλος.</p></sp><sp><p>κινδυνεύει, ἔφη.</p></sp><sp><p>οὐκ ἄρα ἐστὶν φίλον τῷ φιλοῦντι οὐδὲν μὴ οὐκ ἀντιφιλοῦν.</p></sp><sp><p>οὐκ ἔοικεν.</p></sp><sp><p>οὐδ’ ἄρα φίλιπποί εἰσιν οὓς ἂν οἱ ἵπποι μὴ ἀντιφιλῶσιν, οὐδὲ φιλόρτυγες, οὐδ’ αὖ φιλόκυνές γε καὶ φίλοινοι καὶ φιλογυμνασταὶ καὶ φιλόσοφοι, ἂν μὴ ἡ σοφία αὐτοὺς ἀντιφιλῇ. ἢ φιλοῦσι μὲν ταῦτα
<milestone n="212e" unit="section"/>ἕκαστοι, οὐ μέντοι φίλα ὄντα, ἀλλὰ ψεύδεθ’ ὁ ποιητής, ὃς ἔφη&mdash;<quote type="verse"><l met="elegiac">ὄλβιος, ᾧ παῖδές τε φίλοι καὶ μώνυχες ἵπποι</l><l>καὶ κύνες ἀγρευταὶ καὶ ξένος ἀλλοδαπός;</l></quote><bibl>Solon 21.2</bibl></p></sp><sp><p>οὐκ ἔμοιγε δοκεῖ, ἦ δ’ ὅς.</p></sp><sp><p>ἀλλ’ ἀληθῆ δοκεῖ λέγειν σοι;</p></sp><sp><p>ναί.</p></sp><sp><p>τὸ φιλούμενον ἄρα τῷ φιλοῦντι φίλον ἐστίν, ὡς ἔοικεν, ὦ Μενέξενε, ἐάντε φιλῇ ἐάντε καὶ μισῇ· οἷον καὶ τὰ νεωστὶ γεγονότα παιδία, τὰ μὲν οὐδέπω φιλοῦντα, τὰ
<milestone unit="page" n="213"/><milestone n="213a" unit="section"/>δὲ καὶ μισοῦντα, ὅταν κολάζηται ὑπὸ τῆς μητρὸς ἢ ὑπὸ τοῦ πατρός, ὅμως καὶ μισοῦντα ἐν ἐκείνῳ τῷ χρόνῳ πάντων μάλιστά ἐστι τοῖς γονεῦσι φίλτατα.</p></sp><sp><p>ἔμοιγε δοκεῖ, ἔφη, οὕτως ἔχειν.</p></sp><sp><p>οὐκ ἄρα ὁ φιλῶν φίλος ἐκ τούτου τοῦ λόγου, ἀλλ’ ὁ φιλούμενος.</p></sp><sp><p>ἔοικεν.</p></sp><sp><p>καὶ ὁ μισούμενος ἐχθρὸς ἄρα, ἀλλ’ οὐχ ὁ μισῶν.</p></sp><sp><p>φαίνεται.</p></sp><sp><p>πολλοὶ ἄρα ὑπὸ τῶν ἐχθρῶν φιλοῦνται, ὑπὸ δὲ τῶν φίλων μισοῦνται, καὶ τοῖς
<milestone n="213b" unit="section"/>μὲν ἐχθροῖς φίλοι εἰσίν, τοῖς δὲ φίλοις ἐχθροί, εἰ τὸ φιλούμενον φίλον ἐστὶν ἀλλὰ μὴ τὸ φιλοῦν. καίτοι πολλὴ ἀλογία, ὦ φίλε ἑταῖρε, μᾶλλον δὲ οἶμαι καὶ ἀδύνατον, τῷ τε φίλῳ ἐχθρὸν καὶ τῷ ἐχθρῷ φίλον εἶναι.</p></sp><sp><p>ἀληθῆ, ἔφη, ἔοικας λέγειν, ὦ Σώκρατες.</p></sp><sp><p>οὐκοῦν εἰ τοῦτ’ ἀδύνατον, τὸ φιλοῦν ἂν εἴη φίλον τοῦ φιλουμένου.</p></sp><sp><p>φαίνεται.</p></sp><sp><p>τὸ μισοῦν ἄρα πάλιν ἐχθρὸν τοῦ μισουμένου.</p></sp><sp><p>ἀνάγκη.</p></sp><sp><p>οὐκοῦν ταὐτὰ ἡμῖν συμβήσεται ἀναγκαῖον εἶναι ὁμολογεῖν,
<milestone n="213c" unit="section"/>ἅπερ ἐπὶ τῶν πρότερον, πολλάκις φίλον εἶναι μὴ φίλου, πολλάκις δὲ καὶ ἐχθροῦ, ὅταν ἢ μὴ φιλοῦν τις φιλῇ ἢ καὶ μισοῦν φιλῇ· πολλάκις δ’ ἐχθρὸν εἶναι μὴ ἐχθροῦ ἢ καὶ φίλου, ὅταν ἢ &amp;lt;μὴ&amp;gt; μισοῦν τις μισῇ ἢ καὶ φιλοῦν μισῇ.</p></sp><sp><p>κινδυνεύει, ἔφη.</p></sp><sp><p>τί οὖν δὴ χρησώμεθα, ἦν δ’ ἐγώ, εἰ μήτε οἱ φιλοῦντες φίλοι ἔσονται μήτε οἱ φιλούμενοι μήτε οἱ φιλοῦντές τε καὶ φιλούμενοι; ἀλλὰ καὶ παρὰ ταῦτα ἄλλους τινὰς ἔτι φήσομεν εἶναι φίλους ἀλλήλοις γιγνομένους;</p></sp><sp><p>οὐ μὰ τὸν Δία, ἔφη, ὦ Σώκρατες, οὐ πάνυ εὐπορῶ ἔγωγε.
<milestone n="213d" unit="section"/></p></sp><sp><p>ἆρα μή, ἦν δ’ ἐγώ, ὦ Μενέξενε, τὸ παράπαν οὐκ ὀρθῶς ἐζητοῦμεν;</p></sp><sp><p>οὐκ ἔμοιγε δοκεῖ, ὦ Σώκρατες, ἔφη, ὁ Λύσις, καὶ ἅμα εἰπὼν ἠρυθρίασεν· ἐδόκει γάρ μοι ἄκοντ’ αὐτὸν ἐκφεύγειν τὸ λεχθὲν διὰ τὸ σφόδρα προσέχειν τὸν νοῦν τοῖς λεγομένοις, δῆλος δ’ ἦν καὶ ὅτε ἠκροᾶτο οὕτως ἔχων.<milestone ed="P" unit="para"/>ἐγὼ οὖν βουλόμενος τόν τε Μενέξενον ἀναπαῦσαι καὶ ἐκείνου ἡσθεὶς τῇ φιλοσοφίᾳ, οὕτω μεταβαλὼν πρὸς τὸν
<milestone n="213e" unit="section"/>λύσιν ἐποιούμην τοὺς λόγους, καὶ εἶπον· ὦ Λύσι, ἀληθῆ μοι δοκεῖς λέγειν ὅτι εἰ ὀρθῶς ἡμεῖς ἐσκοποῦμεν, οὐκ ἄν ποτε οὕτως ἐπλανώμεθα. ἀλλὰ ταύτῃ μὲν μηκέτι ἴωμεν&mdash; καὶ γὰρ χαλεπή τίς μοι φαίνεται ὥσπερ ὁδὸς ἡ σκέψις&mdash;ᾗ δὲ ἐτράπημεν, δοκεῖ μοι χρῆναι ἰέναι, σκοποῦντα &lsqb;τὰ&rsqb; κατὰ
    <milestone unit="page" n="214"/><milestone n="214a" unit="section"/>τοὺς ποιητάς· οὗτοι γὰρ ἡμῖν ὥσπερ πατέρες τῆς σοφίας εἰσὶν καὶ ἡγεμόνες. λέγουσι δὲ δήπου οὐ φαύλως ἀποφαινόμενοι περὶ τῶν φίλων, οἳ τυγχάνουσιν ὄντες· ἀλλὰ τὸν θεὸν αὐτόν φασιν ποιεῖν φίλους αὐτούς, ἄγοντα παρ’ ἀλλήλους. λέγουσι δέ πως ταῦτα, ὡς ἐγᾦμαι, ὡδί&mdash;<quote type="verse"><l met="dactylic">αἰεί τοι τὸν ὁμοῖον ἄγει θεὸς ὡς τὸν ὁμοῖον</l></quote><bibl n="Hom. Od. 17.218">Hom. Od. 17.218</bibl>
<milestone n="214b" unit="section"/>καὶ ποιεῖ γνώριμον· ἢ οὐκ ἐντετύχηκας τούτοις τοῖς ἔπεσιν;</p></sp><sp><p>ἔγωγ’, ἔφη.</p></sp><sp><p>οὐκοῦν καὶ τοῖς τῶν σοφωτάτων συγγράμμασιν ἐντετύχηκας ταῦτα αὐτὰ λέγουσιν, ὅτι τὸ ὅμοιον τῷ ὁμοίῳ ἀνάγκη ἀεὶ φίλον εἶναι; εἰσὶν δέ που οὗτοι οἱ περὶ φύσεώς τε καὶ τοῦ ὅλου διαλεγόμενοι καὶ γράφοντες.</p></sp><sp><p>ἀληθῆ, ἔφη, λέγεις.</p></sp><sp><p>ἆρ’ οὖν, ἦν δ’ ἐγώ, εὖ λέγουσιν;</p></sp><sp><p>ἴσως, ἔφη.</p></sp><sp><p>ἴσως, ἦν δ’ ἐγώ, τὸ ἥμισυ αὐτοῦ, ἴσως δὲ καὶ πᾶν, ἀλλ’ ἡμεῖς οὐ συνίεμεν. δοκεῖ γὰρ ἡμῖν ὅ γε πονηρὸς
<milestone n="214c" unit="section"/>τῷ πονηρῷ, ὅσῳ ἂν ἐγγυτέρω προσίῃ καὶ μᾶλλον ὁμιλῇ, τοσούτῳ ἐχθίων γίγνεσθαι. ἀδικεῖ γάρ· ἀδικοῦντας δὲ καὶ ἀδικουμένους ἀδύνατόν που φίλους εἶναι. οὐχ οὕτως;</p></sp><sp><p>ναί, ἦ δ’ ὅς.</p></sp><sp><p>ταύτῃ μὲν ἂν τοίνυν τοῦ λεγομένου τὸ ἥμισυ οὐκ ἀληθὲς εἴη, εἴπερ οἱ πονηροὶ ἀλλήλοις ὅμοιοι.</p></sp><sp><p>ἀληθῆ λέγεις.</p></sp><sp><p>ἀλλά μοι δοκοῦσιν λέγειν τοὺς ἀγαθοὺς ὁμοίους εἶναι ἀλλήλοις καὶ φίλους, τοὺς δὲ κακούς, ὅπερ καὶ λέγεται περὶ αὐτῶν, μηδέποτε ὁμοίους μηδ’ αὐτοὺς αὑτοῖς εἶναι, ἀλλ’
<milestone n="214d" unit="section"/>ἐμπλήκτους τε καὶ ἀσταθμήτους· ὃ δὲ αὐτὸ αὑτῷ ἀνόμοιον εἴη καὶ διάφορον, σχολῇ γέ τῳ ἄλλῳ ὅμοιον ἢ φίλον γένοιτ’ ἄν. ἢ οὐ καὶ σοὶ δοκεῖ οὕτως;</p></sp><sp><p>ἔμοιγ’, ἔφη.</p></sp><sp><p>τοῦτο τοίνυν αἰνίττονται, ὡς ἐμοὶ δοκοῦσιν, ὦ ἑταῖρε, οἱ τὸ ὅμοιον τῷ ὁμοίῳ φίλον λέγοντες, ὡς ὁ ἀγαθὸς τῷ ἀγαθῷ μόνος μόνῳ φίλος, ὁ δὲ κακὸς οὔτε ἀγαθῷ οὔτε κακῷ οὐδέποτε εἰς ἀληθῆ φιλίαν ἔρχεται. συνδοκεῖ σοι;</p></sp><sp><p>κατένευσεν.</p></sp><sp><p>ἔχομεν ἄρα ἤδη τίνες εἰσὶν οἱ φίλοι· ὁ γὰρ λόγος ἡμῖν
<milestone n="214e" unit="section"/>σημαίνει ὅτι οἳ ἂν ὦσιν ἀγαθοί.</p></sp><sp><p>πάνυ γε, ἔφη, δοκεῖ.<milestone ed="P" unit="para"/>καὶ ἐμοί, ἦν δ’ ἐγώ. καίτοι δυσχεραίνω τί γε ἐν αὐτῷ· φέρε οὖν, ὦ πρὸς Διός, ἴδωμεν τί καὶ ὑποπτεύω. ὁ ὅμοιος τῷ ὁμοίῳ καθ’ ὅσον ὅμοιος φίλος, καὶ ἔστιν χρήσιμος ὁ τοιοῦτος τῷ τοιούτῳ; μᾶλλον δὲ ὧδε· ὁτιοῦν ὅμοιον ὁτῳοῦν ὁμοίῳ τίνα ὠφελίαν ἔχειν ἢ τίνα βλάβην ἂν ποιῆσαι δύναιτο, ὃ μὴ καὶ αὐτὸ αὑτῷ; ἢ τί ἂν παθεῖν, ὃ μὴ καὶ ὑφ’
<milestone unit="page" n="215"/><milestone n="215a" unit="section"/>αὑτοῦ πάθοι; τὰ δὴ τοιαῦτα πῶς ἂν ὑπ’ ἀλλήλων ἀγαπηθείη, μηδεμίαν ἐπικουρίαν ἀλλήλοις ἔχοντα; ἔστιν ὅπως;</p></sp><sp><p>οὐκ ἔστιν.</p></sp><sp><p>ὃ δὲ μὴ ἀγαπῷτο, πῶς φίλον;</p></sp><sp><p>οὐδαμῶς.</p></sp><sp><p>ἀλλὰ δὴ ὁ μὲν ὅμοιος τῷ ὁμοίῳ οὐ φίλος· ὁ δὲ ἀγαθὸς τῷ ἀγαθῷ καθ’ ὅσον ἀγαθός, οὐ καθ’ ὅσον ὅμοιος, φίλος ἂν εἴη;</p></sp><sp><p>ἴσως.</p></sp><sp><p>τί δέ; οὐχ ὁ ἀγαθός, καθ’ ὅσον ἀγαθός, κατὰ τοσοῦτον ἱκανὸς ἂν εἴη αὑτῷ;</p></sp><sp><p>ναί.</p></sp><sp><p>ὁ δέ γε ἱκανὸς οὐδενὸς δεόμενος κατὰ τὴν ἱκανότητα.</p></sp><sp><p>πῶς γὰρ οὔ;</p></sp><sp><p>ὁ δὲ μή του
<milestone n="215b" unit="section"/>δεόμενος οὐδέ τι ἀγαπῴη ἄν.</p></sp><sp><p>οὐ γὰρ οὖν.</p></sp><sp><p>ὃ δὲ μὴ ἀγαπῴη, οὐδ’ ἂν φιλοῖ.</p></sp><sp><p>οὐ δῆτα.</p></sp><sp><p>ὁ δὲ μὴ φιλῶν γε οὐ φίλος.</p></sp><sp><p>οὐ φαίνεται.</p></sp><sp><p>πῶς οὖν οἱ ἀγαθοὶ τοῖς ἀγαθοῖς ἡμῖν φίλοι ἔσονται τὴν ἀρχήν, οἳ μήτε ἀπόντες ποθεινοὶ ἀλλήλοις&mdash;ἱκανοὶ γὰρ ἑαυτοῖς καὶ χωρὶς ὄντες&mdash;μήτε παρόντες χρείαν αὑτῶν ἔχουσιν; τοὺς δὴ τοιούτους τίς μηχανὴ περὶ πολλοῦ ποιεῖσθαι ἀλλήλους;</p></sp><sp><p>οὐδεμία, ἔφη.</p></sp><sp><p>φίλοι
<milestone n="215c" unit="section"/>δέ γε οὐκ ἂν εἶεν μὴ περὶ πολλοῦ ποιούμενοι ἑαυτούς.</p></sp><sp><p>ἀληθῆ.<milestone ed="P" unit="para"/>ἄθρει δή, ὦ Λύσι, πῇ παρακρουόμεθα. ἆρά γε ὅλῳ τινὶ ἐξαπατώμεθα;</p></sp><sp><p>πῶς δή; ἔφη.</p></sp><sp><p>ἤδη ποτέ του ἤκουσα λέγοντος, καὶ ἄρτι ἀναμιμνῄσκομαι, ὅτι τὸ μὲν ὅμοιον τῷ ὁμοίῳ καὶ οἱ ἀγαθοὶ τοῖς ἀγαθοῖς πολεμιώτατοι εἶεν· καὶ δὴ καὶ τὸν Ἡσίοδον ἐπήγετο μάρτυρα, λέγων ὡς ἄρα&mdash;<quote type="verse"><l met="dactylic">καὶ κεραμεὺς κεραμεῖ κοτέει καὶ ἀοιδὸς ἀοιδῷ</l></quote>
<milestone n="215d" unit="section"/><cit><quote type="verse"><l met="c">καὶ πτωχὸς πτωχῷ, . . .</l></quote><bibl>Hes. WD 25</bibl></cit>καὶ τἆλλα δὴ πάντα οὕτως ἔφη ἀναγκαῖον εἶναι μάλιστα τὰ ὁμοιότατα &amp;lt;πρὸς&amp;gt; ἄλληλα φθόνου τε καὶ φιλονικίας καὶ ἔχθρας ἐμπίμπλασθαι, τὰ δ’ ἀνομοιότατα φιλίας· τὸν γὰρ πένητα τῷ πλουσίῳ ἀναγκάζεσθαι φίλον εἶναι καὶ τὸν ἀσθενῆ τῷ ἰσχυρῷ τῆς ἐπικουρίας ἕνεκα, καὶ τὸν κάμνοντα τῷ ἰατρῷ, καὶ πάντα δὴ τὸν μὴ εἰδότα ἀγαπᾶν τὸν εἰδότα καὶ φιλεῖν.
<milestone n="215e" unit="section"/>καὶ δὴ καὶ ἔτι ἐπεξῄει τῷ λόγῳ μεγαλοπρεπέστερον, λέγων ὡς ἄρα παντὸς δέοι τὸ ὅμοιον τῷ ὁμοίῳ φίλον εἶναι, ἀλλ’ αὐτὸ τὸ ἐναντίον εἴη τούτου· τὸ γὰρ ἐναντιώτατον τῷ ἐναντιωτάτῳ εἶναι μάλιστα φίλον. ἐπιθυμεῖν γὰρ τοῦ τοιούτου ἕκαστον, ἀλλ’ οὐ τοῦ ὁμοίου· τὸ μὲν γὰρ ξηρὸν ὑγροῦ, τὸ δὲ ψυχρὸν θερμοῦ, τὸ δὲ πικρὸν γλυκέος, τὸ δὲ ὀξὺ ἀμβλέος, τὸ δὲ κενὸν πληρώσεως, καὶ τὸ πλῆρες δὲ κενώσεως, καὶ τἆλλα οὕτω κατὰ τὸν αὐτὸν λόγον. τροφὴν γὰρ εἶναι τὸ ἐναντίον τῷ ἐναντίῳ· τὸ γὰρ ὅμοιον τοῦ ὁμοίου
<milestone unit="page" n="216"/><milestone n="216a" unit="section"/>οὐδὲν ἂν ἀπολαῦσαι. καὶ μέντοι, ὦ ἑταῖρε, καὶ κομψὸς ἐδόκει εἶναι ταῦτα λέγων· εὖ γὰρ ἔλεγεν. ὑμῖν δέ, ἦν δ’ ἐγώ, πῶς δοκεῖ λέγειν;</p></sp><sp><p>εὖ γε, ἔφη ὁ Μενέξενος, ὥς γε οὑτωσὶ ἀκοῦσαι.</p></sp><sp><p>φῶμεν ἄρα τὸ ἐναντίον τῷ ἐναντίῳ μάλιστα φίλον εἶναι;</p></sp><sp><p>πάνυ γε.</p></sp><sp><p>εἶεν, ἦν δ’ ἐγώ· οὐκ ἀλλόκοτον, ὦ Μενέξενε; καὶ ἡμῖν εὐθὺς ἅσμενοι ἐπιπηδήσονται οὗτοι οἱ πάσσοφοι ἄνδρες, οἱ ἀντιλογικοί, καὶ ἐρήσονται εἰ
<milestone n="216b" unit="section"/>οὐκ ἐναντιώτατον ἔχθρα φιλίᾳ; οἷς τί ἀποκρινούμεθα; ἢ οὐκ ἀνάγκη ὁμολογεῖν ὅτι ἀληθῆ λέγουσιν;</p></sp><sp><p>ἀνάγκη.</p></sp><sp><p>ἆρ’ οὖν, φήσουσιν, τὸ ἐχθρὸν τῷ φίλῳ φίλον ἢ τὸ φίλον τῷ ἐχθρῷ;</p></sp><sp><p>οὐδέτερα, ἔφη.</p></sp><sp><p>ἀλλὰ τὸ δίκαιον τῷ ἀδίκῳ, ἢ τὸ σῶφρον τῷ ἀκολάστῳ, ἢ τὸ ἀγαθὸν τῷ κακῷ;</p></sp><sp><p>οὐκ ἄν μοι δοκεῖ οὕτως ἔχειν.</p></sp><sp><p>ἀλλὰ μέντοι, ἦν δ’ ἐγώ, εἴπερ γε κατὰ τὴν ἐναντιότητά τί τῳ &lsqb;φίλῳ&rsqb; φίλον ἐστίν, ἀνάγκη καὶ ταῦτα φίλα εἶναι.</p></sp><sp><p>ἀνάγκη.</p></sp><sp><p>οὔτε ἄρα τὸ ὅμοιον τῷ ὁμοίῳ οὔτε τὸ ἐναντίον τῷ ἐναντίῳ φίλον.</p></sp><sp><p>οὐκ ἔοικεν.
<milestone n="216c" unit="section"/><milestone ed="P" unit="para"/>ἔτι δὲ καὶ τόδε σκεψώμεθα, μὴ ἔτι μᾶλλον ἡμᾶς λανθάνει τὸ φίλον ὡς ἀληθῶς οὐδὲν τούτων ὄν, ἀλλὰ τὸ μήτε ἀγαθὸν μήτε κακὸν φίλον οὕτω ποτὲ γιγνόμενον τοῦ ἀγαθοῦ.</p></sp><sp><p>πῶς, ἦ δ’ ὅς, λέγεις;</p></sp><sp><p>ἀλλὰ μὰ Δία, ἦν δ’ ἐγώ, οὐκ οἶδα, ἀλλὰ τῷ ὄντι αὐτὸς εἰλιγγιῶ ὑπὸ τῆς τοῦ λόγου ἀπορίας, καὶ κινδυνεύει κατὰ τὴν ἀρχαίαν παροιμίαν τὸ καλὸν φίλον εἶναι. ἔοικε γοῦν μαλακῷ τινι καὶ λείῳ καὶ λιπαρῷ·
<milestone n="216d" unit="section"/>διὸ καὶ ἴσως ῥᾳδίως διολισθαίνει καὶ διαδύεται ἡμᾶς, ἅτε τοιοῦτον ὄν. λέγω γὰρ τἀγαθὸν καλὸν εἶναι· σὺ δ’ οὐκ οἴει;</p></sp><sp><p>ἔγωγε.</p></sp><sp><p>λέγω τοίνυν ἀπομαντευόμενος, τοῦ καλοῦ τε καὶ ἀγαθοῦ φίλον εἶναι τὸ μήτε ἀγαθὸν μήτε κακόν· πρὸς ἃ δὲ λέγων μαντεύομαι, ἄκουσον. δοκεῖ μοι ὡσπερεὶ τρία ἄττα εἶναι γένη, τὸ μὲν ἀγαθόν, τὸ δὲ κακόν, τὸ δ’ οὔτ’ ἀγαθὸν οὔτε κακόν· τί δὲ σοί;</p></sp><sp><p>καὶ ἐμοί, ἔφη.</p></sp><sp><p>καὶ οὔτε τἀγαθὸν τἀγαθῷ οὔτε τὸ κακὸν τῷ κακῷ οὔτε τἀγαθὸν τῷ
<milestone n="216e" unit="section"/>κακῷ φίλον εἶναι, ὥσπερ οὐδ’ ὁ ἔμπροσθεν λόγος ἐᾷ· λείπεται δή, εἴπερ τῴ τί ἐστιν φίλον, τὸ μήτε ἀγαθὸν μήτε κακὸν φίλον εἶναι ἢ τοῦ ἀγαθοῦ ἢ τοῦ τοιούτου οἷον αὐτό ἐστιν. οὐ γὰρ ἄν που τῷ κακῷ φίλον ἄν τι γένοιτο.</p></sp><sp><p>ἀληθῆ.</p></sp><sp><p>οὐδὲ μὴν τὸ ὅμοιον τῷ ὁμοίῳ ἔφαμεν ἄρτι· ἦ γάρ;</p></sp><sp><p>ναί.</p></sp><sp><p>οὐκ ἄρα ἔσται τῷ μήτε ἀγαθῷ μήτε κακῷ τὸ τοιοῦτον φίλον οἷον αὐτό.</p></sp><sp><p>οὐ φαίνεται.</p></sp><sp><p>τῷ ἀγαθῷ ἄρα
<milestone unit="page" n="217"/><milestone n="217a" unit="section"/>τὸ μήτε ἀγαθὸν μήτε κακὸν μόνῳ μόνον συμβαίνει γίγνεσθαι φίλον.</p></sp><sp><p>ἀνάγκη, ὡς ἔοικεν.<milestone ed="P" unit="para"/>ἆρ’ οὖν καὶ καλῶς, ἦν δ’ ἐγώ, ὦ παῖδες, ὑφηγεῖται ἡμῖν τὸ νῦν λεγόμενον; εἰ γοῦν θέλοιμεν ἐννοῆσαι τὸ ὑγιαῖνον σῶμα, οὐδὲν ἰατρικῆς δεῖται οὐδὲ ὠφελίας· ἱκανῶς γὰρ ἔχει, ὥστε ὑγιαίνων οὐδεὶς ἰατρῷ φίλος διὰ τὴν ὑγίειαν. ἦ γάρ;</p></sp><sp><p>οὐδείς.</p></sp><sp><p>ἀλλ’ ὁ κάμνων οἶμαι διὰ τὴν νόσον.</p></sp><sp><p>πῶς γὰρ
<milestone n="217b" unit="section"/>οὔ;</p></sp><sp><p>νόσος μὲν δὴ κακόν, ἰατρικὴ δὲ ὠφέλιμον καὶ ἀγαθόν.</p></sp><sp><p>ναί.</p></sp><sp><p>σῶμα δέ γέ που κατὰ τὸ σῶμα εἶναι οὔτε ἀγαθὸν οὔτε κακόν.</p></sp><sp><p>οὕτως.</p></sp><sp><p>ἀναγκάζεται δέ γε σῶμα διὰ νόσον ἰατρικὴν ἀσπάζεσθαι καὶ φιλεῖν.</p></sp><sp><p>δοκεῖ μοι.</p></sp><sp><p>τὸ μήτε κακὸν ἄρα μήτ’ ἀγαθὸν φίλον γίγνεται τοῦ ἀγαθοῦ διὰ κακοῦ παρουσίαν.</p></sp><sp><p>ἔοικεν.</p></sp><sp><p>δῆλον δέ γε ὅτι πρὶν γενέσθαι αὐτὸ κακὸν ὑπὸ τοῦ κακοῦ οὗ ἔχει. οὐ γὰρ δή γε κακὸν γεγονὸς
<milestone n="217c" unit="section"/>ἔτι ἄν τι τοῦ ἀγαθοῦ &lsqb;οὗ&rsqb; ἐπιθυμοῖ καὶ φίλον εἴη· ἀδύνατον γὰρ ἔφαμεν κακὸν ἀγαθῷ φίλον εἶναι.</p></sp><sp><p>ἀδύνατον γάρ.</p></sp><sp><p>σκέψασθε δὴ ὃ λέγω. λέγω γὰρ ὅτι ἔνια μέν, οἷον ἂν ᾖ τὸ παρόν, τοιαῦτά ἐστι καὶ αὐτά, ἔνια δὲ οὔ. ὥσπερ εἰ ἐθέλοι τις χρώματί τῳ ὁτιοῦν &lsqb;τι&rsqb; ἀλεῖψαι, πάρεστίν που τῷ ἀλειφθέντι τὸ ἐπαλειφθέν.</p></sp><sp><p>πάνυ γε.</p></sp><sp><p>ἆρ’ οὖν καὶ ἔστιν τότε τοιοῦτον τὴν χρόαν τὸ ἀλειφθέν, οἷον τὸ ἐπόν;
<milestone n="217d" unit="section"/></p></sp><sp><p>οὐ μανθάνω, ἦ δ’ ὅς.</p></sp><sp><p>ἀλλ’ ὧδε, ἦν δ’ ἐγώ. εἴ τίς σου ξανθὰς οὔσας τὰς τρίχας ψιμυθίῳ ἀλείψειεν, πότερον τότε λευκαὶ εἶεν ἢ φαίνοιντ’ ἄν;</p></sp><sp><p>φαίνοιντ’ ἄν, ἦ δ’ ὅς.</p></sp><sp><p>καὶ μὴν παρείη γ’ ἂν αὐταῖς λευκότης.</p></sp><sp><p>ναί.</p></sp><sp><p>ἀλλ’ ὅμως οὐδέν τι μᾶλλον ἂν εἶεν λευκαί πω, ἀλλὰ παρούσης λευκότητος οὔτε τι λευκαὶ οὔτε μέλαιναί εἰσιν.</p></sp><sp><p>ἀληθῆ.</p></sp><sp><p>ἀλλ’ ὅταν δή, ὦ φίλε, τὸ γῆρας αὐταῖς ταὐτὸν τοῦτο χρῶμα ἐπαγάγῃ, τότε ἐγένοντο οἷόνπερ τὸ παρόν, λευκοῦ παρουσίᾳ
<milestone n="217e" unit="section"/>λευκαί.</p></sp><sp><p>πῶς γὰρ οὔ;</p></sp><sp><p>τοῦτο τοίνυν ἐρωτῶ νῦν δή, εἰ ᾧ ἄν τι παρῇ, τοιοῦτον ἔσται τὸ ἔχον οἷον τὸ παρόν· ἢ ἐὰν μὲν κατά τινα τρόπον παρῇ, ἔσται, ἐὰν δὲ μή, οὔ;</p></sp><sp><p>οὕτω μᾶλλον, ἔφη.</p></sp><sp><p>καὶ τὸ μήτε κακὸν ἄρα μήτ’ ἀγαθὸν ἐνίοτε κακοῦ παρόντος οὔπω κακόν ἐστιν, ἔστιν δ’ ὅτε ἤδη τὸ τοιοῦτον γέγονεν.</p></sp><sp><p>πάνυ γε.</p></sp><sp><p>οὐκοῦν ὅταν μήπω κακὸν ᾖ κακοῦ παρόντος, αὕτη μὲν ἡ παρουσία ἀγαθοῦ αὐτὸ ποιεῖ ἐπιθυμεῖν· ἡ δὲ κακὸν ποιοῦσα ἀποστερεῖ αὐτὸ τῆς τε ἐπιθυμίας ἅμα καὶ τῆς φιλίας τοῦ ἀγαθοῦ. οὐ γὰρ ἔτι ἐστὶν
<milestone unit="page" n="218"/><milestone n="218a" unit="section"/>οὔτε κακὸν οὔτε ἀγαθόν, ἀλλὰ κακόν· φίλον δὲ ἀγαθῷ κακὸν οὐκ ἦν.</p></sp><sp><p>οὐ γὰρ οὖν.</p></sp><sp><p>διὰ ταῦτα δὴ φαῖμεν ἂν καὶ τοὺς ἤδη σοφοὺς μηκέτι φιλοσοφεῖν, εἴτε θεοὶ εἴτε ἄνθρωποί εἰσιν οὗτοι· οὐδ’ αὖ ἐκείνους φιλοσοφεῖν τοὺς οὕτως ἄγνοιαν ἔχοντας ὥστε κακοὺς εἶναι· κακὸν γὰρ καὶ ἀμαθῆ οὐδένα φιλοσοφεῖν. λείπονται δὴ οἱ ἔχοντες μὲν τὸ κακὸν τοῦτο, τὴν ἄγνοιαν, μήπω δὲ ὑπ’ αὐτοῦ ὄντες ἀγνώμονες μηδὲ
<milestone n="218b" unit="section"/>ἀμαθεῖς, ἀλλ’ ἔτι ἡγούμενοι μὴ εἰδέναι ἃ μὴ ἴσασιν. διὸ δὴ καὶ φιλοσοφοῦσιν οἱ οὔτε ἀγαθοὶ οὔτε κακοί πω ὄντες, ὅσοι δὲ κακοὶ οὐ φιλοσοφοῦσιν, οὐδὲ οἱ ἀγαθοί· οὔτε γὰρ τὸ ἐναντίον τοῦ ἐναντίου οὔτε τὸ ὅμοιον τοῦ ὁμοίου φίλον ἡμῖν ἐφάνη ἐν τοῖς ἔμπροσθεν λόγοις. ἢ οὐ μέμνησθε;</p></sp><sp><p>πάνυ γε, ἐφάτην.</p></sp><sp><p>νῦν ἄρα, ἦν δ’ ἐγώ, ὦ Λύσι τε καὶ Μενέξενε, παντὸς μᾶλλον ἐξηυρήκαμεν ὃ ἔστιν τὸ φίλον καὶ οὔ. φαμὲν γὰρ αὐτό, καὶ κατὰ τὴν ψυχὴν καὶ κατὰ τὸ
<milestone n="218c" unit="section"/>σῶμα καὶ πανταχοῦ, τὸ μήτε κακὸν μήτε ἀγαθὸν διὰ κακοῦ παρουσίαν τοῦ ἀγαθοῦ φίλον εἶναι.</p></sp><sp><p>παντάπασιν ἐφάτην τε καὶ συνεχωρείτην οὕτω τοῦτ’ ἔχειν.<milestone ed="P" unit="para"/>καὶ δὴ καὶ αὐτὸς ἐγὼ πάνυ ἔχαιρον, ὥσπερ θηρευτής τις, ἔχων ἀγαπητῶς ὃ ἐθηρευόμην. κἄπειτ’ οὐκ οἶδ’ ὁπόθεν μοι ἀτοπωτάτη τις ὑποψία εἰσῆλθεν ὡς οὐκ ἀληθῆ εἴη τὰ ὡμολογημένα ἡμῖν, καὶ εὐθὺς ἀχθεσθεὶς εἶπον· βαβαῖ, ὦ Λύσι τε καὶ Μενέξενε, κινδυνεύομεν ὄναρ πεπλουτηκέναι.
<milestone n="218d" unit="section"/><milestone ed="P" unit="para"/>τί μάλιστα; ἔφη ὁ Μενέξενος.<milestone ed="P" unit="para"/>φοβοῦμαι, ἦν δ’ ἐγώ, μὴ ὥσπερ ἀνθρώποις ἀλαζόσιν λόγοις τισὶν τοιούτοις &lsqb;ψευδέσιν&rsqb; ἐντετυχήκαμεν περὶ τοῦ φίλου.<milestone ed="P" unit="para"/>πῶς δή; ἔφη.<milestone ed="P" unit="para"/>ὧδε, ἦν δ’ ἐγώ, σκοπῶμεν· φίλος ὃς ἂν εἴη, πότερόν ἐστίν τῳ φίλος ἢ οὔ;</p></sp><sp><p>ἀνάγκη, ἔφη.</p></sp><sp><p>πότερον οὖν οὐδενὸς ἕνεκα καὶ δι’ οὐδέν, ἢ ἕνεκά του καὶ διά τι;</p></sp><sp><p>ἕνεκά του καὶ διά τι.</p></sp><sp><p>πότερον φίλου ὄντος ἐκείνου τοῦ πράγματος, οὗ ἕνεκα φίλος ὁ φίλος τῷ φίλῳ, ἢ οὔτε φίλου οὔτε ἐχθροῦ;
<milestone n="218e" unit="section"/></p></sp><sp><p>οὐ πάνυ, ἔφη, ἕπομαι.</p></sp><sp><p>εἰκότως γε, ἦν δ’ ἐγώ· ἀλλ’ ὧδε ἴσως ἀκολουθήσεις, οἶμαι δὲ καὶ ἐγὼ μᾶλλον εἴσομαι ὅτι λέγω. ὁ κάμνων, νυνδὴ ἔφαμεν, τοῦ ἰατροῦ φίλος· οὐχ οὕτως;</p></sp><sp><p>ναί.</p></sp><sp><p>οὐκοῦν διὰ νόσον ἕνεκα ὑγιείας τοῦ ἰατροῦ φίλος;</p></sp><sp><p>ναί.</p></sp><sp><p>ἡ δέ γε νόσος κακόν;</p></sp><sp><p>πῶς δ’ οὔ;</p></sp><sp><p>τί δὲ ὑγίεια; ἦν δ’ ἐγώ· ἀγαθὸν ἢ κακὸν ἢ οὐδέτερα;</p></sp><sp><p>ἀγαθόν,
<milestone unit="page" n="219"/><milestone n="219a" unit="section"/>ἔφη.</p></sp><sp><p>ἐλέγομεν δ’ ἄρα, ὡς ἔοικεν, ὅτι τὸ σῶμα, οὔτε ἀγαθὸν οὔτε κακὸν &amp;lt;ὄν&amp;gt;, διὰ τὴν νόσον, τοῦτο δὲ διὰ τὸ κακόν, τῆς ἰατρικῆς φίλον ἐστίν, ἀγαθὸν δὲ ἰατρική· ἕνεκα δὲ τῆς ὑγιείας τὴν φιλίαν ἡ ἰατρικὴ ἀνῄρηται, ἡ δὲ ὑγίεια ἀγαθόν. ἦ γάρ;</p></sp><sp><p>ναί.</p></sp><sp><p>φίλον δὲ ἢ οὐ φίλον ἡ ὑγίεια;</p></sp><sp><p>φίλον.</p></sp><sp><p>ἡ δὲ νόσος ἐχθρόν.</p></sp><sp><p>πάνυ γε.</p></sp><sp><p>τὸ οὔτε κακὸν οὔτε
<milestone n="219b" unit="section"/>ἀγαθὸν ἄρα διὰ τὸ κακὸν καὶ τὸ ἐχθρὸν τοῦ ἀγαθοῦ φίλον ἐστὶν ἕνεκα τοῦ ἀγαθοῦ καὶ φίλου.</p></sp><sp><p>φαίνεται.</p></sp><sp><p>ἕνεκα ἄρα τοῦ φίλου &amp;lt;τοῦ φίλου&amp;gt; τὸ φίλον φίλον διὰ τὸ ἐχθρόν.</p></sp><sp><p>ἔοικεν.<milestone ed="P" unit="para"/>εἶεν, ἦν δ’ ἐγώ. ἐπειδὴ ἐνταῦθα ἥκομεν, ὦ παῖδες, πρόσσχωμεν τὸν νοῦν μὴ ἐξαπατηθῶμεν. ὅτι μὲν γὰρ φίλον τοῦ φίλου τὸ φίλον γέγονεν, ἐῶ χαίρειν, καὶ τοῦ ὁμοίου γε τὸ ὅμοιον φίλον γίγνεται, ὅ φαμεν ἀδύνατον εἶναι· ἀλλ’ ὅμως τόδε σκεψώμεθα, μὴ ἡμᾶς ἐξαπατήσῃ τὸ νῦν λεγόμενον.
<milestone n="219c" unit="section"/>ἡ ἰατρική, φαμέν, ἕνεκα τῆς ὑγιείας φίλον.</p></sp><sp><p>ναί.</p></sp><sp><p>οὐκοῦν καὶ ἡ ὑγίεια φίλον;</p></sp><sp><p>πάνυ γε.</p></sp><sp><p>εἰ ἄρα φίλον, ἕνεκά του.</p></sp><sp><p>ναί.</p></sp><sp><p>φίλου γέ τινος δή, εἴπερ ἀκολουθήσει τῇ πρόσθεν ὁμολογίᾳ.</p></sp><sp><p>πάνυ γε.</p></sp><sp><p>οὐκοῦν καὶ ἐκεῖνο φίλον αὖ ἔσται ἕνεκα φίλου;</p></sp><sp><p>ναί.</p></sp><sp><p>ἆρ’ οὖν οὐκ ἀνάγκη ἀπειπεῖν ἡμᾶς οὕτως ἰόντας ἢ ἀφικέσθαι ἐπί τινα ἀρχήν, ἣ οὐκέτ’ ἐπανοίσει ἐπ’ ἄλλο φίλον, ἀλλ’ ἥξει ἐπ’ ἐκεῖνο ὅ ἐστιν
<milestone n="219d" unit="section"/>πρῶτον φίλον, οὗ ἕνεκα καὶ τὰ ἄλλα φαμὲν πάντα φίλα εἶναι;</p></sp><sp><p>ἀνάγκη.</p></sp><sp><p>τοῦτο δή ἐστιν ὃ λέγω, μὴ ἡμᾶς τἆλλα πάντα ἃ εἴπομεν ἐκείνου ἕνεκα φίλα εἶναι, ὥσπερ εἴδωλα ἄττα ὄντα αὐτοῦ, ἐξαπατᾷ, ᾖ δ’ ἐκεῖνο τὸ πρῶτον, ὃ ὡς ἀληθῶς ἐστι φίλον. ἐννοήσωμεν γὰρ οὑτωσί· ὅταν τίς τι περὶ πολλοῦ ποιῆται, οἷόνπερ ἐνίοτε πατὴρ ὑὸν ἀντὶ πάντων τῶν ἄλλων χρημάτων προτιμᾷ, ὁ δὴ τοιοῦτος ἕνεκα τοῦ τὸν
<milestone n="219e" unit="section"/>ὑὸν περὶ παντὸς ἡγεῖσθαι ἆρα καὶ ἄλλο τι ἂν περὶ πολλοῦ ποιοῖτο; οἷον εἰ αἰσθάνοιτο αὐτὸν κώνειον πεπωκότα, ἆρα περὶ πολλοῦ ποιοῖτ’ ἂν οἶνον, εἴπερ τοῦτο ἡγοῖτο τὸν ὑὸν σώσειν;</p></sp><sp><p>τί μήν; ἔφη.</p></sp><sp><p>οὐκοῦν καὶ τὸ ἀγγεῖον, ἐν ᾧ ὁ οἶνος ἐνείη;</p></sp><sp><p>πάνυ γε.</p></sp><sp><p>ἆρ’ οὖν τότε οὐδὲν περὶ πλείονος ποιεῖται, κύλικα κεραμέαν ἢ τὸν ὑὸν τὸν αὑτοῦ, οὐδὲ τρεῖς κοτύλας οἴνου ἢ τὸν ὑόν; ἢ ὧδέ πως ἔχει· πᾶσα ἡ τοιαύτη σπουδὴ οὐκ ἐπὶ τούτοις ἐστὶν ἐσπουδασμένη, ἐπὶ τοῖς ἕνεκά του παρασκευαζομένοις, ἀλλ’ ἐπ’ ἐκείνῳ οὗ ἕνεκα πάντα τὰ
<milestone unit="page" n="220"/><milestone n="220a" unit="section"/>τοιαῦτα παρασκευάζεται. οὐχ ὅτι πολλάκις λέγομεν ὡς περὶ πολλοῦ ποιούμεθα χρυσίον καὶ ἀργύριον· ἀλλὰ μὴ οὐδέν τι μᾶλλον οὕτω τό γε ἀληθὲς ἔχῃ, ἀλλ’ ἐκεῖνό ἐστιν ὃ περὶ παντὸς ποιούμεθα, ὃ ἂν φανῇ ὄν, ὅτου ἕνεκα καὶ χρυσίον καὶ πάντα τὰ παρασκευαζόμενα παρασκευάζεται. ἆρ’ οὕτως φήσομεν;</p></sp><sp><p>πάνυ γε.</p></sp><sp><p>οὐκοῦν καὶ περὶ τοῦ φίλου ὁ αὐτὸς λόγος; ὅσα γάρ φαμεν φίλα εἶναι ἡμῖν ἕνεκα φίλου
<milestone n="220b" unit="section"/>τινὸς ἑτέρου, ῥήματι φαινόμεθα λέγοντες αὐτό· φίλον δὲ τῷ ὄντι κινδυνεύει ἐκεῖνο αὐτὸ εἶναι, εἰς ὃ πᾶσαι αὗται αἱ λεγόμεναι φιλίαι τελευτῶσιν.</p></sp><sp><p>κινδυνεύει οὕτως, ἔφη, ἔχειν.</p></sp><sp><p>οὐκοῦν τό γε τῷ ὄντι φίλον οὐ φίλου τινὸς ἕνεκα φίλον ἐστίν;</p></sp><sp><p>ἀληθῆ.<milestone ed="P" unit="para"/>τοῦτο μὲν δὴ ἀπήλλακται, μὴ φίλου τινὸς ἕνεκα τὸ φίλον φίλον εἶναι· ἀλλ’ ἆρα τὸ ἀγαθόν ἐστιν φίλον;</p></sp><sp><p>ἔμοιγε δοκεῖ.</p></sp><sp><p>ἆρ’ οὖν διὰ τὸ κακὸν τὸ ἀγαθὸν φιλεῖται,
<milestone n="220c" unit="section"/>καὶ ἔχει ὧδε· εἰ τριῶν ὄντων ὧν νυνδὴ ἐλέγομεν, ἀγαθοῦ καὶ κακοῦ καὶ μήτε ἀγαθοῦ μήτε κακοῦ, τὰ δύο λειφθείη, τὸ δὲ κακὸν ἐκποδὼν ἀπέλθοι καὶ μηδενὸς ἐφάπτοιτο μήτε σώματος μήτε ψυχῆς μήτε τῶν ἄλλων, ἃ δή φαμεν αὐτὰ καθ’ αὑτὰ οὔτε κακὰ εἶναι οὔτε ἀγαθά, ἆρα τότε οὐδὲν ἂν ἡμῖν χρήσιμον εἴη τὸ ἀγαθόν, ἀλλ’ ἄχρηστον ἂν γεγονὸς εἴη; εἰ γὰρ μηδὲν ἡμᾶς ἔτι βλάπτοι, οὐδὲν ἂν οὐδεμιᾶς
<milestone n="220d" unit="section"/>ὠφελίας δεοίμεθα, καὶ οὕτω δὴ ἂν τότε γένοιτο κατάδηλον ὅτι διὰ τὸ κακὸν τἀγαθὸν ἠγαπῶμεν καὶ ἐφιλοῦμεν, ὡς φάρμακον ὂν τοῦ κακοῦ τὸ ἀγαθόν, τὸ δὲ κακὸν νόσημα· νοσήματος δὲ μὴ ὄντος οὐδὲν δεῖ φαρμάκου. ἆρ’ οὕτω πέφυκέ τε καὶ φιλεῖται τἀγαθὸν διὰ τὸ κακὸν ὑφ’ ἡμῶν, τῶν μεταξὺ ὄντων τοῦ κακοῦ τε καὶ τἀγαθοῦ, αὐτὸ δ’ ἑαυτοῦ ἕνεκα οὐδεμίαν χρείαν ἔχει;</p></sp><sp><p>ἔοικεν, ἦ δ’ ὅς, οὕτως ἔχειν.</p></sp><sp><p>τὸ ἄρα φίλον ἡμῖν ἐκεῖνο, εἰς ὃ ἐτελεύτα πάντα τὰ ἄλλα
<milestone n="220e" unit="section"/>&mdash;ἕνεκα ἑτέρου φίλου φίλα ἔφαμεν εἶναι ἐκεῖνα&mdash;οὐδὲν &lsqb;δὲ&rsqb; τούτοις ἔοικεν. ταῦτα μὲν γὰρ φίλου ἕνεκα φίλα κέκληται, τὸ δὲ τῷ ὄντι φίλον πᾶν τοὐναντίον τούτου φαίνεται πεφυκός· φίλον γὰρ ἡμῖν ἀνεφάνη ὂν ἐχθροῦ ἕνεκα, εἰ δὲ τὸ ἐχθρὸν ἀπέλθοι, οὐκέτι, ὡς ἔοικ’, ἔσθ’ ἡμῖν φίλον.</p></sp><sp><p>οὔ μοι δοκεῖ, ἔφη, ὥς γε νῦν λέγεται.</p></sp><sp><p>πότερον, ἦν δ’ ἐγώ, πρὸς Διός, ἐὰν τὸ κακὸν ἀπόληται, οὐδὲ πεινῆν ἔτι ἔσται οὐδὲ
<milestone unit="page" n="221"/><milestone n="221a" unit="section"/>διψῆν οὐδὲ ἄλλο οὐδὲν τῶν τοιούτων; ἢ πείνη μὲν ἔσται, ἐάνπερ ἄνθρωποί τε καὶ τἆλλα ζῷα ᾖ, οὐ μέντοι βλαβερά γε; καὶ δίψα δὴ καὶ αἱ ἄλλαι ἐπιθυμίαι, ἀλλ’ οὐ κακαί, ἅτε τοῦ κακοῦ ἀπολωλότος; ἢ γελοῖον τὸ ἐρώτημα, ὅτι ποτ’ ἔσται τότε ἢ μὴ ἔσται; τίς γὰρ οἶδεν; ἀλλ’ οὖν τόδε γ’ ἴσμεν, ὅτι καὶ νῦν ἔστιν πεινῶντα βλάπτεσθαι, ἔστιν δὲ καὶ ὠφελεῖσθαι. ἦ γάρ;</p></sp><sp><p>πάνυ γε.</p></sp><sp><p>οὐκοῦν καὶ διψῶντα καὶ
<milestone n="221b" unit="section"/>τῶν ἄλλων τῶν τοιούτων πάντων ἐπιθυμοῦντα ἔστιν ἐνίοτε μὲν ὠφελίμως ἐπιθυμεῖν, ἐνίοτε δὲ βλαβερῶς, ἐνίοτε δὲ μηδέτερα;</p></sp><sp><p>σφόδρα γε.</p></sp><sp><p>οὐκοῦν ἐὰν ἀπολλύηται τὰ κακά, ἅ γε μὴ τυγχάνει ὄντα κακά, τί προσήκει τοῖς κακοῖς συναπόλλυσθαι;</p></sp><sp><p>οὐδέν.</p></sp><sp><p>ἔσονται ἄρα αἱ μήτε ἀγαθαὶ μήτε κακαὶ ἐπιθυμίαι καὶ ἐὰν ἀπόληται τὰ κακά.</p></sp><sp><p>φαίνεται.</p></sp><sp><p>οἷόν τε οὖν ἐστιν ἐπιθυμοῦντα καὶ ἐρῶντα τούτου οὗ ἐπιθυμεῖ καὶ ἐρᾷ μὴ φιλεῖν;</p></sp><sp><p>οὐκ ἔμοιγε δοκεῖ.</p></sp><sp><p>ἔσται ἄρα
<milestone n="221c" unit="section"/>καὶ τῶν κακῶν ἀπολομένων, ὡς ἔοικεν, φίλ’ ἄττα.</p></sp><sp><p>ναί.</p></sp><sp><p>οὐκ ἄν, εἴ γε τὸ κακὸν αἴτιον ἦν τοῦ φίλον τι εἶναι, οὐκ ἂν ἦν τούτου ἀπολομένου φίλον ἕτερον ἑτέρῳ. αἰτίας γὰρ ἀπολομένης ἀδύνατόν που ἦν ἔτ’ ἐκεῖνο εἶναι, οὗ ἦν αὕτη ἡ αἰτία.</p></sp><sp><p>ὀρθῶς λέγεις.</p></sp><sp><p>οὐκοῦν ὡμολόγηται ἡμῖν τὸ φίλον φιλεῖν τι καὶ διά τι· καὶ ᾠήθημεν τότε γε διὰ τὸ κακὸν τὸ μήτε ἀγαθὸν μήτε κακὸν τὸ ἀγαθὸν φιλεῖν;</p></sp><sp><p>ἀληθῆ.</p></sp><sp><p>
<milestone n="221d" unit="section"/>νῦν δέ γε, ὡς ἔοικε, φαίνεται ἄλλη τις αἰτία τοῦ φιλεῖν τε καὶ φιλεῖσθαι.</p></sp><sp><p>ἔοικεν.</p></sp><sp><p>ἆρ’ οὖν τῷ ὄντι, ὥσπερ ἄρτι ἐλέγομεν, ἡ ἐπιθυμία τῆς φιλίας αἰτία, καὶ τὸ ἐπιθυμοῦν φίλον ἐστὶν τούτῳ οὗ ἐπιθυμεῖ καὶ τότε ὅταν ἐπιθυμῇ, ὃ δὲ τὸ πρότερον ἐλέγομεν φίλον εἶναι, ὕθλος τις ἦν, ὥσπερ ποίημα μακρὸν συγκείμενον;</p></sp><sp><p>κινδυνεύει, ἔφη.</p></sp><sp><p>ἀλλὰ μέντοι, ἦν δ’ ἐγώ, τό γε ἐπιθυμοῦν, οὗ ἂν ἐνδεὲς ᾖ, τούτου
<milestone n="221e" unit="section"/>ἐπιθυμεῖ. ἦ γάρ;</p></sp><sp><p>ναί.</p></sp><sp><p>τὸ δ’ ἐνδεὲς ἄρα φίλον ἐκείνου οὗ ἂν ἐνδεὲς ᾖ;</p></sp><sp><p>δοκεῖ μοι.</p></sp><sp><p>ἐνδεὲς δὲ γίγνεται οὗ ἄν τι ἀφαιρῆται.</p></sp><sp><p>πῶς δ’ οὔ;</p></sp><sp><p>τοῦ οἰκείου δή, ὡς ἔοικεν, ὅ τε ἔρως καὶ ἡ φιλία καὶ ἡ ἐπιθυμία τυγχάνει οὖσα, ὡς φαίνεται, ὦ Μενέξενέ τε καὶ Λύσι.</p></sp><sp><p>συνεφάτην.</p></sp><sp><p>ὑμεῖς ἄρα εἰ φίλοι ἐστὸν ἀλλήλοις, φύσει πῃ οἰκεῖοί ἐσθ’ ὑμῖν αὐτοῖς.</p></sp><sp><p>κομιδῇ, ἐφάτην.</p></sp><sp><p>καὶ εἰ ἄρα τις ἕτερος ἑτέρου ἐπιθυμεῖ, ἦν δ’ ἐγώ,
<milestone unit="page" n="222"/><milestone n="222a" unit="section"/>ὦ παῖδες, ἢ ἐρᾷ, οὐκ ἄν ποτε ἐπεθύμει οὐδὲ ἤρα οὐδὲ ἐφίλει, εἰ μὴ οἰκεῖός πῃ τῷ ἐρωμένῳ ἐτύγχανεν ὢν ἢ κατὰ τὴν ψυχὴν ἢ κατά τι τῆς ψυχῆς ἦθος ἢ τρόπους ἢ εἶδος.</p></sp><sp><p>πάνυ γε, ἔφη ὁ Μενέξενος· ὁ δὲ Λύσις ἐσίγησεν.</p></sp><sp><p>εἶεν, ἦν δ’ ἐγώ. τὸ μὲν δὴ φύσει οἰκεῖον ἀναγκαῖον ἡμῖν πέφανται φιλεῖν.</p></sp><sp><p>ἔοικεν, ἔφη.</p></sp><sp><p>ἀναγκαῖον ἄρα τῷ γνησίῳ ἐραστῇ καὶ μὴ προσποιήτῳ φιλεῖσθαι ὑπὸ τῶν παιδικῶν.</p></sp><sp><p>
<milestone n="222b" unit="section"/>ὁ μὲν οὖν Λύσις καὶ ὁ Μενέξενος μόγις πως ἐπενευσάτην, ὁ δὲ Ἱπποθάλης ὑπὸ τῆς ἡδονῆς παντοδαπὰ ἠφίει χρώματα.<milestone ed="P" unit="para"/>καὶ ἐγὼ εἶπον, βουλόμενος τὸν λόγον ἐπισκέψασθαι, εἰ μέν τι τὸ οἰκεῖον τοῦ ὁμοίου διαφέρει, λέγοιμεν ἄν τι, ὡς ἐμοὶ δοκεῖ, ὦ Λύσι τε καὶ Μενέξενε, περὶ φίλου, ὃ ἔστιν· εἰ δὲ ταὐτὸν τυγχάνει ὂν ὅμοιόν τε καὶ οἰκεῖον, οὐ ῥᾴδιον ἀποβαλεῖν τὸν πρόσθεν λόγον, ὡς οὐ τὸ ὅμοιον τῷ ὁμοίῳ κατὰ τὴν ὁμοιότητα ἄχρηστον· τὸ δὲ ἄχρηστον φίλον
<milestone n="222c" unit="section"/>ὁμολογεῖν πλημμελές. βούλεσθ’ οὖν, ἦν δ’ ἐγώ, ἐπειδὴ ὥσπερ μεθύομεν ὑπὸ τοῦ λόγου, συγχωρήσωμεν καὶ φῶμεν ἕτερόν τι εἶναι τὸ οἰκεῖον τοῦ ὁμοίου;</p></sp><sp><p>πάνυ γε.</p></sp><sp><p>πότερον οὖν καὶ τἀγαθὸν οἰκεῖον θήσομεν παντί, τὸ δὲ κακὸν ἀλλότριον εἶναι; ἢ τὸ μὲν κακὸν τῷ κακῷ οἰκεῖον, τῷ δὲ ἀγαθῷ τὸ ἀγαθόν, τῷ δὲ μήτε ἀγαθῷ μήτε κακῷ τὸ μήτε ἀγαθὸν μήτε κακόν;</p></sp><sp><p>οὕτως ἐφάτην δοκεῖν σφίσιν ἕκαστον ἑκάστῳ
<milestone n="222d" unit="section"/>οἰκεῖον εἶναι.</p></sp><sp><p>πάλιν ἄρα, ἦν δ’ ἐγώ, ὦ παῖδες, οὓς τὸ πρῶτον λόγους ἀπεβαλόμεθα περὶ φιλίας, εἰς τούτους εἰσπεπτώκαμεν· ὁ γὰρ ἄδικος τῷ ἀδίκῳ καὶ ὁ κακὸς τῷ κακῷ οὐδὲν ἧττον φίλος ἔσται ἢ ὁ ἀγαθὸς τῷ ἀγαθῷ.</p></sp><sp><p>ἔοικεν, ἔφη.</p></sp><sp><p>τί δέ; τὸ ἀγαθὸν καὶ τὸ οἰκεῖον ἂν ταὐτὸν φῶμεν εἶναι, ἄλλο τι ἢ ὁ ἀγαθὸς τῷ ἀγαθῷ μόνον φίλος;</p></sp><sp><p>πάνυ γε.</p></sp><sp><p>ἀλλὰ μὴν καὶ τοῦτό γε ᾠόμεθα ἐξελέγξαι ἡμᾶς αὐτούς· ἢ οὐ μέμνησθε;</p></sp><sp><p>μεμνήμεθα.
<milestone n="222e" unit="section"/><milestone ed="P" unit="para"/>τί οὖν ἂν ἔτι χρησαίμεθα τῷ λόγῳ; ἢ δῆλον ὅτι οὐδέν; δέομαι οὖν, ὥσπερ οἱ σοφοὶ ἐν τοῖς δικαστηρίοις, τὰ εἰρημένα ἅπαντα ἀναπεμπάσασθαι. εἰ γὰρ μήτε οἱ φιλούμενοι μήτε οἱ φιλοῦντες μήτε οἱ ὅμοιοι μήτε οἱ ἀνόμοιοι μήτε οἱ ἀγαθοὶ μήτε οἱ οἰκεῖοι μήτε τὰ ἄλλα ὅσα διεληλύθαμεν&mdash;οὐ γὰρ ἔγωγε ἔτι μέμνημαι ὑπὸ τοῦ πλήθους&mdash;ἀλλ’ εἰ μηδὲν τούτων φίλον ἐστίν, ἐγὼ μὲν οὐκέτι ἔχω τί λέγω.
<milestone unit="page" n="223"/><milestone n="223a" unit="section"/><milestone ed="P" unit="para"/>ταῦτα δ’ εἰπὼν ἐν νῷ εἶχον ἄλλον ἤδη τινὰ τῶν πρεσβυτέρων κινεῖν· κᾆτα, ὥσπερ δαίμονές τινες, προσελθόντες οἱ παιδαγωγοί, ὅ τε τοῦ Μενεξένου καὶ ὁ τοῦ Λύσιδος, ἔχοντες αὐτῶν τοὺς ἀδελφούς, παρεκάλουν καὶ ἐκέλευον αὐτοὺς οἴκαδ’ ἀπιέναι· ἤδη γὰρ ἦν ὀψέ. τὸ μὲν οὖν πρῶτον καὶ ἡμεῖς καὶ οἱ περιεστῶτες αὐτοὺς ἀπηλαύνομεν· ἐπειδὴ δὲ οὐδὲν ἐφρόντιζον ἡμῶν, ἀλλ’ ὑποβαρβαρίζοντες ἠγανάκτουν τε καὶ
<milestone n="223b" unit="section"/>οὐδὲν ἧττον ἐκάλουν, ἀλλ’ ἐδόκουν ἡμῖν ὑποπεπωκότες ἐν τοῖς Ἑρμαίοις ἄποροι εἶναι προσφέρεσθαι, ἡττηθέντες οὖν αὐτῶν διελύσαμεν τὴν συνουσίαν. ὅμως δ’ ἔγωγε ἤδη ἀπιόντων αὐτῶν, νῦν μέν, ἦν δ’ ἐγώ, ὦ Λύσι τε καὶ Μενέξενε, καταγέλαστοι γεγόναμεν ἐγώ τε, γέρων ἀνήρ, καὶ ὑμεῖς. ἐροῦσι γὰρ οἵδε ἀπιόντες ὡς οἰόμεθα ἡμεῖς ἀλλήλων φίλοι εἶναι&mdash; καὶ ἐμὲ γὰρ ἐν ὑμῖν τίθημι&mdash;οὔπω δὲ ὅτι ἔστιν ὁ φίλος οἷοί τε ἐγενόμεθα ἐξευρεῖν.</p></sp></body></text></group></text></TEI.2>
