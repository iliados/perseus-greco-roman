<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">

<fileDesc>

<titleStmt>
<title>Cratylus, Theaetetus, Sophist, Statesman (Greek). Machine readable text</title>
<author>Plato</author>
&responsibility;
&fund.AnnCPB;
</titleStmt>

<extent>About 156Kb</extent>

&Perseus.publish;

<notesStmt><note anchored="yes">Text was scanned at St. Olaf Spring, 1992.</note></notesStmt>
<sourceDesc>
<biblStruct>
	<monogr>
		<author>Plato</author><title>Platonis Opera, ed. John Burnet</title>
	
		<imprint><publisher>Oxford University Press</publisher><date>1903</date></imprint>
	</monogr>
</biblStruct>
</sourceDesc>


</fileDesc>

<encodingDesc>

<refsDecl doctype="TEI.2">
<state unit="text"/>
<state unit="section"/>
</refsDecl>
<refsDecl doctype="TEI.2">
<state unit="text"/>
<state unit="page"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
<revisionDesc>
<change>
<date>July, 1992</date><respStmt><name>DAS</name><resp>(n/a)</resp></respStmt><item>Tagged in conformance with Prose.e dtd.</item>
</change>

</revisionDesc>

</teiHeader>
<text><group>
<text n="Crat."><body>
<head>Κρατύλος</head>
<castList><castItem type="role"><role>*(ermoge/nhs</role></castItem><castItem type="role"><role>*kratu/los</role></castItem><castItem type="role"><role>*swkra/ths</role></castItem></castList>
<milestone unit="page" n="383"/><milestone unit="section" n="383a"/><sp><speaker>Ἑρμογένης</speaker><p>βούλει οὖν καὶ Σωκράτει τῷδε ἀνακοινωσώμεθα τὸν λόγον;</p></sp><sp><speaker>Κρατύλος</speaker><p>εἴ σοι δοκεῖ.</p></sp><sp><speaker>Ἑρμογένης</speaker><p>Κρατύλος φησὶν ὅδε, ὦ Σώκρατες, ὀνόματος ὀρθότητα εἶναι ἑκάστῳ τῶν ὄντων φύσει πεφυκυῖαν, καὶ οὐ τοῦτο εἶναι ὄνομα ὃ ἄν τινες συνθέμενοι καλεῖν καλῶσι, τῆς αὑτῶν φωνῆς μόριον ἐπιφθεγγόμενοι, ἀλλὰ ὀρθότητά τινα τῶν
<milestone unit="section" n="383b"/>ὀνομάτων πεφυκέναι καὶ Ἕλλησι καὶ βαρβάροις τὴν αὐτὴν ἅπασιν. ἐρωτῶ οὖν αὐτὸν ἐγὼ εἰ αὐτῷ Κρατύλος τῇ ἀληθείᾳ ὄνομα &lsqb;ἐστὶν ἢ οὔ&rsqb;· ὁ δὲ ὁμολογεῖ. &ldquo;τί δὲ Σωκράτει;&rdquo; ἔφην. &ldquo;Σωκράτης,&rdquo; ἦ δ’ ὅς. &ldquo;οὐκοῦν καὶ τοῖς ἄλλοις ἀνθρώποις πᾶσιν, ὅπερ καλοῦμεν ὄνομα ἕκαστον, τοῦτό ἐστιν ἑκάστῳ ὄνομα;&rdquo; ὁ δέ, &ldquo;οὔκουν σοί γε,&rdquo; ἦ δ’ ὅς, &ldquo;ὄνομα Ἑρμογένης, οὐδὲ ἂν πάντες καλῶσιν ἄνθρωποι.&rdquo; καὶ ἐμοῦ ἐρωτῶντος καὶ προθυμουμένου εἰδέναι ὅτι ποτὲ
<milestone unit="page" n="384"/><milestone unit="section" n="384a"/>λέγει, οὔτε ἀποσαφεῖ οὐδὲν εἰρωνεύεταί τε πρός με, προσποιούμενός τι αὐτὸς ἐν ἑαυτῷ διανοεῖσθαι ὡς εἰδὼς περὶ αὐτοῦ, ὃ εἰ βούλοιτο σαφῶς εἰπεῖν, ποιήσειεν ἂν καὶ ἐμὲ ὁμολογεῖν καὶ λέγειν ἅπερ αὐτὸς λέγει. εἰ οὖν πῃ ἔχεις συμβαλεῖν τὴν Κρατύλου μαντείαν, ἡδέως ἂν ἀκούσαιμι· μᾶλλον δὲ αὐτῷ σοι ὅπῃ δοκεῖ &lsqb;ἔχειν&rsqb; περὶ ὀνομάτων ὀρθότητος ἔτι ἂν ἥδιον πυθοίμην, εἴ σοι βουλομένῳ &lsqb;ἐστίν&rsqb;.</p></sp><sp><speaker>Σωκράτης</speaker><p>ὦ παῖ Ἱππονίκου Ἑρμόγενες, παλαιὰ παροιμία ὅτι
<milestone unit="section" n="384b"/>χαλεπὰ τὰ καλά ἐστιν ὅπῃ ἔχει μαθεῖν· καὶ δὴ καὶ τὸ περὶ τῶν ὀνομάτων οὐ σμικρὸν τυγχάνει ὂν μάθημα. εἰ μὲν οὖν ἐγὼ ἤδη ἠκηκόη παρὰ Προδίκου τὴν πεντηκοντάδραχμον ἐπίδειξιν, ἣν ἀκούσαντι ὑπάρχει περὶ τοῦτο πεπαιδεῦσθαι, ὥς φησιν ἐκεῖνος, οὐδὲν ἂν ἐκώλυέν σε αὐτίκα μάλα εἰδέναι τὴν ἀλήθειαν περὶ ὀνομάτων ὀρθότητος· νῦν δὲ οὐκ ἀκήκοα,
<milestone unit="section" n="384c"/>ἀλλὰ τὴν δραχμιαίαν. οὔκουν οἶδα πῇ ποτε τὸ ἀληθὲς ἔχει περὶ τῶν τοιούτων· συζητεῖν μέντοι ἕτοιμός εἰμι καὶ σοὶ καὶ Κρατύλῳ κοινῇ. ὅτι δὲ οὔ φησί σοι Ἑρμογένη ὄνομα εἶναι τῇ ἀληθείᾳ, ὥσπερ ὑποπτεύω αὐτὸν σκώπτειν· οἴεται γὰρ ἴσως σε χρημάτων ἐφιέμενον κτήσεως ἀποτυγχάνειν ἑκάστοτε. ἀλλ’, ὃ νυνδὴ ἔλεγον, εἰδέναι μὲν τὰ τοιαῦτα χαλεπόν, εἰς τὸ κοινὸν δὲ καταθέντας χρὴ σκοπεῖν εἴτε ὡς σὺ λέγεις ἔχει εἴτε ὡς Κρατύλος.</p></sp><sp><speaker>Ἑρμογένης</speaker><p>καὶ μὴν ἔγωγε, ὦ Σώκρατες, πολλάκις δὴ καὶ τούτῳ διαλεχθεὶς καὶ ἄλλοις πολλοῖς, οὐ δύναμαι πεισθῆναι
<milestone unit="section" n="384d"/>ὡς ἄλλη τις ὀρθότης ὀνόματος ἢ συνθήκη καὶ ὁμολογία. ἐμοὶ γὰρ δοκεῖ ὅτι ἄν τίς τῳ θῆται ὄνομα, τοῦτο εἶναι τὸ ὀρθόν· καὶ ἂν αὖθίς γε ἕτερον μεταθῆται, ἐκεῖνο δὲ μηκέτι καλῇ, οὐδὲν ἧττον τὸ ὕστερον ὀρθῶς ἔχειν τοῦ προτέρου, ὥσπερ τοῖς οἰκέταις ἡμεῖς μετατιθέμεθα &lsqb;οὐδὲν ἧττον τοῦτ’ εἶναι ὀρθὸν τὸ μετατεθὲν τοῦ πρότερον κειμένου&rsqb;· οὐ γὰρ φύσει ἑκάστῳ πεφυκέναι ὄνομα οὐδὲν οὐδενί, ἀλλὰ νόμῳ καὶ ἔθει τῶν ἐθισάντων τε καὶ καλούντων. εἰ δέ πῃ ἄλλῃ
<milestone unit="section" n="384e"/>ἔχει, ἕτοιμος ἔγωγε καὶ μανθάνειν καὶ ἀκούειν οὐ μόνον παρὰ Κρατύλου, ἀλλὰ καὶ παρ’ ἄλλου ὁτουοῦν.
<milestone unit="page" n="385"/><milestone unit="section" n="385a"/></p></sp><sp><speaker>Σωκράτης</speaker><p>ἴσως μέντοι τὶ λέγεις, ὦ Ἑρμόγενες· σκεψώμεθα δέ. ὃ ἂν φῂς καλῇ τις ἕκαστον, τοῦθ’ ἑκάστῳ ὄνομα;</p></sp><sp><speaker>Ἑρμογένης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>καὶ ἐὰν ἰδιώτης καλῇ καὶ ἐὰν πόλις;</p></sp><sp><speaker>Ἑρμογένης</speaker><p>φημί.</p></sp><sp><speaker>Σωκράτης</speaker><p>τί οὖν; ἐὰν ἐγὼ καλῶ ὁτιοῦν τῶν ὄντων, οἷον ὃ νῦν καλοῦμεν ἄνθρωπον, ἐὰν ἐγὼ τοῦτο ἵππον προσαγορεύω, ὃ δὲ νῦν ἵππον, ἄνθρωπον, ἔσται δημοσίᾳ μὲν ὄνομα ἄνθρωπος τῷ αὐτῷ, ἰδίᾳ δὲ ἵππος; καὶ ἰδίᾳ μὲν αὖ ἄνθρωπος, δημοσίᾳ δὲ ἵππος; οὕτω λέγεις;
<milestone unit="section" n="385b"/></p></sp><sp><speaker>Ἑρμογένης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>φέρε δή μοι τόδε εἰπέ· καλεῖς τι ἀληθῆ λέγειν καὶ ψευδῆ;</p></sp><sp><speaker>Ἑρμογένης</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν εἴη ἂν λόγος ἀληθής, ὁ δὲ ψευδής;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἆρ’ οὖν οὗτος ὃς ἂν τὰ ὄντα λέγῃ ὡς ἔστιν, ἀληθής· ὃς δ’ ἂν ὡς οὐκ ἔστιν, ψευδής;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἔστιν ἄρα τοῦτο, λόγῳ λέγειν τὰ ὄντα τε καὶ μή;</p></sp><sp><speaker>Ἑρμογένης</speaker><p>πάνυ γε.
<milestone unit="section" n="385c"/></p></sp><sp><speaker>Σωκράτης</speaker><p>ὁ λόγος δ’ ἐστὶν ὁ ἀληθὴς πότερον μὲν ὅλος ἀληθής, τὰ μόρια δ’ αὐτοῦ οὐκ ἀληθῆ;</p></sp><sp><speaker>Ἑρμογένης</speaker><p>οὔκ, ἀλλὰ καὶ τὰ μόρια.</p></sp><sp><speaker>Σωκράτης</speaker><p>πότερον δὲ τὰ μὲν μεγάλα μόρια ἀληθῆ, τὰ δὲ σμικρὰ οὔ· ἢ πάντα;</p></sp><sp><speaker>Ἑρμογένης</speaker><p>πάντα, οἶμαι ἔγωγε.</p></sp><sp><speaker>Σωκράτης</speaker><p>ἔστιν οὖν ὅτι λέγεις λόγου σμικρότερον μόριον ἄλλο ἢ ὄνομα;</p></sp><sp><speaker>Ἑρμογένης</speaker><p>οὔκ, ἀλλὰ τοῦτο σμικρότατον.</p></sp><sp><speaker>Σωκράτης</speaker><p>καὶ τοῦτο &lsqb;ὄνομα&rsqb; ἄρα τὸ τοῦ ἀληθοῦς λόγου λέγεται;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἀληθές γε, ὡς φῄς.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>τὸ δὲ τοῦ ψεύδους μόριον οὐ ψεῦδος;</p></sp><sp><speaker>Ἑρμογένης</speaker><p>φημί.</p></sp><sp><speaker>Σωκράτης</speaker><p>ἔστιν ἄρα ὄνομα ψεῦδος καὶ ἀληθὲς λέγειν, εἴπερ καὶ λόγον;
<milestone unit="section" n="385d"/></p></sp><sp><speaker>Ἑρμογένης</speaker><p>πῶς γὰρ οὔ;</p></sp><sp><speaker>Σωκράτης</speaker><p>ὃ ἂν ἄρα ἕκαστος φῇ τῳ ὄνομα εἶναι, τοῦτό ἐστιν ἑκάστῳ ὄνομα;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἦ καὶ ὁπόσα ἂν φῇ τις ἑκάστῳ ὀνόματα εἶναι, τοσαῦτα ἔσται καὶ τότε ὁπόταν φῇ;</p></sp><sp><speaker>Ἑρμογένης</speaker><p>οὐ γὰρ ἔχω ἔγωγε, ὦ Σώκρατες, ὀνόματος ἄλλην ὀρθότητα ἢ ταύτην, ἐμοὶ μὲν ἕτερον εἶναι καλεῖν ἑκάστῳ ὄνομα, ὃ ἐγὼ ἐθέμην, σοὶ δὲ ἕτερον, ὃ αὖ σύ. οὕτω δὲ καὶ
<milestone unit="section" n="385e"/>ταῖς πόλεσιν ὁρῶ ἰδίᾳ &lsqb;ἑκάσταις&rsqb; ἐνίοις ἐπὶ τοῖς αὐτοῖς κείμενα ὀνόματα, καὶ Ἕλλησι παρὰ τοὺς ἄλλους Ἕλληνας, καὶ Ἕλλησι παρὰ βαρβάρους.</p></sp><sp><speaker>Σωκράτης</speaker><p>φέρε δὴ ἴδωμεν, ὦ Ἑρμόγενες, πότερον καὶ τὰ ὄντα οὕτως ἔχειν σοι φαίνεται, ἰδίᾳ αὐτῶν ἡ οὐσία εἶναι ἑκάστῳ, ὥσπερ Πρωταγόρας ἔλεγεν λέγων &ldquo;πάντων χρημάτων
<milestone unit="page" n="386"/><milestone unit="section" n="386a"/>μέτρον&rdquo; εἶναι ἄνθρωπον&mdash;ὡς ἄρα οἷα μὲν ἂν ἐμοὶ φαίνηται τὰ πράγματα &lsqb;εἶναι&rsqb;, τοιαῦτα μὲν ἔστιν ἐμοί· οἷα δ’ ἂν σοί, τοιαῦτα δὲ σοί&mdash;ἢ ἔχειν δοκεῖ σοι αὐτὰ αὑτῶν τινα βεβαιότητα τῆς οὐσίας;</p></sp><sp><speaker>Ἑρμογένης</speaker><p>ἤδη ποτὲ ἔγωγε, ὦ Σώκρατες, ἀπορῶν καὶ ἐνταῦθα ἐξηνέχθην εἰς ἅπερ Πρωταγόρας λέγει· οὐ πάνυ τι μέντοι μοι δοκεῖ οὕτως ἔχειν.</p></sp><sp><speaker>Σωκράτης</speaker><p>τί δέ; ἐς τόδε ἤδη ἐξηνέχθης, ὥστε μὴ πάνυ σοι
<milestone unit="section" n="386b"/>δοκεῖν εἶναί τινα ἄνθρωπον πονηρόν;</p></sp><sp><speaker>Ἑρμογένης</speaker><p>οὐ μὰ τὸν Δία, ἀλλὰ πολλάκις δὴ αὐτὸ πέπονθα, ὥστε μοι δοκεῖν πάνυ πονηροὺς εἶναί τινας ἀνθρώπους, καὶ μάλα συχνούς.</p></sp><sp><speaker>Σωκράτης</speaker><p>τί δέ; πάνυ χρηστοὶ οὔπω σοι ἔδοξαν εἶναι &lsqb;ἄνθρωποι&rsqb;;</p></sp><sp><speaker>Ἑρμογένης</speaker><p>καὶ μάλα ὀλίγοι.</p></sp><sp><speaker>Σωκράτης</speaker><p>ἔδοξαν δ’ οὖν;</p></sp><sp><speaker>Ἑρμογένης</speaker><p>ἔμοιγε.</p></sp><sp><speaker>Σωκράτης</speaker><p>πῶς οὖν τοῦτο τίθεσαι; ἆρ’ ὧδε· τοὺς μὲν πάνυ χρηστοὺς πάνυ φρονίμους, τοὺς δὲ πάνυ πονηροὺς πάνυ ἄφρονας;
<milestone unit="section" n="386c"/></p></sp><sp><speaker>Ἑρμογένης</speaker><p>ἔμοιγε δοκεῖ οὕτως.</p></sp><sp><speaker>Σωκράτης</speaker><p>οἷόν τε οὖν &lsqb;ἐστιν&rsqb;, εἰ Πρωταγόρας ἀληθῆ ἔλεγεν καὶ ἔστιν αὕτη ἡ ἀλήθεια, τὸ οἷα ἂν δοκῇ ἑκάστῳ τοιαῦτα καὶ εἶναι, τοὺς μὲν ἡμῶν φρονίμους εἶναι, τοὺς δὲ ἄφρονας;</p></sp><sp><speaker>Ἑρμογένης</speaker><p>οὐ δῆτα.</p></sp><sp><speaker>Σωκράτης</speaker><p>καὶ ταῦτά γε, ὡς ἐγᾦμαι, σοὶ πάνυ δοκεῖ, φρονήσεως οὔσης καὶ ἀφροσύνης μὴ πάνυ δυνατὸν εἶναι Πρωταγόραν ἀληθῆ λέγειν· οὐδὲν γὰρ ἄν που τῇ ἀληθείᾳ ὁ ἕτερος τοῦ ἑτέρου φρονιμώτερος εἴη, εἴπερ ἃ ἂν ἑκάστῳ
<milestone unit="section" n="386d"/>δοκῇ ἑκάστῳ ἀληθῆ ἔσται.</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>ἀλλὰ μὴν οὐδὲ κατ’ Εὐθύδημόν γε οἶμαι σοὶ δοκεῖ πᾶσι πάντα ὁμοίως εἶναι ἅμα καὶ ἀεί· οὐδὲ γὰρ ἂν οὕτως εἶεν οἱ μὲν χρηστοί, οἱ δὲ πονηροί, εἰ ὁμοίως ἅπασι καὶ ἀεὶ ἀρετή τε καὶ κακία εἴη.</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>οὐκοῦν εἰ μήτε πᾶσι πάντα ἐστὶν ὁμοίως ἅμα καὶ ἀεί, μήτε ἑκάστῳ ἰδίᾳ ἕκαστον &lsqb;τῶν ὄντων ἐστίν&rsqb;, δῆλον δὴ
<milestone unit="section" n="386e"/>ὅτι αὐτὰ αὑτῶν οὐσίαν ἔχοντά τινα βέβαιόν ἐστι τὰ πράγματα, οὐ πρὸς ἡμᾶς οὐδὲ ὑφ’ ἡμῶν ἑλκόμενα ἄνω καὶ κάτω τῷ ἡμετέρῳ φαντάσματι, ἀλλὰ καθ’ αὑτὰ πρὸς τὴν αὑτῶν οὐσίαν ἔχοντα ᾗπερ πέφυκεν.</p></sp><sp><speaker>Ἑρμογένης</speaker><p>δοκεῖ μοι, ὦ Σώκρατες, οὕτω.</p></sp><sp><speaker>Σωκράτης</speaker><p>πότερον οὖν αὐτὰ μὲν ἂν εἴη οὕτω πεφυκότα, αἱ δὲ πράξεις αὐτῶν οὐ κατὰ τὸν αὐτὸν τρόπον; ἢ οὐ καὶ αὗται ἕν τι εἶδος τῶν ὄντων εἰσίν, αἱ πράξεις;</p></sp><sp><speaker>Ἑρμογένης</speaker><p>πάνυ γε καὶ αὗται.
<milestone unit="page" n="387"/><milestone unit="section" n="387a"/></p></sp><sp><speaker>Σωκράτης</speaker><p>κατὰ τὴν αὑτῶν ἄρα φύσιν καὶ αἱ πράξεις πράττονται, οὐ κατὰ τὴν ἡμετέραν δόξαν. οἷον ἐάν τι ἐπιχειρήσωμεν ἡμεῖς τῶν ὄντων τέμνειν, πότερον ἡμῖν τμητέον &lsqb;ἐστὶν&rsqb; ἕκαστον ὡς ἂν ἡμεῖς βουλώμεθα καὶ ᾧ ἂν βουληθῶμεν, ἢ ἐὰν μὲν κατὰ τὴν φύσιν βουληθῶμεν ἕκαστον τέμνειν τοῦ τέμνειν τε καὶ τέμνεσθαι καὶ ᾧ πέφυκε, τεμοῦμέν τε καὶ πλέον τι ἡμῖν ἔσται καὶ ὀρθῶς πράξομεν τοῦτο, ἐὰν δὲ παρὰ φύσιν, ἐξαμαρτησόμεθά τε καὶ οὐδὲν πράξομεν;
<milestone unit="section" n="387b"/></p></sp><sp><speaker>Ἑρμογένης</speaker><p>ἔμοιγε δοκεῖ οὕτω.</p></sp><sp><speaker>Σωκράτης</speaker><p>οὐκοῦν καὶ ἐὰν κάειν τι ἐπιχειρήσωμεν, οὐ κατὰ πᾶσαν δόξαν δεῖ κάειν, ἀλλὰ κατὰ τὴν ὀρθήν; αὕτη δ’ ἐστὶν ᾗ ἐπεφύκει ἕκαστον κάεσθαί τε καὶ κάειν καὶ ᾧ ἐπεφύκει;</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>οὐκοῦν καὶ τἆλλα οὕτω;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἆρ’ οὖν οὐ καὶ τὸ λέγειν μία τις τῶν πράξεών ἐστιν;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>πότερον οὖν ᾗ ἄν τῳ δοκῇ λεκτέον εἶναι, ταύτῃ
<milestone unit="section" n="387c"/>λέγων ὀρθῶς λέξει, ἢ ἐὰν μὲν ᾗ πέφυκε τὰ πράγματα λέγειν τε καὶ λέγεσθαι καὶ ᾧ, ταύτῃ καὶ τούτῳ λέγῃ, πλέον τέ τι ποιήσει καὶ ἐρεῖ· ἂν δὲ μή, ἐξαμαρτήσεταί τε καὶ οὐδὲν ποιήσει;</p></sp><sp><speaker>Ἑρμογένης</speaker><p>οὕτω μοι δοκεῖ ὡς λέγεις.</p></sp><sp><speaker>Σωκράτης</speaker><p>οὐκοῦν τοῦ λέγειν μόριον τὸ ὀνομάζειν; διονομάζοντες γάρ που λέγουσι τοὺς λόγους.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν καὶ τὸ ὀνομάζειν πρᾶξίς &lsqb;τίς&rsqb; ἐστιν, εἴπερ καὶ τὸ λέγειν πρᾶξίς τις ἦν περὶ τὰ πράγματα;</p></sp><sp><speaker>Ἑρμογένης</speaker><p>ναί.
<milestone unit="section" n="387d"/></p></sp><sp><speaker>Σωκράτης</speaker><p>αἱ δὲ πράξεις ἐφάνησαν ἡμῖν οὐ πρὸς ἡμᾶς οὖσαι, ἀλλ’ αὑτῶν τινα ἰδίαν φύσιν ἔχουσαι;</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>οὐκοῦν καὶ ὀνομαστέον &lsqb;ἐστὶν&rsqb; ᾗ πέφυκε τὰ πράγματα ὀνομάζειν τε καὶ ὀνομάζεσθαι καὶ ᾧ, ἀλλ’ οὐχ ᾗ ἂν ἡμεῖς βουληθῶμεν, εἴπερ τι τοῖς ἔμπροσθεν μέλλει ὁμολογούμενον εἶναι; καὶ οὕτω μὲν ἂν πλέον τι ποιοῖμεν καὶ ὀνομάζοιμεν, ἄλλως δὲ οὔ;</p></sp><sp><speaker>Ἑρμογένης</speaker><p>φαίνεταί μοι.</p></sp><sp><speaker>Σωκράτης</speaker><p>φέρε δή, ὃ ἔδει τέμνειν, ἔδει τῳ, φαμέν, τέμνειν;</p></sp><sp><speaker>Ἑρμογένης</speaker><p>ναί.
<milestone unit="section" n="387e"/></p></sp><sp><speaker>Σωκράτης</speaker><p>καὶ ὃ ἔδει κερκίζειν, ἔδει τῳ κερκίζειν; καὶ ὃ ἔδει τρυπᾶν, ἔδει τῳ τρυπᾶν;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>καὶ ὃ ἔδει δὴ ὀνομάζειν, ἔδει τῳ ὀνομάζειν;
<milestone unit="page" n="388"/><milestone unit="section" n="388a"/></p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>τί δὲ ἦν ἐκεῖνο ᾧ ἔδει τρυπᾶν;</p></sp><sp><speaker>Ἑρμογένης</speaker><p>τρύπανον.</p></sp><sp><speaker>Σωκράτης</speaker><p>τί δὲ ᾧ κερκίζειν;</p></sp><sp><speaker>Ἑρμογένης</speaker><p>κερκίς.</p></sp><sp><speaker>Σωκράτης</speaker><p>τί δὲ ᾧ ὀνομάζειν;</p></sp><sp><speaker>Ἑρμογένης</speaker><p>ὄνομα.</p></sp><sp><speaker>Σωκράτης</speaker><p>εὖ λέγεις. ὄργανον ἄρα τί ἐστι καὶ τὸ ὄνομα.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>εἰ οὖν ἐγὼ ἐροίμην &ldquo;τί ἦν ὄργανον ἡ κερκίς;&rdquo; οὐχ ᾧ κερκίζομεν;</p></sp><sp><speaker>Ἑρμογένης</speaker><p>ναί.
<milestone unit="section" n="388b"/></p></sp><sp><speaker>Σωκράτης</speaker><p>κερκίζοντες δὲ τί δρῶμεν; οὐ τὴν κρόκην καὶ τοὺς στήμονας συγκεχυμένους διακρίνομεν;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>οὐκοῦν καὶ περὶ τρυπάνου ἕξεις οὕτως εἰπεῖν καὶ περὶ τῶν ἄλλων;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἔχεις δὴ καὶ περὶ ὀνόματος οὕτως εἰπεῖν; ὀργάνῳ ὄντι τῷ ὀνόματι ὀνομάζοντες τί ποιοῦμεν;</p></sp><sp><speaker>Ἑρμογένης</speaker><p>οὐκ ἔχω λέγειν.</p></sp><sp><speaker>Σωκράτης</speaker><p>ἆρ’ οὐ διδάσκομέν τι ἀλλήλους καὶ τὰ πράγματα διακρίνομεν ᾗ ἔχει;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ὄνομα ἄρα διδασκαλικόν τί ἐστιν ὄργανον καὶ
<milestone unit="section" n="388c"/>διακριτικὸν τῆς οὐσίας ὥσπερ κερκὶς ὑφάσματος.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ὑφαντικὸν δέ γε ἡ κερκίς;</p></sp><sp><speaker>Ἑρμογένης</speaker><p>πῶς δ’ οὔ;</p></sp><sp><speaker>Σωκράτης</speaker><p>ὑφαντικὸς μὲν ἄρα κερκίδι καλῶς χρήσεται, καλῶς δ’ ἐστὶν ὑφαντικῶς· διδασκαλικὸς δὲ ὀνόματι, καλῶς δ’ ἐστὶ διδασκαλικῶς.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>τῷ τίνος οὖν ἔργῳ ὁ ὑφάντης καλῶς χρήσεται ὅταν τῇ κερκίδι χρῆται;</p></sp><sp><speaker>Ἑρμογένης</speaker><p>τῷ τοῦ τέκτονος.</p></sp><sp><speaker>Σωκράτης</speaker><p>πᾶς δὲ τέκτων ἢ ὁ τὴν τέχνην ἔχων;</p></sp><sp><speaker>Ἑρμογένης</speaker><p>ὁ τὴν τέχνην.
<milestone unit="section" n="388d"/></p></sp><sp><speaker>Σωκράτης</speaker><p>τῷ τίνος δὲ ἔργῳ ὁ τρυπητὴς καλῶς χρήσεται ὅταν τῷ τρυπάνῳ χρῆται;</p></sp><sp><speaker>Ἑρμογένης</speaker><p>τῷ τοῦ χαλκέως.</p></sp><sp><speaker>Σωκράτης</speaker><p>ἆρ’ οὖν πᾶς χαλκεὺς ἢ ὁ τὴν τέχνην ἔχων;</p></sp><sp><speaker>Ἑρμογένης</speaker><p>ὁ τὴν τέχνην.</p></sp><sp><speaker>Σωκράτης</speaker><p>εἶεν. τῷ δὲ τίνος ἔργῳ ὁ διδασκαλικὸς χρήσεται ὅταν τῷ ὀνόματι χρῆται;</p></sp><sp><speaker>Ἑρμογένης</speaker><p>οὐδὲ τοῦτ’ ἔχω.</p></sp><sp><speaker>Σωκράτης</speaker><p>οὐδὲ τοῦτό γ’ ἔχεις εἰπεῖν, τίς παραδίδωσιν ἡμῖν τὰ ὀνόματα οἷς χρώμεθα;</p></sp><sp><speaker>Ἑρμογένης</speaker><p>οὐ δῆτα.</p></sp><sp><speaker>Σωκράτης</speaker><p>ἆρ’ οὐχὶ ὁ νόμος δοκεῖ σοι &lsqb;εἶναι&rsqb; ὁ παραδιδοὺς αὐτά;</p></sp><sp><speaker>Ἑρμογένης</speaker><p>ἔοικεν.
<milestone unit="section" n="388e"/></p></sp><sp><speaker>Σωκράτης</speaker><p>νομοθέτου ἄρα ἔργῳ χρήσεται ὁ διδασκαλικὸς ὅταν ὀνόματι χρῆται;</p></sp><sp><speaker>Ἑρμογένης</speaker><p>δοκεῖ μοι.</p></sp><sp><speaker>Σωκράτης</speaker><p>νομοθέτης δέ σοι δοκεῖ πᾶς εἶναι ἀνὴρ ἢ ὁ τὴν τέχνην ἔχων;</p></sp><sp><speaker>Ἑρμογένης</speaker><p>ὁ τὴν τέχνην.</p></sp><sp><speaker>Σωκράτης</speaker><p>οὐκ ἄρα παντὸς ἀνδρός, ὦ Ἑρμόγενες, ὄνομα θέσθαι
<milestone unit="page" n="389"/><milestone unit="section" n="389a"/>&lsqb;ἐστὶν&rsqb; ἀλλά τινος ὀνοματουργοῦ· οὗτος δ’ ἐστίν, ὡς ἔοικεν, ὁ νομοθέτης, ὃς δὴ τῶν δημιουργῶν σπανιώτατος ἐν ἀνθρώποις γίγνεται.</p></sp><sp><speaker>Ἑρμογένης</speaker><p>ἔοικεν.</p></sp><sp><speaker>Σωκράτης</speaker><p>ἴθι δή, ἐπίσκεψαι ποῖ βλέπων ὁ νομοθέτης τὰ ὀνόματα τίθεται· ἐκ τῶν ἔμπροσθεν δὲ ἀνάσκεψαι. ποῖ βλέπων ὁ τέκτων τὴν κερκίδα ποιεῖ; ἆρ’ οὐ πρὸς τοιοῦτόν τι ὃ ἐπεφύκει κερκίζειν;</p></sp><sp><speaker>Ἑρμογένης</speaker><p>πάνυ γε.
<milestone unit="section" n="389b"/></p></sp><sp><speaker>Σωκράτης</speaker><p>τί δέ; ἂν καταγῇ αὐτῷ ἡ κερκὶς ποιοῦντι, πότερον πάλιν ποιήσει ἄλλην πρὸς τὴν κατεαγυῖαν βλέπων, ἢ πρὸς ἐκεῖνο τὸ εἶδος πρὸς ὅπερ καὶ ἣν κατέαξεν ἐποίει;</p></sp><sp><speaker>Ἑρμογένης</speaker><p>πρὸς ἐκεῖνο, ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν ἐκεῖνο δικαιότατ’ ἂν αὐτὸ ὃ ἔστιν κερκὶς καλέσαιμεν;</p></sp><sp><speaker>Ἑρμογένης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>οὐκοῦν ἐπειδὰν δέῃ λεπτῷ ἱματίῳ ἢ παχεῖ ἢ λινῷ ἢ ἐρεῷ ἢ ὁποιῳοῦν τινι κερκίδα ποιεῖν, πάσας μὲν δεῖ τὸ τῆς κερκίδος ἔχειν εἶδος, οἵα δ’ ἑκάστῳ καλλίστη ἐπεφύκει,
<milestone unit="section" n="389c"/>ταύτην ἀποδιδόναι τὴν φύσιν εἰς τὸ ἔργον ἕκαστον;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>καὶ περὶ τῶν ἄλλων δὴ ὀργάνων ὁ αὐτὸς τρόπος· τὸ φύσει ἑκάστῳ πεφυκὸς ὄργανον ἐξευρόντα δεῖ ἀποδοῦναι εἰς ἐκεῖνο ἐξ οὗ ἂν ποιῇ &lsqb;τὸ ἔργον&rsqb;, οὐχ οἷον ἂν αὐτὸς βουληθῇ, ἀλλ’ οἷον ἐπεφύκει. τὸ φύσει γὰρ ἑκάστῳ, ὡς ἔοικε, τρύπανον πεφυκὸς εἰς τὸν σίδηρον δεῖ ἐπίστασθαι τιθέναι.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>καὶ τὴν φύσει κερκίδα ἑκάστῳ πεφυκυῖαν εἰς ξύλον.</p></sp><sp><speaker>Ἑρμογένης</speaker><p>ἔστι ταῦτα.
<milestone unit="section" n="389d"/></p></sp><sp><speaker>Σωκράτης</speaker><p>φύσει γὰρ ἦν ἑκάστῳ εἴδει ὑφάσματος, ὡς ἔοικεν, ἑκάστη κερκίς, καὶ τἆλλα οὕτως.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἆρ’ οὖν, ὦ βέλτιστε, καὶ τὸ ἑκάστῳ φύσει πεφυκὸς ὄνομα τὸν νομοθέτην ἐκεῖνον εἰς τοὺς φθόγγους καὶ τὰς συλλαβὰς δεῖ ἐπίστασθαι τιθέναι, καὶ βλέποντα πρὸς αὐτὸ ἐκεῖνο ὃ ἔστιν ὄνομα, πάντα τὰ ὀνόματα ποιεῖν τε καὶ τίθεσθαι, εἰ μέλλει κύριος εἶναι ὀνομάτων θέτης; εἰ δὲ μὴ εἰς τὰς αὐτὰς συλλαβὰς ἕκαστος ὁ νομοθέτης τίθησιν, οὐδὲν
<milestone unit="section" n="389e"/>δεῖ τοῦτο ἀ&amp;lt;μφι&amp;gt;γνοεῖν· οὐδὲ γὰρ εἰς τὸν αὐτὸν σίδηρον ἅπας χαλκεὺς τίθησιν, τοῦ αὐτοῦ ἕνεκα ποιῶν τὸ αὐτὸ ὄργανον· ἀλλ’ ὅμως, ἕως ἂν τὴν αὐτὴν ἰδέαν ἀποδιδῷ, ἐάντε
<milestone unit="page" n="390"/><milestone unit="section" n="390a"/>ἐν ἄλλῳ σιδήρῳ, ὅμως ὀρθῶς ἔχει τὸ ὄργανον, ἐάντε ἐνθάδε ἐάντε ἐν βαρβάροις τις ποιῇ. ἦ γάρ;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν οὕτως ἀξιώσεις καὶ τὸν νομοθέτην τόν τε ἐνθάδε καὶ τὸν ἐν τοῖς βαρβάροις, ἕως ἂν τὸ τοῦ ὀνόματος εἶδος ἀποδιδῷ τὸ προσῆκον ἑκάστῳ ἐν ὁποιαισοῦν συλλαβαῖς, οὐδὲν χείρω νομοθέτην εἶναι τὸν ἐνθάδε ἢ τὸν ὁπουοῦν ἄλλοθι;</p></sp><sp><speaker>Ἑρμογένης</speaker><p>πάνυ γε.
<milestone unit="section" n="390b"/></p></sp><sp><speaker>Σωκράτης</speaker><p>τίς οὖν ὁ γνωσόμενος εἰ τὸ προσῆκον εἶδος κερκίδος ἐν ὁποιῳοῦν ξύλῳ κεῖται; ὁ ποιήσας, ὁ τέκτων, ἢ ὁ χρησόμενος &lsqb;ὁ&rsqb; ὑφάντης;</p></sp><sp><speaker>Ἑρμογένης</speaker><p>εἰκὸς μὲν μᾶλλον, ὦ Σώκρατες, τὸν χρησόμενον.</p></sp><sp><speaker>Σωκράτης</speaker><p>τίς οὖν ὁ τῷ τοῦ λυροποιοῦ ἔργῳ χρησόμενος; ἆρ’ οὐχ οὗτος ὃς ἐπίσταιτο ἂν ἐργαζομένῳ κάλλιστα ἐπιστατεῖν καὶ εἰργασμένον γνοίη εἴτ’ εὖ εἴργασται εἴτε μή;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>τίς;</p></sp><sp><speaker>Ἑρμογένης</speaker><p>ὁ κιθαριστής.</p></sp><sp><speaker>Σωκράτης</speaker><p>τίς δὲ ὁ τῷ τοῦ ναυπηγοῦ;
<milestone unit="section" n="390c"/></p></sp><sp><speaker>Ἑρμογένης</speaker><p>κυβερνήτης.</p></sp><sp><speaker>Σωκράτης</speaker><p>τίς δὲ τῷ τοῦ νομοθέτου ἔργῳ ἐπιστατήσειέ τ’ ἂν κάλλιστα καὶ εἰργασμένον κρίνειε καὶ ἐνθάδε καὶ ἐν τοῖς βαρβάροις; ἆρ’ οὐχ ὅσπερ χρήσεται;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἆρ’ οὖν οὐχ ὁ ἐρωτᾶν ἐπιστάμενος οὗτός ἐστιν;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ὁ δὲ αὐτὸς καὶ ἀποκρίνεσθαι;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>τὸν δὲ ἐρωτᾶν καὶ ἀποκρίνεσθαι ἐπιστάμενον ἄλλο τι σὺ καλεῖς ἢ διαλεκτικόν;</p></sp><sp><speaker>Ἑρμογένης</speaker><p>οὔκ, ἀλλὰ τοῦτο.
<milestone unit="section" n="390d"/></p></sp><sp><speaker>Σωκράτης</speaker><p>τέκτονος μὲν ἄρα ἔργον ἐστὶν ποιῆσαι πηδάλιον ἐπιστατοῦντος κυβερνήτου, εἰ μέλλει καλὸν εἶναι τὸ πηδάλιον.</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>νομοθέτου δέ γε, ὡς ἔοικεν, ὄνομα, ἐπιστάτην ἔχοντος διαλεκτικὸν ἄνδρα, εἰ μέλλει καλῶς ὀνόματα θήσεσθαι.</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>κινδυνεύει ἄρα, ὦ Ἑρμόγενες, εἶναι οὐ φαῦλον, ὡς σὺ οἴει, ἡ τοῦ ὀνόματος θέσις, οὐδὲ φαύλων ἀνδρῶν οὐδὲ τῶν ἐπιτυχόντων. καὶ Κρατύλος ἀληθῆ λέγει λέγων φύσει
<milestone unit="section" n="390e"/>τὰ ὀνόματα εἶναι τοῖς πράγμασι, καὶ οὐ πάντα δημιουργὸν ὀνομάτων εἶναι, ἀλλὰ μόνον ἐκεῖνον τὸν ἀποβλέποντα εἰς τὸ τῇ φύσει ὄνομα ὂν ἑκάστῳ καὶ δυνάμενον αὐτοῦ τὸ εἶδος τιθέναι εἴς τε τὰ γράμματα καὶ τὰς συλλαβάς.</p></sp><sp><speaker>Ἑρμογένης</speaker><p>οὐκ ἔχω, ὦ Σώκρατες, ὅπως χρὴ πρὸς ἃ λέγεις
<milestone unit="page" n="391"/><milestone unit="section" n="391a"/>ἐναντιοῦσθαι. ἴσως μέντοι οὐ ῥᾴδιόν ἐστιν οὕτως ἐξαίφνης πεισθῆναι, ἀλλὰ δοκῶ μοι ὧδε ἂν μᾶλλον πιθέσθαι σοι, εἴ μοι δείξειας ἥντινα φῂς εἶναι τὴν φύσει ὀρθότητα ὀνόματος.</p></sp><sp><speaker>Σωκράτης</speaker><p>ἐγὼ μέν, ὦ μακάριε Ἑρμόγενες, οὐδεμίαν λέγω, ἀλλ’ ἐπελάθου γε ὧν ὀλίγον πρότερον ἔλεγον, ὅτι οὐκ εἰδείην ἀλλὰ σκεψοίμην μετὰ σοῦ. νῦν δὲ σκοπουμένοις ἡμῖν, ἐμοί τε καὶ σοί, τοσοῦτον μὲν ἤδη φαίνεται παρὰ τὰ πρότερα, φύσει τέ τινα ὀρθότητα ἔχον εἶναι τὸ ὄνομα καὶ οὐ
<milestone unit="section" n="391b"/>παντὸς ἀνδρὸς ἐπίστασθαι &lsqb;καλῶς&rsqb; αὐτὸ πράγματι ὁτῳοῦν θέσθαι· ἢ οὔ;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν τὸ μετὰ τοῦτο χρὴ ζητεῖν, εἴπερ ἐπιθυμεῖς εἰδέναι, ἥτις ποτ’ αὖ ἐστιν αὐτοῦ ἡ ὀρθότης.</p></sp><sp><speaker>Ἑρμογένης</speaker><p>ἀλλὰ μὴν ἐπιθυμῶ γε εἰδέναι.</p></sp><sp><speaker>Σωκράτης</speaker><p>σκόπει τοίνυν.</p></sp><sp><speaker>Ἑρμογένης</speaker><p>πῶς οὖν χρὴ σκοπεῖν;</p></sp><sp><speaker>Σωκράτης</speaker><p>ὀρθοτάτη μὲν τῆς σκέψεως, ὦ ἑταῖρε, μετὰ τῶν ἐπισταμένων, χρήματα ἐκείνοις τελοῦντα καὶ χάριτας κατατιθέμενον. εἰσὶ δὲ οὗτοι οἱ σοφισταί, οἷσπερ καὶ ὁ ἀδελφός
<milestone unit="section" n="391c"/>σου Καλλίας πολλὰ τελέσας χρήματα σοφὸς δοκεῖ εἶναι. ἐπειδὴ δὲ οὐκ ἐγκρατὴς εἶ τῶν πατρῴων, λιπαρεῖν χρὴ τὸν ἀδελφὸν καὶ δεῖσθαι αὐτοῦ διδάξαι σε τὴν ὀρθότητα περὶ τῶν τοιούτων ἣν ἔμαθεν παρὰ Πρωταγόρου.</p></sp><sp><speaker>Ἑρμογένης</speaker><p>ἄτοπος μεντἂν εἴη μου, ὦ Σώκρατες, ἡ δέησις, εἰ τὴν μὲν ἀλήθειαν τὴν Πρωταγόρου ὅλως οὐκ ἀποδέχομαι, τὰ δὲ τῇ τοιαύτῃ ἀληθείᾳ ῥηθέντα ἀγαπῴην ὥς του ἄξια.</p></sp><sp><speaker>Σωκράτης</speaker><p>ἀλλ’ εἰ μὴ αὖ σε ταῦτα ἀρέσκει, παρ’ Ὁμήρου χρὴ
<milestone unit="section" n="391d"/>μανθάνειν καὶ παρὰ τῶν ἄλλων ποιητῶν.</p></sp><sp><speaker>Ἑρμογένης</speaker><p>καὶ τί λέγει, ὦ Σώκρατες, Ὅμηρος περὶ ὀνομάτων, καὶ ποῦ;</p></sp><sp><speaker>Σωκράτης</speaker><p>πολλαχοῦ· μέγιστα δὲ καὶ κάλλιστα ἐν οἷς διορίζει ἐπὶ τοῖς αὐτοῖς ἅ τε οἱ ἄνθρωποι ὀνόματα καλοῦσι καὶ οἱ θεοί. ἢ οὐκ οἴει αὐτὸν μέγα τι καὶ θαυμάσιον λέγειν ἐν τούτοις περὶ ὀνομάτων ὀρθότητος; δῆλον γὰρ δὴ ὅτι οἵ γε θεοὶ αὐτὰ καλοῦσιν πρὸς ὀρθότητα ἅπερ ἔστι φύσει ὀνόματα·
<milestone unit="section" n="391e"/>ἢ σὺ οὐκ οἴει;</p></sp><sp><speaker>Ἑρμογένης</speaker><p>εὖ οἶδα μὲν οὖν ἔγωγε, εἴπερ καλοῦσιν, ὅτι ὀρθῶς καλοῦσιν. ἀλλὰ ποῖα ταῦτα λέγεις;</p></sp><sp><speaker>Σωκράτης</speaker><p>οὐκ οἶσθα ὅτι περὶ τοῦ ποταμοῦ τοῦ ἐν τῇ Τροίᾳ, ὃς ἐμονομάχει τῷ Ἡφαίστῳ, &ldquo;ὃν Ξάνθον,&rdquo; φησί, &ldquo;καλέουσι θεοί, ἄνδρες δὲ Σκάμανδρον;&rdquo;</p></sp><sp><speaker>Ἑρμογένης</speaker><p>ἔγωγε.
    <milestone unit="page" n="392"/><milestone unit="section" n="392a"/></p></sp><sp><speaker>Σωκράτης</speaker><p>τί οὖν δή; οὐκ οἴει τοῦτο σεμνόν τι εἶναι γνῶναι, ὅπῃ ποτὲ ὀρθῶς ἔχει ἐκεῖνον τὸν ποταμὸν Ξάνθον καλεῖν μᾶλλον ἢ Σκάμανδρον; εἰ δὲ βούλει, περὶ τῆς ὄρνιθος ἣν λέγει ὅτι&mdash;<quote type="verse"><l met="dactylic">χαλκίδα κικλῄσκουσι θεοί, ἄνδρες δὲ κύμινδιν,</l></quote><bibl n="Hom. Il. 14.291">Hom. Il. 14.291</bibl>φαῦλον ἡγῇ τὸ μάθημα ὅσῳ ὀρθότερόν ἐστι καλεῖσθαι χαλκὶς κυμίνδιδος τῷ αὐτῷ ὀρνέῳ; ἢ τὴν Βατίειάν τε καὶ Μυρίνην,
<milestone unit="section" n="392b"/>καὶ ἄλλα πολλὰ καὶ τούτου τοῦ ποιητοῦ καὶ ἄλλων; ἀλλὰ ταῦτα μὲν ἴσως μείζω ἐστὶν ἢ κατ’ ἐμὲ καὶ σὲ ἐξευρεῖν· ὁ δὲ Σκαμάνδριός τε καὶ ὁ Ἀστυάναξ ἀνθρωπινώτερον διασκέψασθαι, ὡς ἐμοὶ δοκεῖ, καὶ ῥᾷον, ἅ φησιν ὀνόματα εἶναι τῷ τοῦ Ἕκτορος ὑεῖ, τίνα ποτὲ λέγει τὴν ὀρθότητα αὐτῶν. οἶσθα γὰρ δήπου ταῦτα τὰ ἔπη ἐν οἷς ἔνεστιν ἃ ἐγὼ λέγω.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>πότερον οὖν οἴει Ὅμηρον ὀρθότερον ἡγεῖσθαι τῶν ὀνομάτων κεῖσθαι τῷ παιδί, τὸν &ldquo;Ἀστυάνακτα&rdquo; ἢ τὸν &ldquo;Σκαμάνδριον&rdquo;;
<milestone unit="section" n="392c"/></p></sp><sp><speaker>Ἑρμογένης</speaker><p>οὐκ ἔχω λέγειν.</p></sp><sp><speaker>Σωκράτης</speaker><p>ὧδε δὴ σκόπει. εἴ τις ἔροιτό σε πότερον οἴει ὀρθότερον καλεῖν τὰ ὀνόματα τοὺς φρονιμωτέρους ἢ τοὺς ἀφρονεστέρους;</p></sp><sp><speaker>Ἑρμογένης</speaker><p>δῆλον δὴ ὅτι τοὺς φρονιμωτέρους, φαίην ἄν.</p></sp><sp><speaker>Σωκράτης</speaker><p>πότερον οὖν αἱ γυναῖκες ἐν ταῖς πόλεσιν φρονιμώτεραί σοι δοκοῦσιν εἶναι ἢ οἱ ἄνδρες, ὡς τὸ ὅλον εἰπεῖν γένος;</p></sp><sp><speaker>Ἑρμογένης</speaker><p>οἱ ἄνδρες.</p></sp><sp><speaker>Σωκράτης</speaker><p>οὐκοῦν οἶσθα ὅτι Ὅμηρος τὸ παιδίον τὸ τοῦ Ἕκτορος
<milestone unit="section" n="392d"/>ὑπὸ τῶν Τρώων φησὶν καλεῖσθαι Ἀστυάνακτα, Σκαμάνδριον δὲ δῆλον ὅτι ὑπὸ τῶν γυναικῶν, ἐπειδὴ οἵ γε ἄνδρες αὐτὸν Ἀστυάνακτα ἐκάλουν;</p></sp><sp><speaker>Ἑρμογένης</speaker><p>ἔοικέ γε.</p></sp><sp><speaker>Σωκράτης</speaker><p>οὐκοῦν καὶ Ὅμηρος τοὺς Τρῶας σοφωτέρους ἡγεῖτο ἢ τὰς γυναῖκας αὐτῶν;</p></sp><sp><speaker>Ἑρμογένης</speaker><p>οἶμαι ἔγωγε.</p></sp><sp><speaker>Σωκράτης</speaker><p>τὸν &ldquo;Ἀστυάνακτα&rdquo; ἄρα ὀρθότερον ᾤετο κεῖσθαι τῷ παιδὶ ἢ τὸν &ldquo;Σκαμάνδριον&rdquo;;</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>σκοπῶμεν δὴ διὰ τί ποτε. ἢ αὐτὸς ἡμῖν κάλλιστα ὑφηγεῖται τὸ διότι; φησὶν γάρ&mdash;
    <milestone unit="section" n="392e"/><quote type="verse"><l met="dactylic">οἶος γάρ σφιν ἔρυτο πόλιν καὶ τείχεα μακρά.</l></quote><bibl n="Hom. Il. 22.507">Hom. Il. 22.507</bibl>διὰ ταῦτα δή, ὡς ἔοικεν, ὀρθῶς ἔχει καλεῖν τὸν τοῦ σωτῆρος ὑὸν Ἀστυάνακτα τούτου ὃ ἔσῳζεν ὁ πατὴρ αὐτοῦ, ὥς φησιν Ὅμηρος.</p></sp><sp><speaker>Ἑρμογένης</speaker><p>φαίνεταί μοι.</p></sp><sp><speaker>Σωκράτης</speaker><p>τί δή ποτε; οὐ γάρ πω οὐδ’ αὐτὸς ἔγωγε μανθάνω· ὦ Ἑρμόγενες, σὺ δὲ μανθάνεις;</p></sp><sp><speaker>Ἑρμογένης</speaker><p>μὰ Δί’ οὐκ ἔγωγε.
<milestone unit="page" n="393"/><milestone unit="section" n="393a"/></p></sp><sp><speaker>Σωκράτης</speaker><p>ἀλλ’ ἆρα, ὠγαθέ, καὶ τῷ Ἕκτορι αὐτὸς ἔθετο τὸ ὄνομα Ὅμηρος;</p></sp><sp><speaker>Ἑρμογένης</speaker><p>τί δή;</p></sp><sp><speaker>Σωκράτης</speaker><p>ὅτι μοι δοκεῖ καὶ τοῦτο παραπλήσιόν τι εἶναι τῷ Ἀστυάνακτι, καὶ ἔοικεν Ἑλληνικοῖς ταῦτα &lsqb;τὰ ὀνόματα&rsqb;. ὁ γὰρ &ldquo;ἄναξ&rdquo; καὶ ὁ &ldquo;Ἕκτωρ&rdquo; σχεδόν τι ταὐτὸν σημαίνει, βασιλικὰ ἀμφότερα εἶναι τὰ ὀνόματα· οὗ γὰρ ἄν τις &ldquo;ἄναξ&rdquo; ᾖ, καὶ &ldquo;Ἕκτωρ&rdquo; δήπου ἐστὶν τούτου· δῆλον γὰρ ὅτι κρατεῖ
<milestone unit="section" n="393b"/>τε αὐτοῦ καὶ κέκτηται καὶ <term>e)/xei</term> αὐτό. ἢ οὐδέν σοι δοκῶ λέγειν, ἀλλὰ λανθάνω καὶ ἐμαυτὸν οἰόμενός τινος ὥσπερ ἴχνους ἐφάπτεσθαι τῆς Ὁμήρου δόξης περὶ ὀνομάτων ὀρθότητος;</p></sp><sp><speaker>Ἑρμογένης</speaker><p>μὰ Δί’ οὐ σύ γε, ὡς ἐμοὶ δοκεῖς, ἀλλὰ ἴσως τοῦ ἐφάπτῃ.</p></sp><sp><speaker>Σωκράτης</speaker><p>δίκαιόν γέ τοί ἐστιν, ὡς ἐμοὶ φαίνεται, τὸν λέοντος ἔκγονον λέοντα καλεῖν καὶ τὸν ἵππου ἔκγονον ἵππον. οὔ τι λέγω ἐὰν ὥσπερ τέρας γένηται ἐξ ἵππου ἄλλο τι ἢ ἵππος,
<milestone unit="section" n="393c"/>ἀλλ’ οὗ ἂν ᾖ τοῦ γένους ἔκγονον τὴν φύσιν, τοῦτο λέγω· ἐὰν βοὸς ἔκγονον φύσει ἵππος παρὰ φύσιν τέκῃ μόσχον, οὐ πῶλον κλητέον ἀλλὰ μόσχον· οὐδ’ ἂν ἐξ ἀνθρώπου οἶμαι μὴ τὸ ἀνθρώπου ἔκγονον γένηται, &lsqb;ἀλλ’ ὃ ἂν&rsqb; τὸ ἔκγονον ἄνθρωπος κλητέος· καὶ τὰ δένδρα ὡσαύτως καὶ τἆλλα ἅπαντα· ἢ οὐ συνδοκεῖ;</p></sp><sp><speaker>Ἑρμογένης</speaker><p>συνδοκεῖ.</p></sp><sp><speaker>Σωκράτης</speaker><p>καλῶς λέγεις· φύλαττε γάρ με μή πῃ παρακρούσωμαί σε. κατὰ γὰρ τὸν αὐτὸν λόγον κἂν ἐκ βασιλέως γίγνηταί τι
<milestone unit="section" n="393d"/>ἔκγονον, βασιλεὺς κλητέος· εἰ δὲ ἐν ἑτέραις συλλαβαῖς ἢ ἐν ἑτέραις τὸ αὐτὸ σημαίνει, οὐδὲν πρᾶγμα· οὐδ’ εἰ πρόσκειταί τι γράμμα ἢ ἀφῄρηται, οὐδὲν οὐδὲ τοῦτο, ἕως ἂν ἐγκρατὴς ᾖ ἡ οὐσία τοῦ πράγματος δηλουμένη ἐν τῷ ὀνόματι.</p></sp><sp><speaker>Ἑρμογένης</speaker><p>πῶς τοῦτο λέγεις;</p></sp><sp><speaker>Σωκράτης</speaker><p>οὐδὲν ποικίλον, ἀλλ’ ὥσπερ τῶν στοιχείων οἶσθα ὅτι ὀνόματα λέγομεν ἀλλ’ οὐκ αὐτὰ τὰ στοιχεῖα, πλὴν τεττάρων, τοῦ Ε καὶ τοῦ Υ καὶ τοῦ Ο καὶ τοῦ Ω· τοῖς δ’
<milestone unit="section" n="393e"/>ἄλλοις φωνήεσί τε καὶ ἀφώνοις οἶσθα ὅτι περιτιθέντες ἄλλα γράμματα λέγομεν, ὀνόματα ποιοῦντες· ἀλλ’ ἕως ἂν αὐτοῦ δηλουμένην τὴν δύναμιν ἐντιθῶμεν, ὀρθῶς ἔχει ἐκεῖνο τὸ ὄνομα καλεῖν ὃ αὐτὸ ἡμῖν δηλώσει. οἷον τὸ &ldquo;βῆτα&rdquo;· ὁρᾷς ὅτι τοῦ ἦτα καὶ τοῦ ταῦ καὶ τοῦ ἄλφα προστεθέντων οὐδὲν ἐλύπησεν, ὥστε μὴ οὐχὶ τὴν ἐκείνου τοῦ στοιχείου φύσιν δηλῶσαι ὅλῳ τῷ ὀνόματι οὗ ἐβούλετο ὁ νομοθέτης· οὕτως ἠπιστήθη καλῶς θέσθαι τοῖς γράμμασι τὰ ὀνόματα.</p></sp><sp><speaker>Ἑρμογένης</speaker><p>ἀληθῆ μοι δοκεῖς λέγειν.
<milestone unit="page" n="394"/><milestone unit="section" n="394a"/></p></sp><sp><speaker>Σωκράτης</speaker><p>οὐκοῦν καὶ περὶ βασιλέως ὁ αὐτὸς λόγος; ἔσται γάρ ποτε ἐκ βασιλέως βασιλεύς, καὶ ἐξ ἀγαθοῦ ἀγαθός, καὶ ἐκ καλοῦ καλός, καὶ τἆλλα πάντα οὕτως, ἐξ ἑκάστου γένους ἕτερον τοιοῦτον ἔκγονον, ἐὰν μὴ τέρας γίγνηται· κλητέον δὴ ταὐτὰ ὀνόματα. ποικίλλειν δὲ ἔξεστι ταῖς συλλαβαῖς, ὥστε δόξαι ἂν τῷ ἰδιωτικῶς ἔχοντι ἕτερα εἶναι ἀλλήλων τὰ αὐτὰ ὄντα· ὥσπερ ἡμῖν τὰ τῶν ἰατρῶν φάρμακα χρώμασιν καὶ ὀσμαῖς πεποικιλμένα ἄλλα φαίνεται τὰ αὐτὰ ὄντα, τῷ δέ γε
<milestone unit="section" n="394b"/>ἰατρῷ, ἅτε τὴν δύναμιν τῶν φαρμάκων σκοπουμένῳ, τὰ αὐτὰ φαίνεται, καὶ οὐκ ἐκπλήττεται ὑπὸ τῶν προσόντων. οὕτω δὲ ἴσως καὶ ὁ ἐπιστάμενος περὶ ὀνομάτων τὴν δύναμιν αὐτῶν σκοπεῖ, καὶ οὐκ ἐκπλήττεται εἴ τι πρόσκειται γράμμα ἢ μετάκειται ἢ ἀφῄρηται, ἢ καὶ ἐν ἄλλοις παντάπασιν γράμμασίν ἐστιν ἡ τοῦ ὀνόματος δύναμις. ὥσπερ ὃ νυνδὴ ἐλέγομεν, &ldquo;Ἀστυάναξ&rdquo; τε καὶ &ldquo;Ἕκτωρ&rdquo; οὐδὲν τῶν αὐτῶν
<milestone unit="section" n="394c"/>γραμμάτων ἔχει πλὴν τοῦ ταῦ, ἀλλ’ ὅμως ταὐτὸν σημαίνει. καὶ &ldquo;Ἀρχέπολίς&rdquo; γε τῶν μὲν γραμμάτων τί ἐπικοινωνεῖ; δηλοῖ δὲ ὅμως τὸ αὐτό· καὶ ἄλλα πολλά ἐστιν ἃ οὐδὲν ἀλλ’ ἢ βασιλέα σημαίνει· καὶ ἄλλα γε αὖ στρατηγόν, οἷον &ldquo;Ἆγις&rdquo; καὶ &ldquo;Πολέμαρχος&rdquo; καὶ &ldquo;Εὐπόλεμος&rdquo;. καὶ ἰατρικά γε ἕτερα, &ldquo;Ἰατροκλῆς&rdquo; καὶ &ldquo;Ἀκεσίμβροτος&rdquo;· καὶ ἕτερα ἂν ἴσως συχνὰ εὕροιμεν ταῖς μὲν συλλαβαῖς καὶ τοῖς γράμμασι διαφωνοῦντα, τῇ δὲ δυνάμει ταὐτὸν φθεγγόμενα. φαίνεται οὕτως ἢ οὔ;
<milestone unit="section" n="394d"/></p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>τοῖς μὲν δὴ κατὰ φύσιν γιγνομένοις τὰ αὐτὰ ἀποδοτέον ὀνόματα.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>τί δὲ τοῖς παρὰ φύσιν, οἳ ἂν ἐν τέρατος εἴδει γένωνται; οἷον ὅταν ἐξ ἀνδρὸς ἀγαθοῦ καὶ θεοσεβοῦς ἀσεβὴς γένηται, ἆρ’ οὐχ ὥσπερ ἐν τοῖς ἔμπροσθεν, κἂν ἵππος βοὸς ἔκγονον τέκῃ, οὐ τοῦ τεκόντος δήπου ἔδει τὴν ἐπωνυμίαν ἔχειν, ἀλλὰ τοῦ γένους οὗ εἴη;</p></sp><sp><speaker>Ἑρμογένης</speaker><p>πάνυ γε.
<milestone unit="section" n="394e"/></p></sp><sp><speaker>Σωκράτης</speaker><p>καὶ τῷ ἐκ τοῦ εὐσεβοῦς ἄρα γενομένῳ ἀσεβεῖ τὸ τοῦ γένους ὄνομα ἀποδοτέον.</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>οὐ &ldquo;Θεόφιλον,&rdquo; ὡς ἔοικεν, οὐδὲ &ldquo;Μνησίθεον&rdquo; οὐδὲ τῶν τοιούτων οὐδέν· ἀλλ’ ὅτι τἀναντία τούτοις σημαίνει, ἐάνπερ τῆς ὀρθότητος τυγχάνῃ τὰ ὀνόματα.</p></sp><sp><speaker>Ἑρμογένης</speaker><p>παντός γε μᾶλλον, ὦ Σώκρατες.</p></sp><sp><speaker>Σωκράτης</speaker><p>ὥσπερ γε καὶ ὁ &ldquo;Ὀρέστης,&rdquo; ὦ Ἑρμόγενες, κινδυνεύει ὀρθῶς ἔχειν, εἴτε τις τύχη ἔθετο αὐτῷ τὸ ὄνομα εἴτε καὶ ποιητής τις, τὸ θηριῶδες τῆς φύσεως καὶ τὸ ἄγριον αὐτοῦ καὶ τὸ <term>o)reino\n</term> ἐνδεικνύμενος τῷ ὀνόματι.
<milestone unit="page" n="395"/><milestone unit="section" n="395a"/></p></sp><sp><speaker>Ἑρμογένης</speaker><p>φαίνεται οὕτως, ὦ Σώκρατες.</p></sp><sp><speaker>Σωκράτης</speaker><p>ἔοικεν δέ γε καὶ τῷ πατρὶ αὐτοῦ κατὰ φύσιν τὸ ὄνομα εἶναι.</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>κινδυνεύει γὰρ τοιοῦτός τις εἶναι ὁ &ldquo;Ἀγαμέμνων,&rdquo; οἷος ἃ δόξειεν αὐτῷ διαπονεῖσθαι καὶ καρτερεῖν τέλος ἐπιτιθεὶς τοῖς δόξασι δι’ ἀρετήν. σημεῖον δὲ αὐτοῦ ἡ ἐν Τροίᾳ μονὴ τοῦ πάθους τε καὶ καρτερίας. ὅτι οὖν <term>a)gasto\s</term> κατὰ
<milestone unit="section" n="395b"/>τὴν <term>e)pimonh\n</term> οὗτος ὁ ἀνὴρ ἐνσημαίνει τὸ ὄνομα ὁ &ldquo;Ἀγαμέμνων.&rdquo; ἴσως δὲ καὶ ὁ &ldquo;Ἀτρεὺς&rdquo; ὀρθῶς ἔχει. ὅ τε γὰρ τοῦ Χρυσίππου αὐτῷ φόνος καὶ ἃ πρὸς τὸν Θυέστην ὡς ὠμὰ διεπράττετο, πάντα ταῦτα ζημιώδη καὶ <term>a)thra\</term> πρὸς ἀρετήν. ἡ οὖν τοῦ ὀνόματος ἐπωνυμία σμικρὸν παρακλίνει καὶ ἐπικεκάλυπται, ὥστε μὴ πᾶσι δηλοῦν τὴν φύσιν τοῦ ἀνδρός· τοῖς δ’ ἐπαί̈ουσι περὶ ὀνομάτων ἱκανῶς δηλοῖ ὃ βούλεται ὁ &ldquo;Ἀτρεύς.&rdquo; καὶ γὰρ κατὰ τὸ <term>a)teire\s</term> καὶ
<milestone unit="section" n="395c"/>κατὰ τὸ <term>a)/treston</term> καὶ κατὰ τὸ <term>a)thro\n</term> πανταχῇ ὀρθῶς αὐτῷ τὸ ὄνομα κεῖται. δοκεῖ δέ μοι καὶ τῷ Πέλοπι τὸ ὄνομα ἐμμέτρως κεῖσθαι· σημαίνει γὰρ τοῦτο τὸ ὄνομα τὸν τὰ ἐγγὺς ὁρῶντα &lsqb;ἄξιον εἶναι ταύτης τῆς ἐπωνυμίας&rsqb;.</p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>οἷόν που καὶ κατ’ ἐκείνου λέγεται τοῦ ἀνδρὸς ἐν τῷ τοῦ Μυρτίλου φόνῳ οὐδὲν οἵου τε γενέσθαι προνοηθῆναι οὐδὲ προϊδεῖν τῶν πόρρω τῶν εἰς τὸ πᾶν γένος, ὅσης αὐτὸ
<milestone unit="section" n="395d"/>δυστυχίας ἐνεπίμπλη, τὸ ἐγγὺς μόνον ὁρῶν καὶ τὸ παραχρῆμα&mdash;τοῦτο δ’ ἐστὶ &ldquo;πέλας&rdquo; &mdash;ἡνίκα προεθυμεῖτο λαβεῖν παντὶ τρόπῳ τὸν τῆς Ἱπποδαμείας γάμον. τῷ δὲ Ταντάλῳ καὶ πᾶς ἂν ἡγήσαιτο τοὔνομα ὀρθῶς καὶ κατὰ φύσιν τεθῆναι εἰ ἀληθῆ τὰ περὶ αὐτὸν λεγόμενα.</p></sp><sp><speaker>Ἑρμογένης</speaker><p>τὰ ποῖα ταῦτα;</p></sp><sp><speaker>Σωκράτης</speaker><p>ἅ τέ που ἔτι ζῶντι δυστυχήματα ἐγένετο πολλὰ καὶ δεινά, ὧν καὶ τέλος ἡ πατρὶς αὐτοῦ ὅλη ἀνετράπετο, καὶ τελευτήσαντι ἐν Ἅιδου ἡ ὑπὲρ τῆς κεφαλῆς τοῦ λίθου
<milestone unit="section" n="395e"/><term>talantei/a</term> θαυμαστὴ ὡς σύμφωνος τῷ ὀνόματι· καὶ ἀτεχνῶς ἔοικεν, ὥσπερ ἂν εἴ τις βουλόμενος <term>tala/ntaton</term> ὀνομάσαι ἀποκρυπτόμενος ὀνομάσειε καὶ εἴποι ἀντ’ ἐκείνου &ldquo;Τάνταλον,&rdquo; τοιοῦτόν τι καὶ τούτῳ τὸ ὄνομα ἔοικεν ἐκπορίσαι ἡ τύχη τῆς φήμης. φαίνεται δὲ καὶ τῷ πατρὶ αὐτοῦ λεγομένῳ τῷ Διὶ
<milestone unit="page" n="396"/><milestone unit="section" n="396a"/>παγκάλως τὸ ὄνομα κεῖσθαι· ἔστι δὲ οὐ ῥᾴδιον κατανοῆσαι. ἀτεχνῶς γάρ ἐστιν οἷον λόγος τὸ τοῦ Διὸς ὄνομα, διελόντες δὲ αὐτὸ διχῇ οἱ μὲν τῷ ἑτέρῳ μέρει, οἱ δὲ τῷ ἑτέρῳ χρώμεθα&mdash; οἱ μὲν γὰρ &ldquo;Ζῆνα,&rdquo; οἱ δὲ &ldquo;Δία&rdquo; καλοῦσιν&mdash;συντιθέμενα δ’ εἰς ἓν δηλοῖ τὴν φύσιν τοῦ θεοῦ, ὃ δὴ προσήκειν φαμὲν ὀνόματι οἵῳ τε εἶναι ἀπεργάζεσθαι. οὐ γὰρ ἔστιν ἡμῖν καὶ τοῖς ἄλλοις πᾶσιν ὅστις ἐστὶν αἴτιος μᾶλλον τοῦ ζῆν ἢ ὁ ἄρχων τε καὶ βασιλεὺς τῶν πάντων. συμβαίνει οὖν ὀρθῶς
<milestone unit="section" n="396b"/>ὀνομάζεσθαι οὗτος ὁ θεὸς εἶναι, <term>di'</term> ὃν <term>zh=n</term> ἀεὶ πᾶσι τοῖς ζῶσιν ὑπάρχει· διείληπται δὲ δίχα, ὥσπερ λέγω, ἓν ὂν τὸ ὄνομα, τῷ &ldquo;Διὶ&rdquo; καὶ τῷ &ldquo;Ζηνί.&rdquo; τοῦτον δὲ Κρόνου ὑὸν ὑβριστικὸν μὲν ἄν τις δόξειεν εἶναι ἀκούσαντι ἐξαίφνης, εὔλογον δὲ μεγάλης τινὸς διανοίας ἔκγονον εἶναι τὸν Δία· <term>ko/ron</term> γὰρ σημαίνει οὐ παῖδα, ἀλλὰ τὸ <term>kaqaro\n</term> αὐτοῦ καὶ <term>a)kh/raton</term> τοῦ <term>nou=</term>. ἔστι δὲ οὗτος Οὐρανοῦ ὑός, ὡς λόγος· ἡ δὲ αὖ ἐς τὸ ἄνω ὄψις καλῶς ἔχει τοῦτο τὸ ὄνομα καλεῖσθαι,
<milestone unit="section" n="396c"/>&ldquo;οὐρανία,&rdquo; <term>o(rw=sa ta\ a)/nw</term>, ὅθεν δὴ καί φασιν, ὦ Ἑρμόγενες, τὸν καθαρὸν νοῦν παραγίγνεσθαι οἱ μετεωρολόγοι, καὶ τῷ οὐρανῷ ὀρθῶς τὸ ὄνομα κεῖσθαι· εἰ δ’ ἐμεμνήμην τὴν Ἡσιόδου γενεαλογίαν, τίνας ἔτι τοὺς ἀνωτέρω προγόνους λέγει τούτων, οὐκ ἂν ἐπαυόμην διεξιὼν ὡς ὀρθῶς αὐτοῖς τὰ ὀνόματα κεῖται, ἕως ἀπεπειράθην τῆς σοφίας ταυτησὶ τί ποιήσει, εἰ ἄρα ἀπερεῖ ἢ οὔ, ἣ ἐμοὶ ἐξαίφνης νῦν οὑτωσὶ
<milestone unit="section" n="396d"/>προσπέπτωκεν ἄρτι οὐκ οἶδ’ ὁπόθεν.</p></sp><sp><speaker>Ἑρμογένης</speaker><p>καὶ μὲν δή, ὦ Σώκρατες, ἀτεχνῶς γέ μοι δοκεῖς ὥσπερ οἱ ἐνθουσιῶντες ἐξαίφνης χρησμῳδεῖν.</p></sp><sp><speaker>Σωκράτης</speaker><p>καὶ αἰτιῶμαί γε, ὦ Ἑρμόγενες, μάλιστα αὐτὴν ἀπὸ Εὐθύφρονος τοῦ Προσπαλτίου προσπεπτωκέναι μοι· ἕωθεν γὰρ πολλὰ αὐτῷ συνῆ καὶ παρεῖχον τὰ ὦτα. κινδυνεύει οὖν ἐνθουσιῶν οὐ μόνον τὰ ὦτά μου ἐμπλῆσαι τῆς δαιμονίας σοφίας, ἀλλὰ καὶ τῆς ψυχῆς ἐπειλῆφθαι. δοκεῖ οὖν μοι
<milestone unit="section" n="396e"/>χρῆναι οὑτωσὶ ἡμᾶς ποιῆσαι· τὸ μὲν τήμερον εἶναι χρήσασθαι αὐτῇ καὶ τὰ λοιπὰ περὶ τῶν ὀνομάτων ἐπισκέψασθαι, αὔριον δέ, ἂν καὶ ὑμῖν συνδοκῇ, ἀποδιοπομπησόμεθά τε αὐτὴν καὶ καθαρούμεθα ἐξευρόντες ὅστις τὰ τοιαῦτα δεινὸς
<milestone unit="page" n="397"/><milestone unit="section" n="397a"/>καθαίρειν, εἴτε τῶν ἱερέων τις εἴτε τῶν σοφιστῶν.</p></sp><sp><speaker>Ἑρμογένης</speaker><p>ἀλλ’ ἐγὼ μὲν συγχωρῶ· πάνυ γὰρ ἂν ἡδέως τὰ ἐπίλοιπα περὶ τῶν ὀνομάτων ἀκούσαιμι.</p></sp><sp><speaker>Σωκράτης</speaker><p>ἀλλὰ χρὴ οὕτω ποιεῖν. πόθεν οὖν βούλει ἀρξώμεθα διασκοποῦντες, ἐπειδήπερ εἰς τύπον τινὰ ἐμβεβήκαμεν, ἵνα εἰδῶμεν εἰ ἄρα ἡμῖν ἐπιμαρτυρήσει αὐτὰ τὰ ὀνόματα μὴ πάνυ ἀπὸ τοῦ αὐτομάτου οὕτως ἕκαστα κεῖσθαι, ἀλλ’ ἔχειν
<milestone unit="section" n="397b"/>τινὰ ὀρθότητα; τὰ μὲν οὖν τῶν ἡρώων καὶ ἀνθρώπων λεγόμενα ὀνόματα ἴσως ἂν ἡμᾶς ἐξαπατήσειεν· πολλὰ μὲν γὰρ αὐτῶν κεῖται κατὰ προγόνων ἐπωνυμίας, οὐδὲν προσῆκον ἐνίοις, ὥσπερ κατ’ ἀρχὰς ἐλέγομεν, πολλὰ δὲ ὥσπερ εὐχόμενοι τίθενται, οἷον &ldquo;Εὐτυχίδην&rdquo; καὶ &ldquo;Σωσίαν&rdquo; καὶ &ldquo;Θεόφιλον&rdquo; καὶ ἄλλα πολλά. τὰ μὲν οὖν τοιαῦτα δοκεῖ μοι χρῆναι ἐᾶν· εἰκὸς δὲ μάλιστα ἡμᾶς εὑρεῖν τὰ ὀρθῶς κείμενα περὶ τὰ ἀεὶ ὄντα καὶ πεφυκότα. ἐσπουδάσθαι γὰρ ἐνταῦθα
<milestone unit="section" n="397c"/>μάλιστα πρέπει τὴν θέσιν τῶν ὀνομάτων· ἴσως δ’ ἔνια αὐτῶν καὶ ὑπὸ θειοτέρας δυνάμεως ἢ τῆς τῶν ἀνθρώπων ἐτέθη.</p></sp><sp><speaker>Ἑρμογένης</speaker><p>δοκεῖς μοι καλῶς λέγειν, ὦ Σώκρατες.</p></sp><sp><speaker>Σωκράτης</speaker><p>ἆρ’ οὖν οὐ δίκαιον ἀπὸ τῶν θεῶν ἄρχεσθαι, σκοπουμένους πῇ ποτε αὐτὸ τοῦτο τὸ ὄνομα οἱ &ldquo;θεοὶ&rdquo; ὀρθῶς ἐκλήθησαν;</p></sp><sp><speaker>Ἑρμογένης</speaker><p>εἰκός γε.</p></sp><sp><speaker>Σωκράτης</speaker><p>τοιόνδε τοίνυν ἔγωγε ὑποπτεύω· φαίνονταί μοι οἱ πρῶτοι τῶν ἀνθρώπων τῶν περὶ τὴν Ἑλλάδα τούτους μόνους
<milestone unit="section" n="397d"/>&lsqb;τοὺς θεοὺς&rsqb; ἡγεῖσθαι οὕσπερ νῦν πολλοὶ τῶν βαρβάρων, ἥλιον καὶ σελήνην καὶ γῆν καὶ ἄστρα καὶ οὐρανόν· ἅτε οὖν αὐτὰ ὁρῶντες πάντα ἀεὶ ἰόντα δρόμῳ καὶ θέοντα, ἀπὸ ταύτης τῆς φύσεως τῆς τοῦ <term>dah/mones</term> &ldquo;θεοὺς&rdquo; αὐτοὺς ἐπονομάσαι· ὕστερον δὲ κατανοοῦντες τοὺς ἄλλους πάντας ἤδη τούτῳ τῷ ὀνόματι προσαγορεύειν. ἔοικέ τι ὃ λέγω τῷ ἀληθεῖ ἢ οὐδέν;</p></sp><sp><speaker>Ἑρμογένης</speaker><p>πάνυ μὲν οὖν ἔοικεν.</p></sp><sp><speaker>Σωκράτης</speaker><p>τί οὖν ἂν μετὰ τοῦτο σκοποῖμεν;</p></sp><sp><speaker>Ἑρμογένης</speaker><p>δῆλον δὴ ὅτι &lsqb;δαίμονάς τε καὶ ἥρωας καὶ ἀνθρώπους&rsqb; δαίμονας.
<milestone unit="section" n="397e"/></p></sp><sp><speaker>Σωκράτης</speaker><p>καὶ ὡς ἀληθῶς, ὦ Ἑρμόγενες, τί ἄν ποτε νοοῖ τὸ ὄνομα οἱ &ldquo;δαίμονες&rdquo;; σκέψαι ἄν τί σοι δόξω εἰπεῖν.</p></sp><sp><speaker>Ἑρμογένης</speaker><p>λέγε μόνον.</p></sp><sp><speaker>Σωκράτης</speaker><p>οἶσθα οὖν τίνας φησὶν Ἡσίοδος εἶναι τοὺς δαίμονας;</p></sp><sp><speaker>Ἑρμογένης</speaker><p>οὐκ ἐννοῶ.</p></sp><sp><speaker>Σωκράτης</speaker><p>οὐδὲ ὅτι χρυσοῦν γένος τὸ πρῶτόν φησιν γενέσθαι τῶν ἀνθρώπων;</p></sp><sp><speaker>Ἑρμογένης</speaker><p>οἶδα τοῦτό γε.</p></sp><sp><speaker>Σωκράτης</speaker><p>λέγει τοίνυν περὶ αὐτοῦ&mdash;<quote type="verse"><l met="dactylic">αὐτὰρ ἐπειδὴ τοῦτο γένος κατὰ μοῖρ’ ἐκάλυψεν,</l></quote>
<milestone unit="page" n="398"/><milestone unit="section" n="398a"/><cit><quote type="verse"><l met="c">οἱ μὲν δαίμονες ἁγνοὶ ὑποχθόνιοι καλέονται,</l><l>ἐσθλοί, ἀλεξίκακοι, φύλακες θνητῶν ἀνθρώπων.</l></quote><bibl>Hes. WD 122 ff.</bibl></cit></p></sp><sp><speaker>Ἑρμογένης</speaker><p>τί οὖν δή;</p></sp><sp><speaker>Σωκράτης</speaker><p>ὅτι οἶμαι ἐγὼ λέγειν αὐτὸν τὸ χρυσοῦν γένος οὐκ ἐκ χρυσοῦ πεφυκὸς ἀλλ’ ἀγαθόν τε καὶ καλόν. τεκμήριον δέ μοί ἐστιν ὅτι καὶ ἡμᾶς φησιν σιδηροῦν εἶναι γένος.</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>οὐκοῦν καὶ τῶν νῦν οἴει ἂν φάναι αὐτὸν εἴ τις
<milestone unit="section" n="398b"/>ἀγαθός ἐστιν ἐκείνου τοῦ χρυσοῦ γένους εἶναι;</p></sp><sp><speaker>Ἑρμογένης</speaker><p>εἰκός γε.</p></sp><sp><speaker>Σωκράτης</speaker><p>οἱ δ’ ἀγαθοὶ ἄλλο τι ἢ φρόνιμοι;</p></sp><sp><speaker>Ἑρμογένης</speaker><p>φρόνιμοι.</p></sp><sp><speaker>Σωκράτης</speaker><p>τοῦτο τοίνυν παντὸς μᾶλλον λέγει, ὡς ἐμοὶ δοκεῖ, τοὺς δαίμονας· ὅτι φρόνιμοι καὶ <term>dah/mones</term> ἦσαν, &ldquo;δαίμονας&rdquo; αὐτοὺς ὠνόμασεν· καὶ ἔν γε τῇ ἀρχαίᾳ τῇ ἡμετέρᾳ φωνῇ αὐτὸ συμβαίνει τὸ ὄνομα. λέγει οὖν καλῶς καὶ οὗτος καὶ ἄλλοι ποιηταὶ πολλοὶ ὅσοι λέγουσιν ὡς, ἐπειδάν τις ἀγαθὸς ὢν τελευτήσῃ, μεγάλην μοῖραν καὶ τιμὴν ἔχει καὶ γίγνεται
<milestone unit="section" n="398c"/>δαίμων κατὰ τὴν τῆς φρονήσεως ἐπωνυμίαν. ταύτῃ οὖν τίθεμαι καὶ ἐγὼ &lsqb;τὸν δαήμονα&rsqb; πάντ’ ἄνδρα ὃς ἂν ἀγαθὸς ᾖ, δαιμόνιον εἶναι καὶ ζῶντα καὶ τελευτήσαντα, καὶ ὀρθῶς &ldquo;δαίμονα&rdquo; καλεῖσθαι.</p></sp><sp><speaker>Ἑρμογένης</speaker><p>καὶ ἐγώ μοι δοκῶ, ὦ Σώκρατες, τούτου πάνυ σοι σύμψηφος εἶναι. ὁ δὲ δὴ &ldquo;ἥρως&rdquo; τί ἂν εἴη;</p></sp><sp><speaker>Σωκράτης</speaker><p>τοῦτο δὲ οὐ πάνυ χαλεπὸν ἐννοῆσαι. σμικρὸν γὰρ παρῆκται αὐτῶν τὸ ὄνομα, δηλοῦν τὴν ἐκ τοῦ ἔρωτος γένεσιν.</p></sp><sp><speaker>Ἑρμογένης</speaker><p>πῶς λέγεις;</p></sp><sp><speaker>Σωκράτης</speaker><p>οὐκ οἶσθα ὅτι ἡμίθεοι οἱ ἥρωες;</p></sp><sp><speaker>Ἑρμογένης</speaker><p>τί οὖν;
<milestone unit="section" n="398d"/></p></sp><sp><speaker>Σωκράτης</speaker><p>πάντες δήπου γεγόνασιν ἐρασθέντος ἢ θεοῦ θνητῆς ἢ θνητοῦ θεᾶς. ἐὰν οὖν σκοπῇς καὶ τοῦτο κατὰ τὴν Ἀττικὴν τὴν παλαιὰν φωνήν, μᾶλλον εἴσῃ· δηλώσει γάρ σοι ὅτι παρὰ τὸ τοῦ ἔρωτος ὄνομα, ὅθεν γεγόνασιν οἱ ἥρωες, σμικρὸν παρηγμένον ἐστὶν &dagger;ὀνόματος&dagger; χάριν. καὶ ἤτοι τοῦτο λέγει τοὺς ἥρωας, ἢ ὅτι σοφοὶ ἦσαν καὶ ῥήτορες &lsqb;καὶ&rsqb; δεινοὶ καὶ διαλεκτικοί, ἐρωτᾶν ἱκανοὶ ὄντες· τὸ γὰρ &ldquo;εἴρειν&rdquo; λέγειν ἐστίν. ὅπερ οὖν ἄρτι λέγομεν, ἐν τῇ Ἀττικῇ φωνῇ λεγόμενοι
<milestone unit="section" n="398e"/>οἱ ἥρωες ῥήτορές τινες καὶ ἐρωτητικοὶ συμβαίνουσιν, ὥστε ῥητόρων καὶ σοφιστῶν γένος γίγνεται τὸ ἡρωικὸν φῦλον. ἀλλὰ οὐ τοῦτο χαλεπόν ἐστιν ἐννοῆσαι, ἀλλὰ μᾶλλον τὸ τῶν ἀνθρώπων, διὰ τί ποτε &ldquo;ἄνθρωποι&rdquo; καλοῦνται· &amp;lt;ἢ&amp;gt; σὺ ἔχεις εἰπεῖν;</p></sp><sp><speaker>Ἑρμογένης</speaker><p>πόθεν, ὠγαθέ, ἔχω; οὐδ’ εἴ τι οἷός τ’ ἂν εἴην εὑρεῖν, οὐ συντείνω διὰ τὸ ἡγεῖσθαι σὲ μᾶλλον εὑρήσειν ἢ ἐμαυτόν.
<milestone unit="page" n="399"/><milestone unit="section" n="399a"/></p></sp><sp><speaker>Σωκράτης</speaker><p>τῇ τοῦ Εὐθύφρονος ἐπιπνοίᾳ πιστεύεις, ὡς ἔοικας.</p></sp><sp><speaker>Ἑρμογένης</speaker><p>δῆλα δή.</p></sp><sp><speaker>Σωκράτης</speaker><p>ὀρθῶς γε σὺ πιστεύων· ὡς καὶ νῦν γέ μοι φαίνομαι κομψῶς ἐννενοηκέναι, καὶ κινδυνεύσω, ἐὰν μὴ εὐλαβῶμαι, ἔτι τήμερον σοφώτερος τοῦ δέοντος γενέσθαι. σκόπει δὴ ὃ λέγω. πρῶτον μὲν γὰρ τὸ τοιόνδε δεῖ ἐννοῆσαι περὶ ὀνομάτων, ὅτι πολλάκις ἐπεμβάλλομεν γράμματα, τὰ δ’ ἐξαιροῦμεν, παρ’ ὃ βουλόμεθα ὀνομάζοντες, καὶ τὰς ὀξύτητας μεταβάλλομεν. οἷον &ldquo;Διὶ φίλος&rdquo; &mdash;τοῦτο ἵνα
<milestone unit="section" n="399b"/>ἀντὶ ῥήματος ὄνομα ἡμῖν γένηται, τό τε ἕτερον αὐτόθεν ἰῶτα ἐξείλομεν καὶ ἀντὶ ὀξείας τῆς μέσης συλλαβῆς βαρεῖαν ἐφθεγξάμεθα. ἄλλων δὲ τοὐναντίον ἐμβάλλομεν γράμματα, τὰ δὲ βαρύτερα &amp;lt;ὀξύτερα&amp;gt; φθεγγόμεθα.</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>τούτων τοίνυν ἓν καὶ τὸ τῶν ἀνθρώπων ὄνομα πέπονθεν, ὡς ἐμοὶ δοκεῖ. ἐκ γὰρ ῥήματος ὄνομα γέγονεν, ἑνὸς γράμματος τοῦ ἄλφα ἐξαιρεθέντος καὶ βαρυτέρας τῆς τελευτῆς γενομένης.</p></sp><sp><speaker>Ἑρμογένης</speaker><p>πῶς λέγεις;
<milestone unit="section" n="399c"/></p></sp><sp><speaker>Σωκράτης</speaker><p>ὧδε. σημαίνει τοῦτο τὸ ὄνομα ὁ &ldquo;ἄνθρωπος&rdquo; ὅτι τὰ μὲν ἄλλα θηρία ὧν ὁρᾷ οὐδὲν ἐπισκοπεῖ οὐδὲ ἀναλογίζεται οὐδὲ <term>a)naqrei=</term>, ὁ δὲ ἄνθρωπος ἅμα ἑώρακεν&mdash;τοῦτο δ’ ἐστὶ &lsqb;τὸ&rsqb; &ldquo;ὄπωπε&rdquo; &mdash;καὶ <term>a)naqrei=</term> καὶ λογίζεται τοῦτο ὃ <term>o)/pwpen</term>. ἐντεῦθεν δὴ μόνον τῶν θηρίων ὀρθῶς ὁ ἄνθρωπος &ldquo;ἄνθρωπος&rdquo; ὠνομάσθη, <term>a)naqrw=n</term> ἃ <term>o)/pwpe</term>.</p></sp><sp><speaker>Ἑρμογένης</speaker><p>τί οὖν τὸ μετὰ τοῦτο; ἔρωμαί σε ὃ ἡδέως ἂν πυθοίμην;</p></sp><sp><speaker>Σωκράτης</speaker><p>πάνυ γε.
<milestone unit="section" n="399d"/></p></sp><sp><speaker>Ἑρμογένης</speaker><p>ὥσπερ τοίνυν μοι δοκεῖ τούτοις ἑξῆς εἶναί τι χρῆμα. &ldquo;ψυχὴν&rdquo; γάρ που καὶ &ldquo;σῶμα&rdquo; καλοῦμεν τοῦ ἀνθρώπου.</p></sp><sp><speaker>Σωκράτης</speaker><p>πῶς γὰρ οὔ;</p></sp><sp><speaker>Ἑρμογένης</speaker><p>πειρώμεθα δὴ καὶ ταῦτα διελεῖν ὥσπερ τὰ ἔμπροσθεν.</p></sp><sp><speaker>Σωκράτης</speaker><p>ψυχὴν λέγεις ἐπισκέψασθαι ὡς εἰκότως τούτου τοῦ ὀνόματος τυγχάνει, ἔπειτ’ αὖ τὸ σῶμα;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ὡς μὲν τοίνυν ἐκ τοῦ παραχρῆμα λέγειν, οἶμαί τι τοιοῦτον νοεῖν τοὺς τὴν ψυχὴν ὀνομάσαντας, ὡς τοῦτο ἄρα, ὅταν παρῇ τῷ σώματι, αἴτιόν ἐστι τοῦ ζῆν αὐτῷ, τὴν τοῦ
<milestone unit="section" n="399e"/>ἀναπνεῖν δύναμιν παρέχον καὶ <term>a)nayu=xon</term>, ἅμα δὲ ἐκλείποντος τοῦ ἀναψύχοντος τὸ σῶμα ἀπόλλυταί τε καὶ τελευτᾷ· ὅθεν δή μοι δοκοῦσιν αὐτὸ &ldquo;ψυχὴν&rdquo; καλέσαι. εἰ δὲ βούλει &mdash;ἔχε ἠρέμα· δοκῶ γάρ μοί τι καθορᾶν πιθανώτερον τούτου
<milestone unit="page" n="400"/><milestone unit="section" n="400a"/>τοῖς ἀμφὶ Εὐθύφρονα. τούτου μὲν γάρ, ὡς ἐμοὶ δοκεῖ, καταφρονήσαιεν ἂν καὶ ἡγήσαιντο φορτικὸν εἶναι· τόδε δὲ σκόπει ἐὰν ἄρα καὶ σοὶ ἀρέσῃ.</p></sp><sp><speaker>Ἑρμογένης</speaker><p>λέγε μόνον.</p></sp><sp><speaker>Σωκράτης</speaker><p>τὴν φύσιν παντὸς τοῦ σώματος, ὥστε καὶ ζῆν καὶ περιιέναι, τί σοι δοκεῖ ἔχειν τε καὶ ὀχεῖν ἄλλο ἢ ψυχή;</p></sp><sp><speaker>Ἑρμογένης</speaker><p>οὐδὲν ἄλλο.</p></sp><sp><speaker>Σωκράτης</speaker><p>τί δέ; καὶ τὴν τῶν ἄλλων ἁπάντων φύσιν οὐ πιστεύεις Ἀναξαγόρᾳ νοῦν καὶ ψυχὴν εἶναι τὴν διακοσμοῦσαν καὶ ἔχουσαν;</p></sp><sp><speaker>Ἑρμογένης</speaker><p>ἔγωγε.
<milestone unit="section" n="400b"/></p></sp><sp><speaker>Σωκράτης</speaker><p>καλῶς ἄρα ἂν τὸ ὄνομα τοῦτο ἔχοι τῇ δυνάμει ταύτῃ ἣ <term>fu/sin o)xei=</term> καὶ <term>e)/xei</term> &ldquo;φυσέχην&rdquo; ἐπονομάζειν. ἔξεστι δὲ καὶ &ldquo;ψυχὴν&rdquo; κομψευόμενον λέγειν.</p></sp><sp><speaker>Ἑρμογένης</speaker><p>πάνυ μὲν οὖν, καὶ δοκεῖ γέ μοι τοῦτο ἐκείνου τεχνικώτερον εἶναι.</p></sp><sp><speaker>Σωκράτης</speaker><p>καὶ γὰρ ἔστιν· γελοῖον μέντοι φαίνεται ὡς ἀληθῶς ὀνομαζόμενον ὡς ἐτέθη.</p></sp><sp><speaker>Ἑρμογένης</speaker><p>ἀλλὰ δὴ τὸ μετὰ τοῦτο πῶς φῶμεν ἔχειν;</p></sp><sp><speaker>Σωκράτης</speaker><p>τὸ σῶμα λέγεις;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>πολλαχῇ μοι δοκεῖ τοῦτό γε· ἂν μὲν καὶ σμικρόν
<milestone unit="section" n="400c"/>τις παρακλίνῃ, καὶ πάνυ. καὶ γὰρ <term>sh=ma/</term> τινές φασιν αὐτὸ εἶναι τῆς ψυχῆς, ὡς τεθαμμένης ἐν τῷ νῦν παρόντι· καὶ διότι αὖ τούτῳ <term>shmai/nei</term> ἃ ἂν σημαίνῃ ἡ ψυχή, καὶ ταύτῃ &ldquo;σῆμα&rdquo; ὀρθῶς καλεῖσθαι. δοκοῦσι μέντοι μοι μάλιστα θέσθαι οἱ ἀμφὶ Ὀρφέα τοῦτο τὸ ὄνομα, ὡς δίκην διδούσης τῆς ψυχῆς ὧν δὴ ἕνεκα δίδωσιν, τοῦτον δὲ περίβολον ἔχειν, ἵνα <term>sw/|zhtai</term>, δεσμωτηρίου εἰκόνα· εἶναι οὖν τῆς ψυχῆς τοῦτο, ὥσπερ αὐτὸ ὀνομάζεται, ἕως ἂν ἐκτείσῃ τὰ ὀφειλόμενα, &lsqb;τὸ&rsqb; &ldquo;σῶμα,&rdquo; καὶ οὐδὲν δεῖν παράγειν οὐδ’ ἓν γράμμα.
<milestone unit="section" n="400d"/></p></sp><sp><speaker>Ἑρμογένης</speaker><p>ταῦτα μέν μοι δοκεῖ ἱκανῶς, ὦ Σώκρατες, εἰρῆσθαι· περὶ δὲ τῶν θεῶν τῶν ὀνομάτων, οἷον καὶ περὶ τοῦ &ldquo;Διὸς&rdquo; νυνδὴ ἔλεγες, ἔχοιμεν ἄν που κατὰ τὸν αὐτὸν τρόπον ἐπισκέψασθαι κατὰ τίνα ποτὲ ὀρθότητα αὐτῶν τὰ ὀνόματα κεῖται;</p></sp><sp><speaker>Σωκράτης</speaker><p>ναὶ μὰ Δία ἡμεῖς γε, ὦ Ἑρμόγενες, εἴπερ γε νοῦν ἔχοιμεν, ἕνα μὲν τὸν κάλλιστον τρόπον, ὅτι περὶ θεῶν οὐδὲν ἴσμεν, οὔτε περὶ αὐτῶν οὔτε περὶ τῶν ὀνομάτων, ἅττα ποτὲ ἑαυτοὺς καλοῦσιν· δῆλον γὰρ ὅτι ἐκεῖνοί γε τἀληθῆ καλοῦσι.
<milestone unit="section" n="400e"/>δεύτερος δ’ αὖ τρόπος ὀρθότητος, ὥσπερ ἐν ταῖς εὐχαῖς νόμος ἐστὶν ἡμῖν εὔχεσθαι, οἵτινές τε καὶ ὁπόθεν χαίρουσιν ὀνομαζόμενοι, ταῦτα καὶ ἡμᾶς αὐτοὺς καλεῖν, ὡς ἄλλο μηδὲν
<milestone unit="page" n="401"/><milestone unit="section" n="401a"/>εἰδότας· καλῶς γὰρ δὴ ἔμοιγε δοκεῖ νενομίσθαι. εἰ οὖν βούλει, σκοπῶμεν ὥσπερ προειπόντες τοῖς θεοῖς ὅτι περὶ αὐτῶν οὐδὲν ἡμεῖς σκεψόμεθα&mdash;οὐ γὰρ ἀξιοῦμεν οἷοί τ’ ἂν εἶναι σκοπεῖν&mdash;ἀλλὰ περὶ τῶν ἀνθρώπων, ἥν ποτέ τινα δόξαν ἔχοντες ἐτίθεντο αὐτοῖς τὰ ὀνόματα· τοῦτο γὰρ ἀνεμέσητον.</p></sp><sp><speaker>Ἑρμογένης</speaker><p>ἀλλά μοι δοκεῖς, ὦ Σώκρατες, μετρίως λέγειν, καὶ οὕτω ποιῶμεν.
<milestone unit="section" n="401b"/></p></sp><sp><speaker>Σωκράτης</speaker><p>ἄλλο τι οὖν ἀφ’ Ἑστίας ἀρχώμεθα κατὰ τὸν νόμον;</p></sp><sp><speaker>Ἑρμογένης</speaker><p>δίκαιον γοῦν.</p></sp><sp><speaker>Σωκράτης</speaker><p>τί οὖν ἄν τις φαίη διανοούμενον τὸν ὀνομάσαντα Ἑστίαν ὀνομάσαι;</p></sp><sp><speaker>Ἑρμογένης</speaker><p>οὐ μὰ τὸν Δία οὐδὲ τοῦτο οἶμαι ῥᾴδιον εἶναι.</p></sp><sp><speaker>Σωκράτης</speaker><p>κινδυνεύουσι γοῦν, ὠγαθὲ Ἑρμόγενες, οἱ πρῶτοι τὰ ὀνόματα τιθέμενοι οὐ φαῦλοι εἶναι ἀλλὰ μετεωρολόγοι καὶ ἀδολέσχαι τινές.</p></sp><sp><speaker>Ἑρμογένης</speaker><p>τί δή;</p></sp><sp><speaker>Σωκράτης</speaker><p>καταφαίνεταί μοι ἡ θέσις τῶν ὀνομάτων τοιούτων
<milestone unit="section" n="401c"/>τινῶν ἀνθρώπων, καὶ ἐάν τις τὰ ξενικὰ ὀνόματα ἀνασκοπῇ, οὐχ ἧττον ἀνευρίσκεται ὃ ἕκαστον βούλεται. οἷον καὶ ἐν τούτῳ ὃ ἡμεῖς &ldquo;οὐσίαν&rdquo; καλοῦμεν, εἰσὶν οἳ &ldquo;ἐσσίαν&rdquo; καλοῦσιν, οἳ δ’ αὖ &ldquo;ὠσίαν.&rdquo; πρῶτον μὲν οὖν κατὰ τὸ ἕτερον ὄνομα τούτων ἡ τῶν πραγμάτων οὐσία &ldquo;Ἑστία&rdquo; καλεῖσθαι ἔχει λόγον, καὶ ὅτι γε αὖ ἡμεῖς τὸ τῆς οὐσίας μετέχον &ldquo;ἔστιν&rdquo; φαμέν, καὶ κατὰ τοῦτο ὀρθῶς ἂν καλοῖτο &ldquo;Ἑστία&rdquo;· ἐοίκαμεν γὰρ καὶ ἡμεῖς τὸ παλαιὸν &ldquo;ἐσσίαν&rdquo; καλεῖν τὴν οὐσίαν. ἔτι δὲ καὶ κατὰ τὰς θυσίας ἄν τις
<milestone unit="section" n="401d"/>ἐννοήσας ἡγήσαιτο οὕτω νοεῖν ταῦτα τοὺς τιθεμένους· τὸ γὰρ πρὸ πάντων θεῶν τῇ Ἑστίᾳ πρώτῃ προθύειν εἰκὸς ἐκείνους οἵτινες τὴν πάντων οὐσίαν &ldquo;ἐσσίαν&rdquo; ἐπωνόμασαν. ὅσοι δ’ αὖ &ldquo;ὠσίαν,&rdquo; σχεδόν τι αὖ οὗτοι καθ’ Ἡράκλειτον ἂν ἡγοῖντο τὰ ὄντα ἰέναι τε πάντα καὶ μένειν οὐδέν· τὸ οὖν αἴτιον καὶ τὸ ἀρχηγὸν αὐτῶν εἶναι τὸ <term>w)qou=n</term>, ὅθεν δὴ καλῶς ἔχειν αὐτὸ &ldquo;ὠσίαν&rdquo; ὠνομάσθαι. καὶ ταῦτα
<milestone unit="section" n="401e"/>μὲν δὴ ταύτῃ ὡς παρὰ μηδὲν εἰδότων εἰρήσθω· μετὰ δ’ Ἑστίαν δίκαιον rέαν καὶ Κρόνον ἐπισκέψασθαι. καίτοι τό γε τοῦ Κρόνου ὄνομα ἤδη διήλθομεν. ἴσως μέντοι οὐδὲν λέγω.</p></sp><sp><speaker>Ἑρμογένης</speaker><p>τί δή, ὦ Σώκρατες;</p></sp><sp><speaker>Σωκράτης</speaker><p>ὠγαθέ, ἐννενόηκά τι σμῆνος σοφίας.</p></sp><sp><speaker>Ἑρμογένης</speaker><p>ποῖον δὴ τοῦτο;
<milestone unit="page" n="402"/><milestone unit="section" n="402a"/></p></sp><sp><speaker>Σωκράτης</speaker><p>γελοῖον μὲν πάνυ εἰπεῖν, οἶμαι μέντοι τινὰ πιθανότητα ἔχον.</p></sp><sp><speaker>Ἑρμογένης</speaker><p>τίνα ταύτην;</p></sp><sp><speaker>Σωκράτης</speaker><p>τὸν Ἡράκλειτόν μοι δοκῶ καθορᾶν παλαί’ ἄττα σοφὰ λέγοντα, ἀτεχνῶς τὰ ἐπὶ Κρόνου καὶ rέας, ἃ καὶ Ὅμηρος ἔλεγεν.</p></sp><sp><speaker>Ἑρμογένης</speaker><p>πῶς τοῦτο λέγεις;</p></sp><sp><speaker>Σωκράτης</speaker><p>λέγει που Ἡράκλειτος ὅτι &ldquo;πάντα χωρεῖ καὶ οὐδὲν μένει,&rdquo; καὶ ποταμοῦ ῥοῇ ἀπεικάζων τὰ ὄντα λέγει ὡς &ldquo;δὶς ἐς τὸν αὐτὸν ποταμὸν οὐκ ἂν ἐμβαίης.&rdquo;</p></sp><sp><speaker>Ἑρμογένης</speaker><p>ἔστι ταῦτα.
<milestone unit="section" n="402b"/></p></sp><sp><speaker>Σωκράτης</speaker><p>τί οὖν; δοκεῖ σοι ἀλλοιότερον Ἡρακλείτου νοεῖν ὁ τιθέμενος τοῖς τῶν ἄλλων θεῶν προγόνοις &ldquo;rέαν&rdquo; τε καὶ &ldquo;Κρόνον&rdquo;; ἆρα οἴει ἀπὸ τοῦ αὐτομάτου αὐτὸν ἀμφοτέροις ῥευμάτων ὀνόματα θέσθαι; ὥσπερ αὖ Ὅμηρος &ldquo;Ὠκεανόν τε θεῶν γένεσίν&rdquo; φησιν &ldquo;καὶ μητέρα Τηθύν·&rdquo; οἶμαι δὲ καὶ Ἡσίοδος. λέγει δέ που καὶ Ὀρφεὺς ὅτι<quote type="verse"><l met="dactylic">Ὠκεανὸς πρῶτος καλλίρροος ἦρξε γάμοιο,</l></quote>
<milestone unit="section" n="402c"/><cit><quote type="verse"><l met="c">ὅς ῥα κασιγνήτην ὁμομήτορα Τηθὺν ὄπυιεν.</l></quote><bibl>Orpheus Fr.</bibl></cit>ταῦτ’ οὖν σκόπει ὅτι καὶ ἀλλήλοις συμφωνεῖ καὶ πρὸς τὰ τοῦ Ἡρακλείτου πάντα τείνει.</p></sp><sp><speaker>Ἑρμογένης</speaker><p>φαίνῃ τί μοι λέγειν, ὦ Σώκρατες· τὸ μέντοι τῆς Τηθύος οὐκ ἐννοῶ ὄνομα τί βούλεται.</p></sp><sp><speaker>Σωκράτης</speaker><p>ἀλλὰ μὴν τοῦτό γε ὀλίγου αὐτὸ λέγει ὅτι πηγῆς ὄνομα ἐπικεκρυμμένον ἐστίν. τὸ γὰρ <term>diattw/menon</term> καὶ
<milestone unit="section" n="402d"/>τὸ <term>h)qou/menon</term> πηγῆς ἀπείκασμά ἐστιν· ἐκ δὲ τούτων ἀμφοτέρων τῶν ὀνομάτων ἡ &ldquo;Τηθὺς&rdquo; τὸ ὄνομα σύγκειται.</p></sp><sp><speaker>Ἑρμογένης</speaker><p>τοῦτο μέν, ὦ Σώκρατες, κομψόν.</p></sp><sp><speaker>Σωκράτης</speaker><p>τί δ’ οὐ μέλλει; ἀλλὰ τί τὸ μετὰ τοῦτο; τὸν μὲν Δία εἴπομεν.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>τοὺς ἀδελφοὺς δὴ αὐτοῦ λέγωμεν, τόν τε Ποσειδῶ καὶ τὸν Πλούτωνα καὶ τὸ ἕτερον ὄνομα ὃ ὀνομάζουσιν αὐτόν.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>τὸ μὲν τοίνυν τοῦ Ποσειδῶνός μοι φαίνεται ὠνομάσθαι
<milestone unit="section" n="402e"/>&lsqb;τοῦ πρώτου ὀνομάσαντος&rsqb;, ὅτι αὐτὸν βαδίζοντα ἐπέσχεν ἡ τῆς θαλάττης φύσις καὶ οὐκέτι εἴασεν προελθεῖν, ἀλλ’ ὥσπερ δεσμὸς τῶν ποδῶν αὐτῷ ἐγένετο. τὸν οὖν ἄρχοντα τῆς δυνάμεως ταύτης θεὸν ὠνόμασεν &ldquo;Ποσειδῶνα,&rdquo; ὡς &ldquo;ποσίδεσμον&rdquo; ὄντα· τὸ δὲ Ε ἔγκειται ἴσως εὐπρεπείας ἕνεκα. τάχα δὲ οὐκ ἂν τοῦτο λέγοι, ἀλλ’ ἀντὶ τοῦ σῖγμα
<milestone unit="page" n="403"/><milestone unit="section" n="403a"/>δύο λάβδα τὸ πρῶτον ἐλέγετο, ὡς <term>polla\ ei)do/tos</term> τοῦ θεοῦ. ἴσως δὲ ἀπὸ τοῦ σείειν &ldquo;ὁ σείων&rdquo; ὠνόμασται· πρόσκειται δὲ τὸ πεῖ καὶ τὸ δέλτα. τὸ δὲ Πλούτωνος, τοῦτο μὲν κατὰ τὴν τοῦ <term>plou/tou</term> δόσιν, ὅτι ἐκ τῆς γῆς κάτωθεν ἀνίεται ὁ πλοῦτος, ἐπωνομάσθη· ὁ δὲ &ldquo;Ἅιδης,&rdquo; οἱ πολλοὶ μέν μοι δοκοῦσιν ὑπολαμβάνειν τὸ <term>a)ide\s</term> προσειρῆσθαι τῷ ὀνόματι τούτῳ, καὶ φοβούμενοι τὸ ὄνομα &ldquo;Πλούτωνα&rdquo; καλοῦσιν αὐτόν.
<milestone unit="section" n="403b"/></p></sp><sp><speaker>Ἑρμογένης</speaker><p>σοὶ δὲ πῶς φαίνεται, ὦ Σώκρατες;</p></sp><sp><speaker>Σωκράτης</speaker><p>πολλαχῇ ἔμοιγε δοκοῦσιν ἅνθρωποι διημαρτηκέναι περὶ τούτου τοῦ θεοῦ τῆς δυνάμεως καὶ φοβεῖσθαι αὐτὸν οὐκ ἄξιον &amp;lt;ὄν&amp;gt;. ὅτι τε γάρ, ἐπειδὰν ἅπαξ τις ἡμῶν ἀποθάνῃ, ἀεὶ ἐκεῖ ἐστιν, φοβοῦνται, καὶ ὅτι ἡ ψυχὴ γυμνὴ τοῦ σώματος παρ’ ἐκεῖνον ἀπέρχεται, καὶ τοῦτο πεφόβηνται· τὰ δ’ ἐμοὶ δοκεῖ πάντα ἐς ταὐτόν τι συντείνειν, καὶ ἡ ἀρχὴ τοῦ θεοῦ καὶ τὸ ὄνομα.</p></sp><sp><speaker>Ἑρμογένης</speaker><p>πῶς δή;
<milestone unit="section" n="403c"/></p></sp><sp><speaker>Σωκράτης</speaker><p>ἐγώ σοι ἐρῶ ἅ γέ μοι φαίνεται. εἰπὲ γάρ μοι, δεσμὸς ζῴῳ ὁτῳοῦν ὥστε μένειν ὁπουοῦν, πότερος ἰσχυρότερός ἐστιν, ἀνάγκη ἢ ἐπιθυμία;</p></sp><sp><speaker>Ἑρμογένης</speaker><p>πολὺ διαφέρει, ὦ Σώκρατες, ἡ ἐπιθυμία.</p></sp><sp><speaker>Σωκράτης</speaker><p>οἴει οὖν τὸν Ἅιδην οὐκ ἂν πολλοὺς ἐκφεύγειν, εἰ μὴ τῷ ἰσχυροτάτῳ δεσμῷ ἔδει τοὺς ἐκεῖσε ἰόντας;</p></sp><sp><speaker>Ἑρμογένης</speaker><p>δῆλα δή.</p></sp><sp><speaker>Σωκράτης</speaker><p>ἐπιθυμίᾳ ἄρα τινὶ αὐτούς, ὡς ἔοικε, δεῖ, εἴπερ τῷ μεγίστῳ δεσμῷ δεῖ, καὶ οὐκ ἀνάγκῃ.</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>οὐκοῦν ἐπιθυμίαι αὖ πολλαί εἰσιν;</p></sp><sp><speaker>Ἑρμογένης</speaker><p>ναί.
<milestone unit="section" n="403d"/></p></sp><sp><speaker>Σωκράτης</speaker><p>τῇ μεγίστῃ ἄρα ἐπιθυμίᾳ τῶν ἐπιθυμιῶν δεῖ αὐτούς, εἴπερ μέλλει τῷ μεγίστῳ δεσμῷ κατέχειν.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἔστιν οὖν τις μείζων ἐπιθυμία ἢ ὅταν τίς τῳ συνὼν οἴηται δι’ ἐκεῖνον ἔσεσθαι ἀμείνων ἀνήρ;</p></sp><sp><speaker>Ἑρμογένης</speaker><p>μὰ Δί’ οὐδ’ ὁπωστιοῦν, ὦ Σώκρατες.</p></sp><sp><speaker>Σωκράτης</speaker><p>διὰ ταῦτα ἄρα φῶμεν, ὦ Ἑρμόγενες, οὐδένα δεῦρο ἐθελῆσαι ἀπελθεῖν τῶν ἐκεῖθεν, οὐδὲ αὐτὰς τὰς Σειρῆνας,
<milestone unit="section" n="403e"/>ἀλλὰ κατακεκηλῆσθαι ἐκείνας τε καὶ τοὺς ἄλλους πάντας· οὕτω καλούς τινας, ὡς ἔοικεν, ἐπίσταται λόγους λέγειν ὁ Ἅιδης, καὶ ἔστιν, ὥς γ’ ἐκ τοῦ λόγου τούτου, ὁ θεὸς &lsqb;οὗτος&rsqb; τέλεος σοφιστής τε καὶ μέγας εὐεργέτης τῶν παρ’ αὐτῷ, ὅς γε καὶ τοῖς ἐνθάδε τοσαῦτα ἀγαθὰ ἀνίησιν· οὕτω πολλὰ αὐτῷ τὰ περιόντα ἐκεῖ ἐστιν, καὶ τὸν &ldquo;Πλούτωνα&rdquo; ἀπὸ τούτου ἔσχε τὸ ὄνομα. καὶ τὸ αὖ μὴ ἐθέλειν συνεῖναι τοῖς ἀνθρώποις ἔχουσι τὰ σώματα, ἀλλὰ τότε συγγίγνεσθαι,
<milestone unit="page" n="404"/><milestone unit="section" n="404a"/>ἐπειδὰν ἡ ψυχὴ καθαρὰ ᾖ πάντων τῶν περὶ τὸ σῶμα κακῶν καὶ ἐπιθυμιῶν, οὐ φιλοσόφου δοκεῖ σοι εἶναι καὶ εὖ ἐντεθυμημένου ὅτι οὕτω μὲν ἂν κατέχοι αὐτοὺς δήσας τῇ περὶ ἀρετὴν ἐπιθυμίᾳ, ἔχοντας δὲ τὴν τοῦ σώματος πτοίησιν καὶ μανίαν οὐδ’ ἂν ὁ Κρόνος δύναιτο ὁ πατὴρ συγκατέχειν αὑτῷ ἐν τοῖς δεσμοῖς δήσας τοῖς αὐτοῦ λεγομένοις;</p></sp><sp><speaker>Ἑρμογένης</speaker><p>κινδυνεύεις τὶ λέγειν, ὦ Σώκρατες.
<milestone unit="section" n="404b"/></p></sp><sp><speaker>Σωκράτης</speaker><p>καὶ τό γε ὄνομα ὁ &ldquo;Ἅιδης,&rdquo; ὦ Ἑρμόγενες, πολλοῦ δεῖ ἀπὸ τοῦ <term>a)idou=s</term> ἐπωνομάσθαι, ἀλλὰ πολὺ μᾶλλον ἀπὸ τοῦ πάντα τὰ καλὰ <term>ei)de/nai</term>, ἀπὸ τούτου ὑπὸ τοῦ νομοθέτου &ldquo;Ἅιδης&rdquo; ἐκλήθη.</p></sp><sp><speaker>Ἑρμογένης</speaker><p>εἶεν· τί δὲ Δήμητρά τε καὶ Ἥραν καὶ Ἀπόλλω καὶ Ἀθηνᾶν καὶ Ἥφαιστον καὶ Ἄρη καὶ τοὺς ἄλλους θεούς, πῶς λέγομεν;</p></sp><sp><speaker>Σωκράτης</speaker><p>Δημήτηρ μὲν φαίνεται κατὰ τὴν δόσιν τῆς ἐδωδῆς <term>didou=sa</term> ὡς <term>mh/thr</term> &ldquo;Δημήτηρ&rdquo; κεκλῆσθαι, Ἥρα δὲ <term>e)rath/</term>
<milestone unit="section" n="404c"/>τις, ὥσπερ οὖν καὶ λέγεται ὁ Ζεὺς αὐτῆς ἐρασθεὶς ἔχειν. ἴσως δὲ μετεωρολογῶν ὁ νομοθέτης τὸν <term>a)e/ra</term> &ldquo;Ἥραν&rdquo; ὠνόμασεν ἐπικρυπτόμενος, θεὶς τὴν ἀρχὴν ἐπὶ τελευτήν· γνοίης δ’ ἄν, εἰ πολλάκις λέγοις τὸ τῆς Ἥρας ὄνομα. &ldquo;Φερρέφαττα&rdquo; δέ· πολλοὶ μὲν καὶ τοῦτο φοβοῦνται τὸ ὄνομα καὶ τὸν &ldquo;Ἀπόλλω,&rdquo; ὑπὸ ἀπειρίας, ὡς ἔοικεν, ὀνομάτων ὀρθότητος. καὶ γὰρ μεταβάλλοντες σκοποῦνται τὴν &ldquo;Φερσεφόνην,&rdquo; καὶ δεινὸν αὐτοῖς φαίνεται· τὸ δὲ μηνύει
<milestone unit="section" n="404d"/>σοφὴν εἶναι τὴν θεόν. ἅτε γὰρ φερομένων τῶν πραγμάτων τὸ ἐφαπτόμενον καὶ ἐπαφῶν καὶ δυνάμενον ἐπακολουθεῖν σοφία ἂν εἴη. &ldquo;Φερέπαφα&rdquo; οὖν διὰ τὴν σοφίαν καὶ τὴν <term>e)pafh\n</term> τοῦ <term>ferome/nou</term> ἡ θεὸς ἂν ὀρθῶς καλοῖτο, ἢ τοιοῦτόν τι&mdash;δι’ ὅπερ καὶ σύνεστιν αὐτῇ ὁ Ἅιδης σοφὸς ὤν, διότι τοιαύτη ἐστίν&mdash;νῦν δὲ αὐτῆς ἐκκλίνουσι τὸ ὄνομα εὐστομίαν περὶ πλείονος ποιούμενοι τῆς ἀληθείας, ὥστε &ldquo;Φερρέφατταν&rdquo; αὐτὴν καλεῖν. ταὐτὸν δὲ καὶ περὶ τὸν
<milestone unit="section" n="404e"/>Ἀπόλλω, ὅπερ λέγω, πολλοὶ πεφόβηνται περὶ τὸ ὄνομα τοῦ θεοῦ, ὥς τι δεινὸν μηνύοντος· ἢ οὐκ ᾔσθησαι;</p></sp><sp><speaker>Ἑρμογένης</speaker><p>πάνυ μὲν οὖν, καὶ ἀληθῆ λέγεις.</p></sp><sp><speaker>Σωκράτης</speaker><p>τὸ δέ γ’ ἐστίν, ὡς ἐμοὶ δοκεῖ, κάλλιστα κείμενον πρὸς τὴν δύναμιν τοῦ θεοῦ.</p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>ἐγὼ πειράσομαι φράσαι ὅ γέ μοι φαίνεται· οὐ γὰρ
<milestone unit="page" n="405"/><milestone unit="section" n="405a"/>ἔστιν ὅτι ἂν μᾶλλον ὄνομα ἥρμοσεν ἓν ὂν τέτταρσι δυνάμεσι ταῖς τοῦ θεοῦ, ὥστε πασῶν ἐφάπτεσθαι καὶ δηλοῦν τρόπον τινὰ μουσικήν τε καὶ μαντικὴν καὶ ἰατρικὴν καὶ τοξικήν.</p></sp><sp><speaker>Ἑρμογένης</speaker><p>λέγε δή· ἄτοπον γάρ τί μοι λέγεις τὸ ὄνομα εἶναι.</p></sp><sp><speaker>Σωκράτης</speaker><p>εὐάρμοστον μὲν οὖν, ἅτε μουσικοῦ ὄντος τοῦ θεοῦ. πρῶτον μὲν γὰρ ἡ κάθαρσις καὶ οἱ καθαρμοὶ καὶ κατὰ τὴν ἰατρικὴν καὶ κατὰ τὴν μαντικὴν καὶ αἱ τοῖς ἰατρικοῖς
<milestone unit="section" n="405b"/>φαρμάκοις καὶ αἱ τοῖς μαντικοῖς περιθειώσεις τε καὶ τὰ λουτρὰ τὰ ἐν τοῖς τοιούτοις καὶ αἱ περιρράνσεις, πάντα ἕν τι ταῦτα δύναιτ’ ἄν, καθαρὸν παρέχειν τὸν ἄνθρωπον καὶ κατὰ τὸ σῶμα καὶ κατὰ τὴν ψυχήν· ἢ οὔ;</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν ὁ καθαίρων θεὸς καὶ ὁ ἀπολούων τε καὶ ἀπολύων τῶν τοιούτων κακῶν οὗτος ἂν εἴη;</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>κατὰ μὲν τοίνυν τὰς ἀπολύσεις τε καὶ ἀπολούσεις,
<milestone unit="section" n="405c"/>ὡς ἰατρὸς ὢν τῶν τοιούτων, &ldquo;Ἀπολούων&rdquo; ἂν ὀρθῶς καλοῖτο· κατὰ δὲ τὴν μαντικὴν καὶ τὸ ἀληθές τε καὶ τὸ ἁπλοῦν&mdash; ταὐτὸν γάρ ἐστιν&mdash;ὥσπερ οὖν οἱ Θετταλοὶ καλοῦσιν αὐτόν, ὀρθότατ’ ἂν καλοῖτο· &ldquo;Ἄπλουν&rdquo; γάρ φασι πάντες Θετταλοὶ τοῦτον τὸν θεόν. διὰ δὲ τὸ ἀεὶ βολῶν ἐγκρατὴς εἶναι τοξικῇ &ldquo;Ἀειβάλλων&rdquo; ἐστίν. κατὰ δὲ τὴν μουσικὴν δεῖ ὑπολαβεῖν &lsqb;ὥσπερ τὸν ἀκόλουθόν τε καὶ τὴν ἄκοιτιν&rsqb; ὅτι τὸ ἄλφα σημαίνει πολλαχοῦ τὸ <term>o(mou=</term>, καὶ ἐνταῦθα τὴν <term>o(mou= po/lhsin</term> καὶ περὶ τὸν οὐρανόν, οὓς δὴ &ldquo;πόλους&rdquo; καλοῦσιν, καὶ &lsqb;τὴν&rsqb; περὶ
<milestone unit="section" n="405d"/>τὴν ἐν τῇ ᾠδῇ ἁρμονίαν, ἣ δὴ συμφωνία καλεῖται, ὅτι ταῦτα πάντα, ὥς φασιν οἱ κομψοὶ περὶ μουσικὴν καὶ ἀστρονομίαν, ἁρμονίᾳ τινὶ <term>polei= a(/ma</term> πάντα· ἐπιστατεῖ δὲ οὗτος ὁ θεὸς τῇ ἁρμονίᾳ <term>o(mopolw=n</term> αὐτὰ πάντα καὶ κατὰ θεοὺς καὶ κατ’ ἀνθρώπους· ὥσπερ οὖν τὸν <term>o(mo</term>κέλευθον καὶ <term>o(mo/</term>κοιτιν &ldquo;ἀκόλουθον&rdquo; καὶ &ldquo;ἄκοιτιν&rdquo; ἐκαλέσαμεν, μεταβαλόντες ἀντὶ τοῦ &ldquo;<term>o(mo&dash;</term>&rdquo; &ldquo;<term>a)&dash;</term>,&rdquo; οὕτω καὶ &ldquo;Ἀπόλλωνα&rdquo; ἐκαλέσαμεν
<milestone unit="section" n="405e"/>ὃς ἦν &ldquo;ὁμοπολῶν,&rdquo; ἕτερον λάβδα ἐμβαλόντες, ὅτι ὁμώνυμον ἐγίγνετο τῷ χαλεπῷ ὀνόματι. ὅπερ καὶ νῦν ὑποπτεύοντές τινες διὰ τὸ μὴ ὀρθῶς σκοπεῖσθαι τὴν δύναμιν τοῦ ὀνόματος φοβοῦνται αὐτὸ ὡς σημαῖνον φθοράν τινα· τὸ
<milestone unit="page" n="406"/><milestone unit="section" n="406a"/>δὲ &lsqb;πολύ&rsqb;, ὥσπερ ἄρτι ἐλέγετο, πασῶν ἐφαπτόμενον κεῖται τῶν τοῦ θεοῦ δυνάμεων, <term>a(plou=, a)ei\ ba/llontos, a)polou/ontos, o(mopolou=ntos</term>. τὰς δὲ &ldquo;Μούσας&rdquo; τε καὶ ὅλως τὴν μουσικὴν ἀπὸ τοῦ <term>mw=sqai</term>, ὡς ἔοικεν, καὶ τῆς ζητήσεώς τε καὶ φιλοσοφίας τὸ ὄνομα τοῦτο ἐπωνόμασεν. Λητὼ δὲ ἀπὸ τῆς πρᾳότητος τῆς θεοῦ, κατὰ τὸ <term>e)qelh/mona</term> εἶναι ὧν ἄν τις δέηται. ἴσως δὲ ὡς οἱ ξένοι καλοῦσιν&mdash; πολλοὶ γὰρ &ldquo;Ληθὼ&rdquo; καλοῦσιν&mdash;ἔοικεν οὖν πρὸς τὸ μὴ τραχὺ τοῦ <term>h)/qous</term> ἀλλ’ ἥμερόν τε καὶ <term>lei=on</term> &ldquo;Ληθὼ&rdquo;
<milestone unit="section" n="406b"/>κεκλῆσθαι ὑπὸ τῶν τοῦτο καλούντων. &ldquo;Ἄρτεμις&rdquo; δὲ &amp;lt;διὰ&amp;gt; τὸ <term>a)rteme\s</term> φαίνεται καὶ τὸ κόσμιον, διὰ τὴν τῆς παρθενίας ἐπιθυμίαν· ἴσως δὲ <term>a)reth=s i(/stora</term> τὴν θεὸν ἐκάλεσεν ὁ καλέσας, τάχα δ’ ἂν καὶ ὡς τὸν <term>a)/roton mishsa/shs</term> τὸν ἀνδρὸς ἐν γυναικί· ἢ διὰ τούτων τι ἢ διὰ πάντα ταῦτα τὸ ὄνομα τοῦτο ὁ τιθέμενος ἔθετο τῇ θεῷ.</p></sp><sp><speaker>Ἑρμογένης</speaker><p>τί δὲ ὁ &ldquo;Διόνυσός&rdquo; τε καὶ ἡ &ldquo;ἀφροδίτη&rdquo;;</p></sp><sp><speaker>Σωκράτης</speaker><p>μεγάλα, ὦ παῖ Ἱππονίκου, ἐρωτᾷς. ἀλλὰ ἔστι γὰρ καὶ σπουδαίως εἰρημένος ὁ τρόπος τῶν ὀνομάτων τούτοις
<milestone unit="section" n="406c"/>τοῖς θεοῖς καὶ παιδικῶς. τὸν μὲν οὖν σπουδαῖον ἄλλους τινὰς ἐρώτα, τὸν δὲ παιδικὸν οὐδὲν κωλύει διελθεῖν· φιλοπαίσμονες γὰρ καὶ οἱ θεοί. ὅ τε γὰρ Διόνυσος εἴη ἂν ὁ <term>didou\s</term> τὸν <term>oi)=non</term> &ldquo;Διδοίνυσος&rdquo; ἐν παιδιᾷ καλούμενος, οἶνος δ’, ὅτι <term>oi)/esqai nou=n</term> ἔχειν ποιεῖ τῶν πινόντων τοὺς πολλοὺς οὐκ ἔχοντας, &ldquo;οἰόνους&rdquo; δικαιότατ’ ἂν καλούμενος. περὶ δὲ ἀφροδίτης οὐκ ἄξιον Ἡσιόδῳ ἀντιλέγειν, ἀλλὰ
<milestone unit="section" n="406d"/>συγχωρεῖν ὅτι διὰ τὴν &amp;lt;ἐκ&amp;gt; τοῦ <term>a)frou=</term> γένεσιν &ldquo;ἀφροδίτη&rdquo; ἐκλήθη.</p></sp><sp><speaker>Ἑρμογένης</speaker><p>ἀλλὰ μὴν οὐδ’ Ἀθηνᾶς Ἀθηναῖός γ’ ὤν, ὦ Σώκρατες, ἐπιλήσῃ, οὐδ’ Ἡφαίστου τε καὶ Ἄρεως.</p></sp><sp><speaker>Σωκράτης</speaker><p>οὐδὲ εἰκός γε.</p></sp><sp><speaker>Ἑρμογένης</speaker><p>οὐ γάρ.</p></sp><sp><speaker>Σωκράτης</speaker><p>οὐκοῦν τὸ μὲν ἕτερον ὄνομα αὐτῆς οὐ χαλεπὸν εἰπεῖν δι’ ὃ κεῖται.</p></sp><sp><speaker>Ἑρμογένης</speaker><p>τὸ ποῖον;</p></sp><sp><speaker>Σωκράτης</speaker><p>&ldquo;Παλλάδα&rdquo; που αὐτὴν καλοῦμεν.</p></sp><sp><speaker>Ἑρμογένης</speaker><p>πῶς γὰρ οὔ;</p></sp><sp><speaker>Σωκράτης</speaker><p>τοῦτο μὲν τοίνυν ἀπὸ τῆς ἐν τοῖς ὅπλοις ὀρχήσεως
<milestone unit="section" n="406e"/>ἡγούμενοι τεθῆναι ὀρθῶς ἄν, ὡς ἐγᾦμαι, ἡγοίμεθα· τὸ γάρ που ἢ αὑτὸν ἤ τι ἄλλο μετεωρίζειν ἢ ἀπὸ τῆς γῆς ἢ ἐν ταῖς
<milestone unit="page" n="407"/><milestone unit="section" n="407a"/>χερσὶν &ldquo;πάλλειν&rdquo; τε καὶ &ldquo;πάλλεσθαι&rdquo; καὶ ὀρχεῖν καὶ ὀρχεῖσθαι καλοῦμεν.</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>&ldquo;Παλλάδα&rdquo; μὲν τοίνυν ταύτῃ.</p></sp><sp><speaker>Ἑρμογένης</speaker><p>καὶ ὀρθῶς γε. ἀλλὰ δὴ τὸ ἕτερον πῶς λέγεις;</p></sp><sp><speaker>Σωκράτης</speaker><p>τὸ τῆς Ἀθηνᾶς;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>τοῦτο ἐμβριθέστερον, ὦ φίλε. ἐοίκασι δὴ καὶ οἱ παλαιοὶ τὴν Ἀθηνᾶν νομίζειν ὥσπερ οἱ νῦν περὶ Ὅμηρον
<milestone unit="section" n="407b"/>δεινοί. καὶ γὰρ τούτων οἱ πολλοὶ ἐξηγούμενοι τὸν ποιητήν φασι τὴν Ἀθηνᾶν αὐτὸν νοῦν τε καὶ διάνοιαν πεποιηκέναι, καὶ ὁ τὰ ὀνόματα ποιῶν ἔοικε τοιοῦτόν τι περὶ αὐτῆς διανοεῖσθαι, ἔτι δὲ μειζόνως λέγων θεοῦ νόησιν ὡσπερεὶ λέγει ὅτι &ldquo;ἁ θεονόα&rdquo; ἐστὶν αὕτη, τῷ ἄλφα ξενικῶς ἀντὶ τοῦ ἦτα χρησάμενος καὶ τὸ ἰῶτα καὶ τὸ σῖγμα ἀφελών. ἴσως δὲ οὐδὲ ταύτῃ, ἀλλ’ ὡς τὰ θεῖα νοούσης αὐτῆς διαφερόντως τῶν ἄλλων &ldquo;Θεονόην&rdquo; ἐκάλεσεν. οὐδὲν δὲ ἀπέχει καὶ τὴν ἐν τῷ ἤθει νόησιν ὡς οὖσαν τὴν θεὸν ταύτην &ldquo;Ἠθονόην&rdquo; μὲν
<milestone unit="section" n="407c"/>βούλεσθαι προσειπεῖν· παραγαγὼν δὲ ἢ αὐτὸς ἤ τινες ὕστερον ἐπὶ τὸ κάλλιον ὡς ᾤοντο, &ldquo;Ἀθηνάαν&rdquo; ἐκάλεσαν.</p></sp><sp><speaker>Ἑρμογένης</speaker><p>τί δὲ δὴ τὸν Ἥφαιστον, πῇ λέγεις;</p></sp><sp><speaker>Σωκράτης</speaker><p>ἦ τὸν γενναῖον τὸν &ldquo;φάεος ἵστορα&rdquo; ἐρωτᾷς;</p></sp><sp><speaker>Ἑρμογένης</speaker><p>ἔοικα.</p></sp><sp><speaker>Σωκράτης</speaker><p>οὐκοῦν οὗτος μὲν παντὶ δῆλος &ldquo;Φαῖστος&rdquo; ὤν, τὸ ἦτα προσελκυσάμενος;</p></sp><sp><speaker>Ἑρμογένης</speaker><p>κινδυνεύει, ἐὰν μή πῄ σοι, ὡς ἔοικεν, ἔτι ἄλλῃ δόξῃ.</p></sp><sp><speaker>Σωκράτης</speaker><p>ἀλλ’ ἵνα μὴ δόξῃ, τὸν Ἄρη ἐρώτα.</p></sp><sp><speaker>Ἑρμογένης</speaker><p>ἐρωτῶ.
<milestone unit="section" n="407d"/></p></sp><sp><speaker>Σωκράτης</speaker><p>οὐκοῦν, εἰ μὲν βούλει, κατὰ τὸ <term>a)/rren</term> τε καὶ κατὰ τὸ ἀνδρεῖον &ldquo;Ἄρης&rdquo; ἂν εἴη· εἰ δ’ αὖ κατὰ τὸ σκληρόν τε καὶ ἀμετάστροφον, ὃ δὴ &ldquo;ἄρρατον&rdquo; καλεῖται, καὶ ταύτῃ ἂν πανταχῇ πολεμικῷ θεῷ πρέποι &ldquo;Ἄρη&rdquo; καλεῖσθαι.</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>ἐκ μὲν οὖν τῶν θεῶν πρὸς θεῶν ἀπαλλαγῶμεν, ὡς ἐγὼ δέδοικα περὶ αὐτῶν διαλέγεσθαι· περὶ δὲ ἄλλων &amp;lt;ὧν&amp;gt; τινων βούλει προβαλλέ μοι, &ldquo;ὄφρα ἴδηαι οἷοι&rdquo; Εὐθύφρονος &ldquo;ἵπποι.&rdquo;
<milestone unit="section" n="407e"/></p></sp><sp><speaker>Ἑρμογένης</speaker><p>ἀλλὰ ποιήσω ταῦτα, ἔτι γε ἓν ἐρόμενός σε περὶ Ἑρμοῦ, ἐπειδή με καὶ οὔ φησιν Κρατύλος Ἑρμογένη εἶναι. πειρώμεθα οὖν τὸν &ldquo;Ἑρμῆν&rdquo; σκέψασθαι τί καὶ νοεῖ τὸ ὄνομα, ἵνα καὶ εἰδῶμεν εἰ τὶ ὅδε λέγει.</p></sp><sp><speaker>Σωκράτης</speaker><p>ἀλλὰ μὴν τοῦτό γε ἔοικε περὶ λόγον τι εἶναι ὁ &ldquo;Ἑρμῆς,&rdquo; καὶ τὸ <term>e(rmhne/a</term> εἶναι καὶ τὸ ἄγγελον καὶ τὸ
<milestone unit="page" n="408"/><milestone unit="section" n="408a"/>κλοπικόν τε καὶ τὸ ἀπατηλὸν ἐν λόγοις καὶ τὸ ἀγοραστικόν, περὶ λόγου δύναμίν ἐστιν πᾶσα αὕτη ἡ πραγματεία· ὅπερ οὖν καὶ ἐν τοῖς πρόσθεν ἐλέγομεν, τὸ &ldquo;εἴρειν&rdquo; λόγου χρεία ἐστί, τὸ δέ, οἷον καὶ Ὅμηρος πολλαχοῦ λέγει, &ldquo;ἐμήσατό&rdquo; φησιν, τοῦτο δὲ μηχανήσασθαί ἐστιν. ἐξ ἀμφοτέρων οὖν τούτων τὸν τὸ λέγειν τε καὶ τὸν λόγον μησάμενον&mdash;τὸ δὲ λέγειν δή ἐστιν <term>ei)/rein</term>&mdash;τοῦτον τὸν θεὸν ὡσπερεὶ ἐπιτάττει
<milestone unit="section" n="408b"/>ἡμῖν ὁ νομοθέτης· &ldquo;ὦ ἄνθρωποι, ὃς τὸ <term>ei)/rein e)mh/sato</term>, δικαίως ἂν καλοῖτο ὑπὸ ὑμῶν <term>ei)re/mhs</term>&rdquo;· νῦν δὲ ἡμεῖς, ὡς οἰόμεθα, καλλωπίζοντες τὸ ὄνομα &ldquo;Ἑρμῆν&rdquo; καλοῦμεν. &lsqb;καὶ ἥ γε Ἶρις ἀπὸ τοῦ <term>ei)/rein</term> ἔοικεν κεκλημένη, ὅτι ἄγγελος ἦν.&rsqb;</p></sp><sp><speaker>Ἑρμογένης</speaker><p>νὴ τὸν Δία, εὖ ἄρα μοι δοκεῖ Κρατύλος λέγειν τὸ ἐμὲ μὴ εἶναι Ἑρμογένη· οὔκουν εὐμήχανός γέ εἰμι λόγου.</p></sp><sp><speaker>Σωκράτης</speaker><p>καὶ τό γε τὸν Πᾶνα τοῦ Ἑρμοῦ εἶναι ὑὸν διφυῆ ἔχει τὸ εἰκός, ὦ ἑταῖρε.
<milestone unit="section" n="408c"/></p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>οἶσθα ὅτι ὁ λόγος τὸ πᾶν σημαίνει καὶ κυκλεῖ καὶ πολεῖ ἀεί, καὶ ἔστι διπλοῦς, ἀληθής τε καὶ ψευδής.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν τὸ μὲν ἀληθὲς αὐτοῦ λεῖον καὶ θεῖον καὶ ἄνω οἰκοῦν ἐν τοῖς θεοῖς, τὸ δὲ ψεῦδος κάτω ἐν τοῖς πολλοῖς τῶν ἀνθρώπων καὶ τραχὺ καὶ τραγικόν· ἐνταῦθα γὰρ πλεῖστοι οἱ μῦθοί τε καὶ τὰ ψεύδη ἐστίν, περὶ τὸν τραγικὸν βίον.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ὀρθῶς ἄρ’ &amp;lt;ἂν&amp;gt; ὁ <term>pa=n</term> μηνύων καὶ <term>a)ei\ polw=n</term>
<milestone unit="section" n="408d"/>&ldquo;Πὰν αἰπόλος&rdquo; εἴη, διφυὴς Ἑρμοῦ ὑός, τὰ μὲν ἄνωθεν λεῖος, τὰ δὲ κάτωθεν τραχὺς καὶ τραγοειδής. καὶ ἔστιν ἤτοι λόγος ἢ λόγου ἀδελφὸς ὁ Πάν, εἴπερ Ἑρμοῦ ὑός ἐστιν· ἀδελφῷ δὲ ἐοικέναι ἀδελφὸν οὐδὲν θαυμαστόν. ἀλλ’ ὅπερ ἐγὼ ἔλεγον, ὦ μακάριε, ἀπαλλαγῶμεν ἐκ τῶν θεῶν.</p></sp><sp><speaker>Ἑρμογένης</speaker><p>τῶν γε τοιούτων, ὦ Σώκρατες, εἰ βούλει. περὶ τῶν τοιῶνδε δὲ τί σε κωλύει διελθεῖν, οἷον ἡλίου τε καὶ σελήνης καὶ ἄστρων καὶ γῆς καὶ αἰθέρος καὶ ἀέρος καὶ πυρὸς
<milestone unit="section" n="408e"/>καὶ ὕδατος καὶ ὡρῶν καὶ ἐνιαυτοῦ;</p></sp><sp><speaker>Σωκράτης</speaker><p>συχνὰ μέν μοι προστάττεις, ὅμως δέ, εἴπερ σοι κεχαρισμένον ἔσται, ἐθέλω.</p></sp><sp><speaker>Ἑρμογένης</speaker><p>καὶ μὴν χαριῇ.</p></sp><sp><speaker>Σωκράτης</speaker><p>τί δὴ οὖν πρῶτον βούλει; ἢ ὥσπερ εἶπες τὸν ἥλιον διέλθωμεν;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἔοικε τοίνυν κατάδηλον γενόμενον ἂν μᾶλλον εἰ
<milestone unit="page" n="409"/><milestone unit="section" n="409a"/>τῷ Δωρικῷ τις ὀνόματι χρῷτο&mdash; &ldquo;ἅλιον&rdquo; γὰρ καλοῦσιν οἱ Δωριῆς&mdash; &ldquo;ἅλιος&rdquo; οὖν εἴη μὲν ἂν κατὰ τὸ <term>a(li/zein</term> εἰς ταὐτὸν τοὺς ἀνθρώπους ἐπειδὰν ἀνατείλῃ, εἴη δ’ ἂν καὶ τῷ περὶ τὴν γῆν ἀεὶ <term>ei(lei=n i)w/n</term>, ἐοίκοι δ’ ἂν καὶ ὅτι ποικίλλει ἰὼν τὰ γιγνόμενα ἐκ τῆς γῆς· τὸ δὲ ποικίλλειν καὶ <term>ai)olei=n</term> ταὐτόν.</p></sp><sp><speaker>Ἑρμογένης</speaker><p>τί δὲ ἡ &ldquo;σελήνη&rdquo;;</p></sp><sp><speaker>Σωκράτης</speaker><p>τοῦτο δὲ τὸ ὄνομα φαίνεται τὸν Ἀναξαγόραν πιέζειν.</p></sp><sp><speaker>Ἑρμογένης</speaker><p>τί δή;</p></sp><sp><speaker>Σωκράτης</speaker><p>ἔοικε δηλοῦντι παλαιότερον ὃ ἐκεῖνος νεωστὶ ἔλεγεν,
<milestone unit="section" n="409b"/>ὅτι ἡ σελήνη ἀπὸ τοῦ ἡλίου ἔχει τὸ φῶς.</p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>τὸ μέν που &ldquo;σέλας&rdquo; καὶ τὸ &ldquo;φῶς&rdquo; ταὐτόν.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>νέον δέ που καὶ ἕνον ἀεί ἐστι περὶ τὴν σελήνην τοῦτο τὸ φῶς, εἴπερ ἀληθῆ οἱ Ἀναξαγόρειοι λέγουσιν· κύκλῳ γάρ που ἀεὶ αὐτὴν περιιὼν νέον ἀεὶ ἐπιβάλλει, ἕνον δὲ ὑπάρχει τὸ τοῦ προτέρου μηνός.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>&ldquo;Σελαναίαν&rdquo; δέ γε καλοῦσιν αὐτὴν πολλοί.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ὅτι δὲ <term>se/las ne/on</term> καὶ <term>e(/non</term> ἔχει <term>a)ei/</term>, &ldquo;Σελαενονεοάεια&rdquo;
<milestone unit="section" n="409c"/>μὲν δικαιότατ’ ἂν &lsqb;τῶν&rsqb; ὀνομάτων καλοῖτο, συγκεκροτημένον δὲ &ldquo;Σελαναία&rdquo; κέκληται.</p></sp><sp><speaker>Ἑρμογένης</speaker><p>διθυραμβῶδές γε τοῦτο τοὔνομα, ὦ Σώκρατες. ἀλλὰ τὸν μῆνα καὶ τὰ ἄστρα πῶς λέγεις;</p></sp><sp><speaker>Σωκράτης</speaker><p>ὁ μὲν &ldquo;μεὶς&rdquo; ἀπὸ τοῦ <term>meiou=sqai</term> εἴη ἂν &ldquo;μείης&rdquo; ὀρθῶς κεκλημένος, τὰ δ’ &ldquo;ἄστρα&rdquo; ἔοικε τῆς <term>a)straph=s</term> ἐπωνυμίαν ἔχειν. ἡ δὲ &ldquo;ἀστραπή,&rdquo; ὅτι τὰ <term>w)=pa a)nastre/fei</term>, &ldquo;ἀναστρωπὴ&rdquo; ἂν εἴη, νῦν δὲ &ldquo;ἀστραπὴ&rdquo; καλλωπισθεῖσα κέκληται.</p></sp><sp><speaker>Ἑρμογένης</speaker><p>τί δὲ τὸ πῦρ καὶ τὸ ὕδωρ;
<milestone unit="section" n="409d"/></p></sp><sp><speaker>Σωκράτης</speaker><p>τὸ &ldquo;πῦρ&rdquo; ἀπορῶ· καὶ κινδυνεύει ἤτοι ἡ τοῦ Εὐθύφρονός με μοῦσα ἐπιλελοιπέναι, ἢ τοῦτό τι παγχάλεπον εἶναι. σκέψαι οὖν ἣν εἰσάγω μηχανὴν ἐπὶ πάντα τὰ τοιαῦτα ἃ ἂν ἀπορῶ.</p></sp><sp><speaker>Ἑρμογένης</speaker><p>τίνα δή;</p></sp><sp><speaker>Σωκράτης</speaker><p>ἐγώ σοι ἐρῶ. ἀπόκριναι γάρ μοι· ἔχοις ἂν εἰπεῖν πῦρ κατὰ τίνα τρόπον καλεῖται;</p></sp><sp><speaker>Ἑρμογένης</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>σκέψαι δὴ ὃ ἐγὼ ὑποπτεύω περὶ αὐτοῦ. ἐννοῶ γὰρ
<milestone unit="section" n="409e"/>ὅτι πολλὰ οἱ Ἕλληνες ὀνόματα ἄλλως τε καὶ οἱ ὑπὸ τοῖς βαρβάροις οἰκοῦντες παρὰ τῶν βαρβάρων εἰλήφασιν.</p></sp><sp><speaker>Ἑρμογένης</speaker><p>τί οὖν δή;</p></sp><sp><speaker>Σωκράτης</speaker><p>εἴ τις ζητοῖ ταῦτα κατὰ τὴν Ἑλληνικὴν φωνὴν ὡς εἰκότως κεῖται, ἀλλὰ μὴ κατ’ ἐκείνην ἐξ ἧς τὸ ὄνομα τυγχάνει ὄν, οἶσθα ὅτι ἀποροῖ ἄν.</p></sp><sp><speaker>Ἑρμογένης</speaker><p>εἰκότως γε.
<milestone unit="page" n="410"/><milestone unit="section" n="410a"/></p></sp><sp><speaker>Σωκράτης</speaker><p>ὅρα τοίνυν καὶ τοῦτο τὸ ὄνομα τὸ &ldquo;πῦρ&rdquo; μή τι βαρβαρικὸν ᾖ. τοῦτο γὰρ οὔτε ῥᾴδιον προσάψαι ἐστὶν Ἑλληνικῇ φωνῇ, φανεροί τ’ εἰσὶν οὕτως αὐτὸ καλοῦντες Φρύγες σμικρόν τι παρακλίνοντες· καὶ τό γε &ldquo;ὕδωρ&rdquo; καὶ τὰς &ldquo;κύνας&rdquo; καὶ ἄλλα πολλά.</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>οὐ τοίνυν δεῖ ταῦτα προσβιάζεσθαι, ἐπεὶ ἔχοι γ’ ἄν τις εἰπεῖν περὶ αὐτῶν. τὸ μὲν οὖν πῦρ καὶ τὸ ὕδωρ ταύτῃ
<milestone unit="section" n="410b"/>ἀπωθοῦμαι· ὁ δὲ δὴ ἀὴρ ἆρά γε, ὦ Ἑρμόγενες, ὅτι <term>ai)/rei</term> τὰ ἀπὸ τῆς γῆς, &ldquo;ἀὴρ&rdquo; κέκληται; ἢ ὅτι <term>a)ei\ r(ei=</term>; ἢ ὅτι πνεῦμα ἐξ αὐτοῦ γίγνεται ῥέοντος; οἱ γὰρ ποιηταί που τὰ πνεύματα &ldquo;ἀήτας&rdquo; καλοῦσιν· ἴσως οὖν λέγει, ὥσπερ ἂν εἰ εἴποι <term>pneumato/rroun</term>, &ldquo;ἀητόρρουν&rdquo; &lsqb;ὅθεν δὴ βούλεται αὐτὸν οὕτως εἰπεῖν, ὅτι ἐστὶν ἀήρ&rsqb;. τὸν δὲ αἰθέρα τῇδέ πῃ ὑπολαμβάνω, ὅτι <term>a)ei\ qei=</term> περὶ τὸν <term>a)e/ra</term> ῥέων &ldquo;ἀειθεὴρ&rdquo; δικαίως ἂν καλοῖτο. γῆ δὲ μᾶλλον σημαίνει ὃ βούλεται ἐάν τις
<milestone unit="section" n="410c"/>&ldquo;γαῖαν&rdquo; ὀνομάσῃ· γαῖα γὰρ <term>gennh/teira</term> ἂν εἴη ὀρθῶς κεκλημένη, ὥς φησιν Ὅμηρος· τὸ γὰρ &ldquo;γεγάασιν&rdquo; γεγεννῆσθαι λέγει. εἶεν· τί οὖν ἡμῖν ἦν τὸ μετὰ τοῦτο;</p></sp><sp><speaker>Ἑρμογένης</speaker><p>ὧραι, ὦ Σώκρατες, καὶ ἐνιαυτὸς καὶ ἔτος.</p></sp><sp><speaker>Σωκράτης</speaker><p>αἱ μὲν δὴ ὧραι Ἀττικιστὶ ὡς τὸ παλαιὸν ῥητέον, εἴπερ βούλει τὸ εἰκὸς εἰδέναι· <term>*h*o*r*a*i</term> γάρ εἰσι διὰ τὸ ὁρίζειν χειμῶνάς τε καὶ θέρη καὶ πνεύματα καὶ τοὺς καρποὺς τοὺς ἐκ τῆς γῆς· ὁρίζουσαι δὲ δικαίως ἂν &ldquo;ὅραι&rdquo; καλοῖντο.
<milestone unit="section" n="410d"/>ἐνιαυτὸς δὲ καὶ ἔτος κινδυνεύει ἕν τι εἶναι. τὸ γὰρ τὰ φυόμενα καὶ τὰ γιγνόμενα ἐν μέρει ἕκαστον προάγον εἰς φῶς καὶ αὐτὸ ἐν αὑτῷ ἐξετάζον, τοῦτο, ὥσπερ ἐν τοῖς πρόσθεν τὸ τοῦ Διὸς ὄνομα δίχα διῃρημένον οἱ μὲν Ζῆνα, οἱ δὲ Δία ἐκάλουν, οὕτω καὶ ἐνταῦθα οἱ μὲν &ldquo;ἐνιαυτόν,&rdquo; ὅτι <term>e)n e(autw=|</term>, οἱ δὲ &ldquo;ἔτος,&rdquo; ὅτι <term>e)ta/zei</term>· ὁ δὲ ὅλος λόγος ἐστὶν τὸ &ldquo;ἐν ἑαυτῷ ἐτάζον&rdquo; τοῦτο προσαγορεύεσθαι ἓν ὂν δίχα, ὥστε δύο ὀνόματα γεγονέναι, &ldquo;ἐνιαυτόν&rdquo; τε καὶ
<milestone unit="section" n="410e"/>&ldquo;ἔτος,&rdquo; ἐξ ἑνὸς λόγου.</p></sp><sp><speaker>Ἑρμογένης</speaker><p>ἀλλὰ δῆτα, ὦ Σώκρατες, πολὺ ἐπιδίδως.</p></sp><sp><speaker>Σωκράτης</speaker><p>πόρρω ἤδη οἶμαι φαίνομαι σοφίας ἐλαύνειν.</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>τάχα μᾶλλον φήσεις.
<milestone unit="page" n="411"/><milestone unit="section" n="411a"/></p></sp><sp><speaker>Ἑρμογένης</speaker><p>ἀλλὰ μετὰ τοῦτο τὸ εἶδος ἔγωγε ἡδέως ἂν θεασαίμην ταῦτα τὰ καλὰ ὀνόματα τίνι ποτὲ ὀρθότητι κεῖται, τὰ περὶ τὴν ἀρετήν, οἷον &ldquo;φρόνησίς&rdquo; τε καὶ &ldquo;σύνεσις&rdquo; καὶ &ldquo;δικαιοσύνη&rdquo; καὶ τἆλλα τὰ τοιαῦτα πάντα.</p></sp><sp><speaker>Σωκράτης</speaker><p>ἐγείρεις μέν, ὦ ἑταῖρε, οὐ φαῦλον γένος ὀνομάτων· ὅμως δὲ ἐπειδήπερ τὴν λεοντῆν ἐνδέδυκα, οὐκ ἀποδειλιατέον ἀλλ’ ἐπισκεπτέον, ὡς ἔοικε, φρόνησιν καὶ σύνεσιν καὶ γνώμην καὶ ἐπιστήμην καὶ τἆλλα δὴ ἃ φῂς πάντα ταῦτα τὰ
<milestone unit="section" n="411b"/>καλὰ ὀνόματα.</p></sp><sp><speaker>Ἑρμογένης</speaker><p>πάνυ μὲν οὖν οὐ δεῖ ἡμᾶς προαποστῆναι.</p></sp><sp><speaker>Σωκράτης</speaker><p>καὶ μήν, νὴ τὸν κύνα, δοκῶ γέ μοι οὐ κακῶς μαντεύεσθαι, ὃ καὶ νυνδὴ ἐνενόησα, ὅτι οἱ πάνυ παλαιοὶ ἄνθρωποι οἱ τιθέμενοι τὰ ὀνόματα παντὸς μᾶλλον, ὥσπερ καὶ τῶν νῦν οἱ πολλοὶ τῶν σοφῶν ὑπὸ τοῦ πυκνὰ περιστρέφεσθαι ζητοῦντες ὅπῃ ἔχει τὰ ὄντα εἰλιγγιῶσιν, κἄπειτα αὐτοῖς φαίνεται περιφέρεσθαι τὰ πράγματα καὶ πάντως
<milestone unit="section" n="411c"/>φέρεσθαι. αἰτιῶνται δὴ οὐ τὸ ἔνδον τὸ παρὰ σφίσιν πάθος αἴτιον εἶναι ταύτης τῆς δόξης, ἀλλὰ αὐτὰ τὰ πράγματα οὕτω πεφυκέναι, οὐδὲν αὐτῶν μόνιμον εἶναι οὐδὲ βέβαιον, ἀλλὰ ῥεῖν καὶ φέρεσθαι καὶ μεστὰ εἶναι πάσης φορᾶς καὶ γενέσεως ἀεί. λέγω δὴ ἐννοήσας πρὸς πάντα τὰ νυνδὴ ὀνόματα.</p></sp><sp><speaker>Ἑρμογένης</speaker><p>πῶς δὴ τοῦτο, ὦ Σώκρατες;</p></sp><sp><speaker>Σωκράτης</speaker><p>οὐ κατενόησας ἴσως τὰ ἄρτι λεγόμενα ὅτι παντάπασιν ὡς φερομένοις τε καὶ ῥέουσι καὶ γιγνομένοις τοῖς πράγμασι τὰ ὀνόματα ἐπίκειται.</p></sp><sp><speaker>Ἑρμογένης</speaker><p>οὐ πάνυ ἐνεθυμήθην.
<milestone unit="section" n="411d"/></p></sp><sp><speaker>Σωκράτης</speaker><p>καὶ μὴν πρῶτον μὲν τοῦτο ὃ πρῶτον εἴπομεν παντάπασιν ὡς ἐπὶ τοιούτων ἐστίν.</p></sp><sp><speaker>Ἑρμογένης</speaker><p>τὸ ποῖον;</p></sp><sp><speaker>Σωκράτης</speaker><p>ἡ &ldquo;φρόνησις&rdquo;· <term>fora=s</term> γάρ ἐστι καὶ <term>r(ou= no/hsis</term>. εἴη δ’ ἂν καὶ <term>o)/nhsin</term> ὑπολαβεῖν <term>fora=s</term>· ἀλλ’ οὖν περί γε τὸ φέρεσθαί ἐστιν. εἰ δὲ βούλει, ἡ &ldquo;γνώμη&rdquo; παντάπασιν δηλοῖ <term>gonh=s</term> σκέψιν καὶ <term>nw/mhsin</term>· τὸ γὰρ &ldquo;νωμᾶν&rdquo; καὶ τὸ &ldquo;σκοπεῖν&rdquo; ταὐτόν. εἰ δὲ βούλει, αὐτὸ ἡ &ldquo;νόησις&rdquo; τοῦ <term>ne/ou</term> ἐστὶν <term>e(/sis</term>, τὸ δὲ νέα εἶναι τὰ ὄντα σημαίνει
<milestone unit="section" n="411e"/>γιγνόμενα ἀεὶ εἶναι· τούτου οὖν ἐφίεσθαι τὴν ψυχὴν μηνύει τὸ ὄνομα ὁ θέμενος τὴν &ldquo;νεόεσιν.&rdquo; οὐ γὰρ &ldquo;νόησις&rdquo; τὸ ἀρχαῖον ἐκαλεῖτο, ἀλλ’ ἀντὶ τοῦ ἦτα εἶ ἔδει λέγειν δύο, &ldquo;νοέεσιν.&rdquo; &ldquo;σωφροσύνη&rdquo; δὲ <term>swthri/a</term> οὗ νυνδὴ ἐσκέμμεθα,
<milestone unit="page" n="412"/><milestone unit="section" n="412a"/><term>fronh/sews</term>. καὶ μὴν ἥ γε ἐπιστήμη μηνύει ὡς φερομένοις τοῖς πράγμασιν <term>e(pome/nhs</term> τῆς ψυχῆς τῆς ἀξίας λόγου, καὶ οὔτε ἀπολειπομένης οὔτε προθεούσης· διὸ δὴ ἐμβάλλοντας δεῖ τὸ εἶ &ldquo;ἑπεϊστήμην&rdquo; αὐτὴν ὀνομάζειν. &ldquo;σύνεσις&rdquo; δ’ αὖ οὕτω μὲν δόξειεν ἂν ὥσπερ συλλογισμὸς εἶναι, ὅταν δὲ συνιέναι λέγῃ, ταὐτὸν παντάπασιν τῷ ἐπίστασθαι συμβαίνει λεγόμενον· συμπορεύεσθαι γὰρ λέγει
<milestone unit="section" n="412b"/>τὴν ψυχὴν τοῖς πράγμασι τὸ &ldquo;συνιέναι.&rdquo; ἀλλὰ μὴν ἥ γε &ldquo;σοφία&rdquo; φορᾶς ἐφάπτεσθαι σημαίνει. σκοτωδέστερον δὲ τοῦτο καὶ ξενικώτερον· ἀλλὰ δεῖ ἐκ τῶν ποιητῶν ἀναμιμνῄσκεσθαι ὅτι πολλαχοῦ λέγουσιν περὶ ὅτου ἂν τύχωσιν τῶν ἀρχομένων ταχὺ προϊέναι &ldquo;ἐσύθη&rdquo; φασίν. Λακωνικῷ δὲ ἀνδρὶ τῶν εὐδοκίμων καὶ ὄνομα ἦν &ldquo;Σοῦς&rdquo;· τὴν γὰρ ταχεῖαν ὁρμὴν οἱ Λακεδαιμόνιοι τοῦτο καλοῦσιν. ταύτης οὖν τῆς φορᾶς <term>e)pafh\n</term> σημαίνει ἡ σοφία, ὡς φερομένων τῶν ὄντων.
<milestone unit="section" n="412c"/>καὶ μὴν τό γε &ldquo;ἀγαθόν,&rdquo; τοῦτο τῆς φύσεως πάσης τῷ <term>a)gastw=|</term> βούλεται τὸ ὄνομα ἐπικεῖσθαι. ἐπειδὴ γὰρ πορεύεται τὰ ὄντα, ἔνι μὲν ἄρ’ αὐτοῖς τάχος, ἔνι δὲ βραδυτής. ἔστιν οὖν οὐ πᾶν τὸ ταχὺ ἀλλὰ τὶ αὐτοῦ ἀγαστόν. τοῦ <term>qoou=</term> δὴ τῷ <term>a)gastw=|</term> αὕτη ἡ ἐπωνυμία ἐστίν, &ldquo;τἀγαθόν.&rdquo;<milestone unit="para" ed="P"/>&ldquo;δικαιοσύνη&rdquo; δέ, ὅτι μὲν ἐπὶ τῇ τοῦ <term>dikai/ou sune/sei</term> τοῦτο κεῖται τὸ ὄνομα, ῥᾴδιον συμβαλεῖν· αὐτὸ δὲ τὸ &ldquo;δίκαιον&rdquo; χαλεπόν. καὶ γὰρ δὴ καὶ ἔοικε μέχρι μέν του ὁμολογεῖσθαι
<milestone unit="section" n="412d"/>παρὰ πολλῶν, ἔπειτα δὲ ἀμφισβητεῖσθαι. ὅσοι γὰρ ἡγοῦνται τὸ πᾶν εἶναι ἐν πορείᾳ, τὸ μὲν πολὺ αὐτοῦ ὑπολαμβάνουσιν τοιοῦτόν τι εἶναι οἷον οὐδὲν ἄλλο ἢ χωρεῖν, διὰ δὲ τούτου παντὸς εἶναί τι διεξιόν, δι’ οὗ πάντα τὰ γιγνόμενα γίγνεσθαι· εἶναι δὲ τάχιστον τοῦτο καὶ λεπτότατον. οὐ γὰρ ἂν δύνασθαι ἄλλως διὰ τοῦ ὄντος ἰέναι παντός, εἰ μὴ λεπτότατόν τε ἦν ὥστε αὐτὸ μηδὲν στέγειν, καὶ τάχιστον ὥστε χρῆσθαι ὥσπερ ἑστῶσι τοῖς ἄλλοις. ἐπεὶ δ’ οὖν ἐπιτροπεύει τὰ
<milestone unit="section" n="412e"/>ἄλλα πάντα <term>diai+o/n</term>, τοῦτο τὸ ὄνομα ἐκλήθη ὀρθῶς &ldquo;δίκαιον,&rdquo; εὐστομίας ἕνεκα τὴν τοῦ κάππα δύναμιν προσλαβόν. μέχρι μὲν οὖν ἐνταῦθα, ὃ νυνδὴ ἐλέγομεν, παρὰ πολλῶν ὁμολογεῖται
<milestone unit="page" n="413"/><milestone unit="section" n="413a"/>τοῦτο εἶναι τὸ δίκαιον· ἐγὼ δέ, ὦ Ἑρμόγενες, ἅτε λιπαρὴς ὢν περὶ αὐτοῦ, ταῦτα μὲν πάντα διαπέπυσμαι ἐν ἀπορρήτοις, ὅτι τοῦτό ἐστι τὸ δίκαιον καὶ τὸ αἴτιον&mdash;δι’ ὃ γὰρ γίγνεται, τοῦτ’ ἔστι τὸ αἴτιον&mdash;καὶ &ldquo;Δία&rdquo; καλεῖν ἔφη τις τοῦτο ὀρθῶς ἔχειν διὰ ταῦτα. ἐπειδὰν δ’ ἠρέμα αὐτοὺς ἐπανερωτῶ ἀκούσας ταῦτα μηδὲν ἧττον· &ldquo;τί οὖν ποτ’ ἔστιν, ὦ ἄριστε, δίκαιον, εἰ τοῦτο οὕτως ἔχει;&rdquo; δοκῶ τε ἤδη μακρότερα τοῦ προσήκοντος ἐρωτᾶν καὶ ὑπὲρ τὰ ἐσκαμμένα
<milestone unit="section" n="413b"/>ἅλλεσθαι. ἱκανῶς γάρ μέ φασι πεπύσθαι &lsqb;ἀκηκοέναι&rsqb; καὶ ἐπιχειροῦσιν, βουλόμενοι ἀποπιμπλάναι με, ἄλλος ἄλλα ἤδη λέγειν, καὶ οὐκέτι συμφωνοῦσιν. ὁ μὲν γὰρ τίς φησιν τοῦτο εἶναι δίκαιον, τὸν ἥλιον· τοῦτον γὰρ μόνον <term>diai+o/nta</term> καὶ <term>ka/onta</term> ἐπιτροπεύειν τὰ ὄντα. ἐπειδὰν οὖν τῳ λέγω αὐτὸ ἅσμενος ὡς καλόν τι ἀκηκοώς, καταγελᾷ μου οὗτος ἀκούσας καὶ ἐρωτᾷ εἰ οὐδὲν δίκαιον οἶμαι εἶναι ἐν τοῖς ἀνθρώποις ἐπειδὰν
<milestone unit="section" n="413c"/>ὁ ἥλιος δύῃ. λιπαροῦντος οὖν ἐμοῦ ὅτι αὖ ἐκεῖνος λέγει αὐτό, τὸ πῦρ φησιν· τοῦτο δὲ οὐ ῥᾴδιόν ἐστιν εἰδέναι. ὁ δὲ οὐκ αὐτὸ τὸ πῦρ φησιν, ἀλλ’ αὐτὸ τὸ θερμὸν τὸ ἐν τῷ πυρὶ ἐνόν. ὁ δὲ τούτων μὲν πάντων καταγελᾶν φησιν, εἶναι δὲ τὸ δίκαιον ὃ λέγει Ἀναξαγόρας, νοῦν εἶναι τοῦτο· αὐτοκράτορα γὰρ αὐτὸν ὄντα καὶ οὐδενὶ μεμειγμένον πάντα φησὶν αὐτὸν κοσμεῖν τὰ πράγματα διὰ πάντων ἰόντα. ἐνταῦθα δὴ ἐγώ, ὦ φίλε, πολὺ ἐν πλείονι ἀπορίᾳ εἰμὶ ἢ πρὶν ἐπιχειρῆσαι μανθάνειν
<milestone unit="section" n="413d"/>περὶ τοῦ δικαίου ὅτι ποτ’ ἔστιν. ἀλλ’ οὖν οὗπερ ἕνεκα ἐσκοποῦμεν, τό γε ὄνομα τοῦτο φαίνεται αὐτῷ διὰ ταῦτα κεῖσθαι.</p></sp><sp><speaker>Ἑρμογένης</speaker><p>φαίνῃ μοι, ὦ Σώκρατες, ταῦτα μὲν ἀκηκοέναι του καὶ οὐκ αὐτοσχεδιάζειν.</p></sp><sp><speaker>Σωκράτης</speaker><p>τί δὲ τἆλλα;</p></sp><sp><speaker>Ἑρμογένης</speaker><p>οὐ πάνυ.</p></sp><sp><speaker>Σωκράτης</speaker><p>ἄκουε δή· ἴσως γὰρ ἄν σε καὶ τὰ ἐπίλοιπα ἐξαπατήσαιμι ὡς οὐκ ἀκηκοὼς λέγω. μετὰ γὰρ δικαιοσύνην τί ἡμῖν λείπεται; ἀνδρείαν οἶμαι οὔπω διήλθομεν. ἀδικία μὲν γὰρ
<milestone unit="section" n="413e"/>δῆλον ὅτι ἐστὶν ὄντος ἐμπόδισμα τοῦ διαϊόντος, ἀνδρεία δὲ σημαίνει ὡς ἐν μάχῃ ἐπονομαζομένης τῆς ἀνδρείας&mdash;μάχην δ’ εἶναι ἐν τῷ ὄντι, εἴπερ ῥεῖ, οὐκ ἄλλο τι ἢ τὴν ἐναντίαν ῥοήν&mdash;ἐὰν οὖν τις ἐξέλῃ τὸ δέλτα τοῦ ὀνόματος τῆς ἀνδρείας, αὐτὸ μηνύει τὸ ἔργον τὸ ὄνομα ἡ &ldquo;ἀνρεία.&rdquo; δῆλον οὖν ὅτι οὐ πάσῃ ῥοῇ ἡ ἐναντία ῥοὴ ἀνδρεία ἐστίν, ἀλλὰ τῇ παρὰ
<milestone unit="page" n="414"/><milestone unit="section" n="414a"/>τὸ δίκαιον ῥεούσῃ· οὐ γὰρ ἂν ἐπῃνεῖτο ἡ ἀνδρεία. καὶ τὸ &ldquo;ἄρρεν&rdquo; καὶ ὁ &ldquo;ἀνὴρ&rdquo; ἐπὶ παραπλησίῳ τινὶ τούτῳ ἐστί, τῇ <term>a)/nw| r(oh=|</term>. &ldquo;γυνὴ&rdquo; δὲ <term>gonh/</term> μοι φαίνεται βούλεσθαι εἶναι. τὸ δὲ &ldquo;θῆλυ&rdquo; ἀπὸ τῆς <term>qhlh=s</term> τι φαίνεται ἐπωνομάσθαι· ἡ δὲ &ldquo;θηλὴ&rdquo; ἆρά γε, ὦ Ἑρμόγενες, ὅτι <term>teqhle/nai</term> ποιεῖ ὥσπερ τὰ ἀρδόμενα;</p></sp><sp><speaker>Ἑρμογένης</speaker><p>ἔοικέν γε, ὦ Σώκρατες.</p></sp><sp><speaker>Σωκράτης</speaker><p>καὶ μὴν αὐτό γε τὸ &ldquo;θάλλειν&rdquo; τὴν αὔξην μοι δοκεῖ ἀπεικάζειν τὴν τῶν νέων, ὅτι ταχεῖα καὶ ἐξαιφνιδία γίγνεται.
<milestone unit="section" n="414b"/>οἷόνπερ οὖν μεμίμηται τῷ ὀνόματι, συναρμόσας ἀπὸ τοῦ <term>qei=n</term> καὶ <term>a(/llesqai</term> τὸ ὄνομα. ἀλλ’ οὐ γὰρ ἐπισκοπεῖς με ὥσπερ ἐκτὸς δρόμου φερόμενον ἐπειδὰν λείου ἐπιλάβωμαι· ἐπίλοιπα δὲ ἡμῖν ἔτι συχνὰ τῶν δοκούντων σπουδαίων εἶναι.</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ὧν γ’ ἔστιν ἓν καὶ &ldquo;τέχνην&rdquo; ἰδεῖν ὅτι ποτὲ βούλεται εἶναι.</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν τοῦτό γε <term>e(/cin nou=</term> σημαίνει, τὸ μὲν ταῦ
<milestone unit="section" n="414c"/>ἀφελόντι, ἐμβαλόντι δὲ οὖ μεταξὺ τοῦ χεῖ καὶ τοῦ νῦ καὶ &amp;lt;τοῦ νῦ καὶ&amp;gt; τοῦ ἦτα;</p></sp><sp><speaker>Ἑρμογένης</speaker><p>καὶ μάλα γε γλίσχρως, ὦ Σώκρατες.</p></sp><sp><speaker>Σωκράτης</speaker><p>ὦ μακάριε, οὐκ οἶσθ’ ὅτι τὰ πρῶτα ὀνόματα τεθέντα κατακέχωσται ἤδη ὑπὸ τῶν βουλομένων τραγῳδεῖν αὐτά, περιτιθέντων γράμματα καὶ ἐξαιρούντων εὐστομίας ἕνεκα καὶ πανταχῇ στρεφόντων, καὶ ὑπὸ καλλωπισμοῦ καὶ ὑπὸ χρόνου. ἐπεὶ ἐν τῷ &ldquo;κατόπτρῳ&rdquo; οὐ δοκεῖ &lsqb;σοι&rsqb; ἄτοπον εἶναι τὸ ἐμβεβλῆσθαι τὸ ῥῶ; ἀλλὰ τοιαῦτα οἶμαι ποιοῦσιν οἱ τῆς μὲν
<milestone unit="section" n="414d"/>ἀληθείας οὐδὲν φροντίζοντες, τὸ δὲ στόμα πλάττοντες, ὥστ’ ἐπεμβάλλοντες πολλὰ ἐπὶ τὰ πρῶτα ὀνόματα τελευτῶντες ποιοῦσιν μηδ’ ἂν ἕνα ἀνθρώπων συνεῖναι ὅτι ποτὲ βούλεται τὸ ὄνομα· ὥσπερ καὶ τὴν Σφίγγα ἀντὶ &ldquo;φικὸς&rdquo; &ldquo;σφίγγα&rdquo; καλοῦσιν, καὶ ἄλλα πολλά.</p></sp><sp><speaker>Ἑρμογένης</speaker><p>ταῦτα μὲν ἔστιν οὕτως, ὦ Σώκρατες.</p></sp><sp><speaker>Σωκράτης</speaker><p>εἰ δ’ αὖ τις ἐάσει καὶ ἐντιθέναι καὶ ἐξαιρεῖν ἅττ’ ἂν βούληταί τις εἰς τὰ ὀνόματα, πολλὴ εὐπορία ἔσται καὶ πᾶν ἂν παντί τις ὄνομα πράγματι προσαρμόσειεν.
<milestone unit="section" n="414e"/></p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ἀληθῆ μέντοι. ἀλλὰ τὸ μέτριον οἶμαι δεῖ φυλάττειν καὶ τὸ εἰκὸς σὲ τὸν σοφὸν ἐπιστάτην.</p></sp><sp><speaker>Ἑρμογένης</speaker><p>βουλοίμην ἄν.</p></sp><sp><speaker>Σωκράτης</speaker><p>καὶ ἐγώ σοι συμβούλομαι, ὦ Ἑρμόγενες. ἀλλὰ μὴ
    <milestone unit="page" n="415"/><milestone unit="section" n="415a"/>λίαν, ὦ δαιμόνιε, ἀκριβολογοῦ,<quote type="Verse">&ldquo;mh/ m' a)poguiw/sh|s me/neos.&rdquo;</quote><bibl n="Hom. Il. 6.265">Hom. Il. 6.265</bibl>ἔρχομαι γὰρ ἐπὶ τὴν κορυφὴν ὧν εἴρηκα, ἐπειδὰν μετὰ τέχνην μηχανὴν ἐπισκεψώμεθα. &ldquo;μηχανὴ&rdquo; γάρ μοι δοκεῖ τοῦ <term>a)/nein e)pi\ polu\</term> σημεῖον εἶναι· τὸ γὰρ &ldquo;μῆκός&rdquo; πως τὸ <term>polu\</term> σημαίνει· ἐξ ἀμφοῖν οὖν τούτοιν σύγκειται, &ldquo;μήκους&rdquo; τε καὶ τοῦ &ldquo;ἄνειν,&rdquo; τὸ ὄνομα ἡ &ldquo;μηχανή.&rdquo; ἀλλ’, ὅπερ νυνδὴ εἶπον, ἐπὶ τὴν κορυφὴν δεῖ τῶν εἰρημένων ἐλθεῖν· &ldquo;ἀρετὴ&rdquo; γὰρ καὶ &ldquo;κακία&rdquo; ὅτι βούλεται τὰ ὀνόματα
<milestone unit="section" n="415b"/>ζητητέα. τὸ μὲν οὖν ἕτερον οὔπω καθορῶ, τὸ δ’ ἕτερον δοκεῖ μοι κατάδηλον εἶναι. συμφωνεῖ γὰρ τοῖς ἔμπροσθεν πᾶσιν. ἅτε γὰρ ἰόντων τῶν πραγμάτων, πᾶν τὸ <term>kakw=s i)o\n</term> &ldquo;κακία&rdquo; ἂν εἴη· τοῦτο δὲ ὅταν ἐν ψυχῇ ᾖ, τὸ κακῶς ἰέναι ἐπὶ τὰ πράγματα, μάλιστα τὴν τοῦ ὅλου ἐπωνυμίαν ἔχει τῆς κακίας. τὸ δὲ κακῶς ἰέναι ὅτι ποτ’ ἔστιν, δοκεῖ μοι δηλοῦν καὶ ἐν τῇ &ldquo;δειλίᾳ,&rdquo; ὃ οὔπω διήλθομεν ἀλλ’
<milestone unit="section" n="415c"/>ὑπερέβημεν, δέον αὐτὸ μετὰ τὴν ἀνδρείαν σκέψασθαι· δοκοῦμεν δέ μοι καὶ ἄλλα πολλὰ ὑπερβεβηκέναι. ἡ δ’ οὖν δειλία τῆς ψυχῆς σημαίνει δεσμὸν εἶναι ἰσχυρόν· τὸ γὰρ &ldquo;λίαν&rdquo; ἰσχύς τίς ἐστιν. <term>desmo\s</term> οὖν ὁ <term>li/an</term> καὶ ὁ μέγιστος τῆς ψυχῆς ἡ δειλία ἂν εἴη· ὥσπερ γε καὶ ἡ ἀπορία κακόν, καὶ πᾶν, ὡς ἔοικεν, ὅτι ἂν ἐμποδὼν ᾖ τῷ ἰέναι καὶ πορεύεσθαι. τοῦτ’ οὖν φαίνεται τὸ κακῶς ἰέναι δηλοῦν, τὸ ἰσχομένως τε καὶ ἐμποδιζομένως πορεύεσθαι, ὃ δὴ ψυχὴ ὅταν ἔχῃ, κακίᾳ μεστὴ γίγνεται. εἰ δ’ ἐπὶ τοιούτοις ἡ &ldquo;κακία&rdquo; ἐστὶν τοὔνομα, τοὐναντίον τούτου ἡ &ldquo;ἀρετὴ&rdquo; ἂν εἴη, σημαῖνον πρῶτον
<milestone unit="section" n="415d"/>μὲν εὐπορίαν, ἔπειτα δὲ λελυμένην τὴν ῥοὴν τῆς ἀγαθῆς ψυχῆς εἶναι ἀεί, ὥστε τὸ <term>a)sxe/tws</term> καὶ τὸ <term>a)kwlu/tws a)ei\ r(e/on</term> ἐπωνυμίαν εἴληφεν, ὡς ἔοικε, τοῦτο τοὔνομα, &amp;lt;ὃ&amp;gt; ὀρθῶς μὲν ἔχει &ldquo;ἀειρείτην&rdquo; καλεῖν, &lsqb;ἴσως δὲ αἱρετὴν λέγει, ὡς οὔσης ταύτης τῆς ἕξεως αἱρετωτάτης,&rsqb; συγκεκρότηται δὲ καὶ καλεῖται &ldquo;ἀρετή.&rdquo; καὶ ἴσως με αὖ φήσεις πλάττειν· ἐγὼ δέ φημι, εἴπερ ὃ ἔμπροσθεν εἶπον ὀρθῶς ἔχει, ἡ &ldquo;κακία,&rdquo;
<milestone unit="section" n="415e"/>καὶ τοῦτο τὸ ὄνομα τὴν &ldquo;ἀρετὴν&rdquo; ὀρθῶς ἔχειν.
<milestone unit="page" n="416"/><milestone unit="section" n="416a"/></p></sp><sp><speaker>Ἑρμογένης</speaker><p>τὸ δὲ δὴ &ldquo;κακόν,&rdquo; δι’ οὗ πολλὰ τῶν ἔμπροσθεν εἴρηκας, τί ἂν νοοῖ τοὔνομα;</p></sp><sp><speaker>Σωκράτης</speaker><p>ἄτοπόν τι νὴ Δία ἔμοιγε δοκεῖ καὶ χαλεπὸν συμβαλεῖν. ἐπάγω οὖν καὶ τούτῳ ἐκείνην τὴν μηχανήν.</p></sp><sp><speaker>Ἑρμογένης</speaker><p>ποίαν ταύτην;</p></sp><sp><speaker>Σωκράτης</speaker><p>τὴν τοῦ βαρβαρικόν τι καὶ τοῦτο φάναι εἶναι.</p></sp><sp><speaker>Ἑρμογένης</speaker><p>καὶ ἔοικάς γε ὀρθῶς λέγοντι. ἀλλ’ εἰ δοκεῖ, ταῦτα μὲν ἐῶμεν, τὸ δὲ &ldquo;καλὸν&rdquo; καὶ &lsqb;τὸ&rsqb; &ldquo;αἰσχρὸν&rdquo; πειρώμεθα ἰδεῖν πῇ εὐλόγως ἔχει.</p></sp><sp><speaker>Σωκράτης</speaker><p>τὸ μὲν τοίνυν &ldquo;αἰσχρὸν&rdquo; καὶ δὴ κατάδηλόν μοι
<milestone unit="section" n="416b"/>φαίνεται ὃ νοεῖ· καὶ τοῦτο γὰρ τοῖς ἔμπροσθεν ὁμολογεῖται. τὸ γὰρ ἐμποδίζον καὶ ἴσχον τῆς ῥοῆς τὰ ὄντα λοιδορεῖν μοι φαίνεται διὰ παντὸς ὁ τὰ ὀνόματα τιθείς, καὶ νῦν τῷ <term>a)ei\ i)/sxonti to\n r(ou=n</term> τοῦτο τὸ ὄνομα ἔθετο &amp;lt;τὸ&amp;gt; &ldquo;ἀεισχοροῦν&rdquo;· νῦν δὲ συγκροτήσαντες &ldquo;αἰσχρὸν&rdquo; καλοῦσιν.</p></sp><sp><speaker>Ἑρμογένης</speaker><p>τί δὲ τὸ &ldquo;καλόν&rdquo;;</p></sp><sp><speaker>Σωκράτης</speaker><p>τοῦτο χαλεπώτερον κατανοῆσαι. καίτοι λέγει γε αὐτό· ἁρμονίᾳ μόνον καὶ μήκει τοῦ οὖ παρῆκται.</p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>τῆς διανοίας τις ἔοικεν ἐπωνυμία εἶναι τοῦτο τὸ ὄνομα.</p></sp><sp><speaker>Ἑρμογένης</speaker><p>πῶς λέγεις;
<milestone unit="section" n="416c"/></p></sp><sp><speaker>Σωκράτης</speaker><p>φέρε, τί οἴει σὺ εἶναι τὸ αἴτιον κληθῆναι ἑκάστῳ τῶν ὄντων; ἆρ’ οὐκ ἐκεῖνο τὸ τὰ ὀνόματα θέμενον;</p></sp><sp><speaker>Ἑρμογένης</speaker><p>πάντως που.</p></sp><sp><speaker>Σωκράτης</speaker><p>οὐκοῦν διάνοια ἂν εἴη τοῦτο ἤτοι θεῶν ἢ ἀνθρώπων ἢ ἀμφότερα;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>οὐκοῦν τὸ καλέσαν τὰ πράγματα καὶ τὸ καλοῦν ταὐτόν ἐστιν τοῦτο, διάνοια;</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>οὐκοῦν καὶ ὅσα μὲν ἂν νοῦς τε καὶ διάνοια ἐργάσηται, ταῦτά ἐστι τὰ ἐπαινετά, ἃ δὲ μή, ψεκτά;</p></sp><sp><speaker>Ἑρμογένης</speaker><p>πάνυ γε.
<milestone unit="section" n="416d"/></p></sp><sp><speaker>Σωκράτης</speaker><p>τὸ οὖν ἰατρικὸν ἰατρικὰ ἐργάζεται καὶ τὸ τεκτονικὸν τεκτονικά; ἢ πῶς λέγεις;</p></sp><sp><speaker>Ἑρμογένης</speaker><p>οὕτως ἔγωγε.</p></sp><sp><speaker>Σωκράτης</speaker><p>καὶ τὸ καλοῦν ἄρα καλά;</p></sp><sp><speaker>Ἑρμογένης</speaker><p>δεῖ γέ τοι.</p></sp><sp><speaker>Σωκράτης</speaker><p>ἔστι δέ γε τοῦτο, ὥς φαμεν, διάνοια;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ὀρθῶς ἄρα φρονήσεως αὕτη ἡ ἐπωνυμία ἐστὶν τὸ &ldquo;καλὸν&rdquo; τῆς τὰ τοιαῦτα ἀπεργαζομένης, ἃ δὴ καλὰ φάσκοντες εἶναι ἀσπαζόμεθα.</p></sp><sp><speaker>Ἑρμογένης</speaker><p>φαίνεται.
<milestone unit="section" n="416e"/></p></sp><sp><speaker>Σωκράτης</speaker><p>τί οὖν ἔτι ἡμῖν λοιπὸν τῶν τοιούτων;</p></sp><sp><speaker>Ἑρμογένης</speaker><p>ταῦτα τὰ περὶ τὸ ἀγαθόν τε καὶ καλόν, συμφέροντά
<milestone unit="page" n="417"/><milestone unit="section" n="417a"/>τε καὶ λυσιτελοῦντα καὶ ὠφέλιμα καὶ κερδαλέα καὶ τἀναντία τούτων.</p></sp><sp><speaker>Σωκράτης</speaker><p>οὐκοῦν τὸ μὲν &ldquo;συμφέρον&rdquo; ἤδη που κἂν σὺ εὕροις ἐκ τῶν πρότερον ἐπισκοπῶν· τῆς γὰρ ἐπιστήμης ἀδελφόν τι φαίνεται. οὐδὲν γὰρ ἄλλο δηλοῖ ἢ τὴν <term>a(/ma fora\n</term> τῆς ψυχῆς μετὰ τῶν πραγμάτων, καὶ τὰ ὑπὸ τοῦ τοιούτου πραττόμενα &ldquo;συμφέροντά&rdquo; τε καὶ &ldquo;σύμφορα&rdquo; κεκλῆσθαι ἀπὸ τοῦ συμπεριφέρεσθαι ἔοικε, τὸ δέ γε &ldquo;κερδαλέον&rdquo; ἀπὸ τοῦ
<milestone unit="section" n="417b"/>κέρδους. &ldquo;κέρδος&rdquo; δὲ νῦ ἀντὶ τοῦ δέλτα ἀποδιδόντι ἐς τὸ ὄνομα δηλοῖ ὃ βούλεται· τὸ γὰρ ἀγαθὸν κατ’ ἄλλον τρόπον ὀνομάζει. ὅτι γὰρ <term>kera/nnutai</term> ἐς πάντα διεξιόν, ταύτην αὐτοῦ τὴν δύναμιν ἐπονομάζων ἔθετο τοὔνομα· δέλτα &amp;lt;δ’&amp;gt; ἐνθεὶς ἀντὶ τοῦ νῦ &ldquo;κέρδος&rdquo; ἐφθέγξατο.</p></sp><sp><speaker>Ἑρμογένης</speaker><p>&ldquo;Λυσιτελοῦν&rdquo; δὲ τί δή;</p></sp><sp><speaker>Σωκράτης</speaker><p>ἔοικεν, ὦ Ἑρμόγενες, οὐχὶ καθάπερ οἱ κάπηλοι αὐτῷ χρῶνται, ἐὰν τὸ ἀνάλωμα ἀπολύῃ, οὐ ταύτῃ λέγειν
<milestone unit="section" n="417c"/>μοι δοκεῖ τὸ &ldquo;λυσιτελοῦν,&rdquo; ἀλλ’ ὅτι τάχιστον ὂν τοῦ ὄντος ἵστασθαι οὐκ ἐᾷ τὰ πράγματα, οὐδὲ τέλος λαβοῦσαν τὴν φορὰν τοῦ φέρεσθαι στῆναί τε καὶ παύσασθαι, ἀλλ’ ἀεὶ λύει αὐτῆς ἄν τι ἐπιχειρῇ τέλος ἐγγίγνεσθαι, καὶ παρέχει ἄπαυστον καὶ ἀθάνατον αὐτήν, ταύτῃ μοι δοκεῖ ἐπιφημίσαι τὸ ἀγαθὸν λυσιτελοῦν· τὸ γὰρ τῆς φορᾶς <term>lu/on</term> τὸ <term>te/los</term> &ldquo;λυσιτελοῦν&rdquo; καλέσαι. &ldquo;ὠφέλιμον&rdquo; δὲ ξενικὸν τοὔνομα, ᾧ καὶ Ὅμηρος πολλαχοῦ κέχρηται, τῷ &ldquo;ὀφέλλειν&rdquo;· ἔστι δὲ τοῦτο τοῦ αὔξειν καὶ &dagger;ποιεῖν ἐπωνυμία.
<milestone unit="section" n="417d"/></p></sp><sp><speaker>Ἑρμογένης</speaker><p>τὰ δὲ δὴ τούτων ἐναντία πῶς ἔχει ἡμῖν;</p></sp><sp><speaker>Σωκράτης</speaker><p>ὅσα μὲν ἀπόφησιν αὐτῶν, ὥς γέ μοι δοκεῖ, οὐδὲν δεῖ ταῦτα διεξιέναι.</p></sp><sp><speaker>Ἑρμογένης</speaker><p>ποῖα ταῦτα;</p></sp><sp><speaker>Σωκράτης</speaker><p>&ldquo;ἀσύμφορον&rdquo; καὶ &ldquo;ἀνωφελὲς&rdquo; καὶ &ldquo;ἀλυσιτελὲς&rdquo; καὶ &ldquo;ἀκερδές.&rdquo;</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>ἀλλὰ &ldquo;βλαβερόν&rdquo; γε καὶ &ldquo;ζημιῶδες.&rdquo;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>καὶ τὸ μέν γε &ldquo;βλαβερὸν&rdquo; τὸ
<milestone unit="section" n="417e"/><term>bla/pton to\n r(ou=n</term> εἶναι λέγει· τὸ δὲ &ldquo;βλάπτον&rdquo; αὖ σημαίνει <term>boulo/menon a(/ptein</term>· τὸ δὲ &ldquo;ἅπτειν&rdquo; καὶ δεῖν ταὐτόν ἐστι, τοῦτο δὲ πανταχοῦ ψέγει. τὸ <term>boulo/menon</term> οὖν <term>a(/ptein r(ou=n</term> ὀρθότατα μὲν ἂν εἴη &ldquo;βουλαπτεροῦν,&rdquo; καλλωπισθὲν δὲ καλεῖσθαί μοι φαίνεται &ldquo;βλαβερόν.&rdquo;</p></sp><sp><speaker>Ἑρμογένης</speaker><p>ποικίλα γέ σοι, ὦ Σώκρατες, ἐκβαίνει τὰ ὀνόματα. καὶ γὰρ νῦν μοι ἔδοξας ὥσπερ τοῦ τῆς Ἀθηνάας νόμου προαύλιον στομαυλῆσαι, τοῦτο τὸ ὄνομα προειπὼν τὸ
<milestone unit="page" n="418"/><milestone unit="section" n="418a"/>&ldquo;βουλαπτεροῦν.&rdquo;</p></sp><sp><speaker>Σωκράτης</speaker><p>οὐκ ἐγώ, ὦ Ἑρμόγενες, αἴτιος, ἀλλ’ οἱ θέμενοι τὸ ὄνομα.</p></sp><sp><speaker>Ἑρμογένης</speaker><p>ἀληθῆ λέγεις· ἀλλὰ δὴ τὸ &ldquo;ζημιῶδες&rdquo; τί ἂν εἴη;</p></sp><sp><speaker>Σωκράτης</speaker><p>τί δ’ ἂν εἴη ποτὲ &ldquo;ζημιῶδες&rdquo;; θέασαι, ὦ Ἑρμόγενες, ὡς ἐγὼ ἀληθῆ λέγω λέγων ὅτι προστιθέντες γράμματα καὶ ἐξαιροῦντες σφόδρα ἀλλοιοῦσι τὰς τῶν ὀνομάτων διανοίας, οὕτως ὥστε σμικρὰ πάνυ παραστρέφοντες ἐνίοτε τἀναντία
<milestone unit="section" n="418b"/>ποιεῖν σημαίνειν. οἷον καὶ ἐν τῷ &ldquo;δέοντι&rdquo;· ἐνενόησα γὰρ αὐτὸ καὶ ἀνεμνήσθην ἄρτι ἀπὸ τοῦδε ὃ ἔμελλόν σοι ἐρεῖν ὅτι ἡ μὲν νέα φωνὴ ἡμῖν ἡ καλὴ αὑτηὶ καὶ τοὐναντίον περιέτρεψε μηνύειν τὸ &ldquo;δέον&rdquo; καὶ τὸ &ldquo;ζημιῶδες,&rdquo; ἀφανίζουσα ὅτι νοεῖ, ἡ δὲ παλαιὰ ἀμφότερον δηλοῖ ὃ βούλεται τοὔνομα.</p></sp><sp><speaker>Ἑρμογένης</speaker><p>πῶς λέγεις;</p></sp><sp><speaker>Σωκράτης</speaker><p>ἐγώ σοι ἐρῶ. οἶσθα ὅτι οἱ παλαιοὶ οἱ ἡμέτεροι τῷ ἰῶτα καὶ τῷ δέλτα εὖ μάλα ἐχρῶντο, καὶ οὐχ ἥκιστα
<milestone unit="section" n="418c"/>αἱ γυναῖκες, αἵπερ μάλιστα τὴν ἀρχαίαν φωνὴν σῴζουσι. νῦν δὲ ἀντὶ μὲν τοῦ ἰῶτα ἢ εἶ ἢ ἦτα μεταστρέφουσιν, ἀντὶ δὲ τοῦ δέλτα ζῆτα, ὡς δὴ μεγαλοπρεπέστερα ὄντα.</p></sp><sp><speaker>Ἑρμογένης</speaker><p>πῶς δή;</p></sp><sp><speaker>Σωκράτης</speaker><p>οἷον οἱ μὲν ἀρχαιότατοι &ldquo;ἱμέραν&rdquo; τὴν ἡμέραν ἐκάλουν, οἱ δὲ &ldquo;ἑμέραν,&rdquo; οἱ δὲ νῦν &ldquo;ἡμέραν.&rdquo;</p></sp><sp><speaker>Ἑρμογένης</speaker><p>ἔστι ταῦτα.</p></sp><sp><speaker>Σωκράτης</speaker><p>οἶσθα οὖν ὅτι μόνον τούτων δηλοῖ τὸ ἀρχαῖον ὄνομα τὴν διάνοιαν τοῦ θεμένου; ὅτι γὰρ ἁσμένοις τοῖς
<milestone unit="section" n="418d"/>ἀνθρώποις καὶ <term>i(mei/rousin</term> ἐκ τοῦ σκότους τὸ φῶς ἐγίγνετο, ταύτῃ ὠνόμασαν &ldquo;ἱμέραν.&rdquo;</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>νῦν δέ γε τετραγῳδημένον οὐδ’ ἂν κατανοήσαις ὅτι βούλεται ἡ &ldquo;ἡμέρα.&rdquo; καίτοι τινὲς οἴονται, ὡς δὴ ἡ ἡμέρα <term>h(/mera</term> ποιεῖ, διὰ ταῦτα ὠνομάσθαι αὐτὴν οὕτως.</p></sp><sp><speaker>Ἑρμογένης</speaker><p>δοκεῖ μοι.</p></sp><sp><speaker>Σωκράτης</speaker><p>καὶ τό γε &ldquo;ζυγὸν&rdquo; οἶσθα ὅτι &ldquo;δυογὸν&rdquo; οἱ παλαιοὶ ἐκάλουν.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>καὶ τὸ μέν γε &ldquo;ζυγὸν&rdquo; οὐδὲν δηλοῖ, τὸ δὲ τοῖν
<milestone unit="section" n="418e"/><term>duoi=n</term> ἕνεκα τῆς δέσεως ἐς τὴν <term>a)gwgh\n</term> ἐπωνόμασται &ldquo;δυογὸν&rdquo; δικαίως· νῦν δὲ &ldquo;ζυγόν.&rdquo; καὶ ἄλλα πάμπολλα οὕτως ἔχει.</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>κατὰ ταὐτὰ τοίνυν πρῶτον μὲν τὸ &ldquo;δέον&rdquo; οὕτω λεγόμενον τοὐναντίον σημαίνει πᾶσι τοῖς περὶ τὸ ἀγαθὸν ὀνόμασιν· ἀγαθοῦ γὰρ ἰδέα οὖσα τὸ δέον φαίνεται δεσμὸς εἶναι καὶ κώλυμα φορᾶς, ὥσπερ ἀδελφὸν ὂν τοῦ βλαβεροῦ.</p></sp><sp><speaker>Ἑρμογένης</speaker><p>καὶ μάλα, ὦ Σώκρατες, οὕτω φαίνεται.</p></sp><sp><speaker>Σωκράτης</speaker><p>ἀλλ’ οὐκ ἐὰν τῷ ἀρχαίῳ ὀνόματι χρῇ, ὃ πολὺ
<milestone unit="page" n="419"/><milestone unit="section" n="419a"/>μᾶλλον εἰκός ἐστιν ὀρθῶς κεῖσθαι ἢ τὸ νῦν, ἀλλ’ ὁμολογήσει τοῖς πρόσθεν ἀγαθοῖς, ἐὰν ἀντὶ τοῦ εἶ τὸ ἰῶτα ἀποδιδῷς, ὥσπερ τὸ παλαιόν· <term>dii+o\n</term> γὰρ αὖ σημαίνει, ἀλλ’ οὐ <term>de/on</term>, τἀγαθόν, ὅπερ δὴ ἐπαινεῖ. καὶ οὕτω οὐκ ἐναντιοῦται αὐτὸς αὑτῷ ὁ τὰ ὀνόματα τιθέμενος, ἀλλὰ &ldquo;δέον&rdquo; καὶ &ldquo;ὠφέλιμον&rdquo; καὶ &ldquo;λυσιτελοῦν&rdquo; καὶ &ldquo;κερδαλέον&rdquo; καὶ &ldquo;ἀγαθὸν&rdquo; καὶ &ldquo;συμφέρον&rdquo; καὶ &ldquo;εὔπορον&rdquo; τὸ αὐτὸ φαίνεται, ἑτέροις ὀνόμασι σημαῖνον τὸ διακοσμοῦν καὶ ἰὸν πανταχοῦ ἐγκεκωμιασμένον,
<milestone unit="section" n="419b"/>τὸ δὲ ἴσχον καὶ δοῦν ψεγόμενον. καὶ δὴ καὶ τὸ &ldquo;ζημιῶδες,&rdquo; ἐὰν κατὰ τὴν ἀρχαίαν φωνὴν ἀποδῷς ἀντὶ τοῦ ζῆτα δέλτα, φανεῖταί σοι κεῖσθαι τὸ ὄνομα ἐπὶ τῷ <term>dou=nti</term> τὸ <term>i)o/n</term>, ἐπονομασθὲν &ldquo;δημιῶδες.&rdquo;</p></sp><sp><speaker>Ἑρμογένης</speaker><p>τί δὲ δὴ &ldquo;ἡδονὴ&rdquo; καὶ &ldquo;λύπη&rdquo; καὶ &ldquo;ἐπιθυμία&rdquo; καὶ τὰ τοιαῦτα, ὦ Σώκρατες;</p></sp><sp><speaker>Σωκράτης</speaker><p>οὐ πάνυ χαλεπά μοι φαίνεται, ὦ Ἑρμόγενες. ἥ τε γὰρ &ldquo;ἡδονή,&rdquo; ἡ πρὸς τὴν <term>o)/nhsin</term> ἔοικε τείνουσα πρᾶξις τοῦτο ἔχειν τὸ ὄνομα&mdash;τὸ δέλτα δὲ ἔγκειται, ὥστε &ldquo;ἡδονὴ&rdquo;
<milestone unit="section" n="419c"/>ἀντὶ &ldquo;ἡονῆς&rdquo; καλεῖται&mdash;ἥ τε &ldquo;λύπη&rdquo; ἀπὸ τῆς <term>dialu/sews</term> τοῦ σώματος ἔοικεν ἐπωνομάσθαι ἣν ἐν τούτῳ τῷ <term>pa/qei</term> ἴσχει τὸ σῶμα. καὶ ἥ γε &ldquo;ἀνία&rdquo; τὸ ἐμποδίζον τοῦ ἰέναι. ἡ δὲ &ldquo;ἀλγηδὼν&rdquo; ξενικόν τι φαίνεταί μοι ἀπὸ τοῦ <term>a)lgeinou=</term> ὠνομασμένον. &ldquo;ὀδύνη&rdquo; δὲ ἀπὸ τῆς <term>e)ndu/sews</term> τῆς λύπης κεκλημένῃ ἔοικεν. &ldquo;ἀχθηδὼν&rdquo; δὲ καὶ παντὶ δῆλον ἀπεικασμένον τὸ ὄνομα τῷ τῆς φορᾶς βάρει. &ldquo;χαρὰ&rdquo; δὲ τῇ δια<term>xu/sei</term> καὶ εὐπορίᾳ τῆς <term>r(oh=s</term> τῆς ψυχῆς ἔοικε κεκλημένῃ.
<milestone unit="section" n="419d"/>&ldquo;τέρψις&rdquo; δὲ ἀπὸ τοῦ <term>terpnou=</term>· τὸ δὲ &ldquo;τερπνὸν&rdquo; ἀπὸ τῆς διὰ τῆς ψυχῆς <term>e(/ryews pnoh=|</term> ἀπεικασθὲν κέκληται, ἐν δίκῃ μὲν ἂν &ldquo;ἕρπνουν&rdquo; καλούμενον, ὑπὸ χρόνου δὲ &ldquo;τερπνὸν&rdquo; παρηγμένον. &ldquo;εὐφροσύνη&rdquo; δὲ οὐδὲν προσδεῖται τοῦ διότι ῥηθῆναι· παντὶ γὰρ δῆλον ὅτι ἀπὸ τοῦ <term>eu)=</term> τοῖς πράγμασι τὴν ψυχὴν <term>sumfe/resqai</term> τοῦτο ἔλαβε τὸ ὄνομα, &ldquo;εὐφεροσύνην&rdquo; τό γε δίκαιον· ὅμως δὲ αὐτὸ καλοῦμεν &ldquo;εὐφροσύνην.&rdquo; οὐδ’ &ldquo;ἐπιθυμία&rdquo; χαλεπόν· τῇ γὰρ <term>e)pi\ to\n qumo\n i)ou/sh|</term>
<milestone unit="section" n="419e"/>δυνάμει δῆλον ὅτι τοῦτο ἐκλήθη τὸ ὄνομα. &ldquo;θυμὸς&rdquo; δὲ ἀπὸ τῆς <term>qu/sews</term> καὶ ζέσεως τῆς ψυχῆς ἔχοι ἂν τοῦτο τὸ ὄνομα. ἀλλὰ μὴν &ldquo;ἵμερός&rdquo; γε τῷ μάλιστα ἕλκοντι τὴν ψυχὴν ῥῷ
<milestone unit="page" n="420"/><milestone unit="section" n="420a"/>ἐπωνομάσθη· ὅτι γὰρ <term>i(e/menos r(ei=</term> καὶ <term>e)fie/menos</term> τῶν πραγμάτων, καὶ οὕτω δὴ ἐπισπᾷ σφόδρα τὴν ψυχὴν διὰ τὴν <term>e(/sin</term> τῆς <term>r(oh=s</term>, ἀπὸ ταύτης οὖν πάσης τῆς δυνάμεως &ldquo;ἵμερος&rdquo; ἐκλήθη. καὶ μὴν &ldquo;πόθος&rdquo; αὖ καλεῖται σημαίνων οὐ τοῦ παρόντος εἶναι &lsqb;ἱμέρου τε καὶ ῥεύματος&rsqb; ἀλλὰ τοῦ <term>a)/lloqi/ pou o)/ntos</term> καὶ <term>a)po/ntos</term>, ὅθεν &ldquo;πόθος&rdquo; ἐπωνόμασται ὃς τότε, ὅταν παρῇ οὗ τις ἐφίετο, &ldquo;ἵμερος&rdquo; ἐκαλεῖτο· ἀπογενομένου δὲ ὁ αὐτὸς οὗτος &ldquo;πόθος&rdquo; ἐκλήθη. &ldquo;ἔρως&rdquo; δέ, ὅτι <term>ei)srei= e)/cwqen</term> καὶ οὐκ οἰκεία ἐστὶν ἡ ῥοὴ
<milestone unit="section" n="420b"/>αὕτη τῷ ἔχοντι ἀλλ’ ἐπείσακτος διὰ τῶν ὀμμάτων, διὰ ταῦτα ἀπὸ τοῦ <term>e)srei=n</term> &ldquo;ἔσρος&rdquo; τό γε παλαιὸν ἐκαλεῖτο&mdash; τῷ γὰρ οὖ ἀντὶ τοῦ ὦ ἐχρώμεθα&mdash;νῦν δ’ &ldquo;ἔρως&rdquo; κέκληται διὰ τὴν τοῦ ὦ ἀντὶ τοῦ οὖ μεταλλαγήν. ἀλλὰ τί ἔτι σὺ λέγεις ὅτι σκοπῶμεν;</p></sp><sp><speaker>Ἑρμογένης</speaker><p>&ldquo;δόξα&rdquo; καὶ τὰ τοιαῦτα πῇ σοι φαίνεται;</p></sp><sp><speaker>Σωκράτης</speaker><p>&ldquo;δόξα&rdquo; δὴ ἤτοι τῇ <term>diw/cei</term> ἐπωνόμασται, ἣν ἡ ψυχὴ διώκουσα τὸ εἰδέναι ὅπῃ ἔχει τὰ πράγματα πορεύεται, ἢ τῇ ἀπὸ τοῦ <term>to/cou</term> βολῇ. ἔοικε δὲ τούτῳ μᾶλλον. ἡ
<milestone unit="section" n="420c"/>γοῦν &ldquo;οἴησις&rdquo; τούτῳ συμφωνεῖ. &ldquo;οἶσιν&rdquo; γὰρ τῆς ψυχῆς ἐπὶ πᾶν πρᾶγμα, οἷόν ἐστιν ἕκαστον τῶν ὄντων, δηλούσῃ προσέοικεν, ὥσπερ γε καὶ ἡ &ldquo;βουλή&rdquo; πως τὴν <term>bolh/n</term>, καὶ τὸ &ldquo;βούλεσθαι&rdquo; τὸ ἐφίεσθαι σημαίνει καὶ &amp;lt;τὸ&amp;gt; &ldquo;βουλεύεσθαι&rdquo;· πάντα ταῦτα δόξῃ ἑπόμεν’ ἄττα φαίνεται τῆς <term>bolh=s</term> ἀπεικάσματα, ὥσπερ αὖ καὶ τοὐναντίον ἡ &ldquo;ἀβουλία&rdquo; <term>a)tuxi/a</term> δοκεῖ εἶναι, ὡς οὐ βαλόντος οὐδὲ τυχόντος οὗ τ’ ἔβαλλε καὶ ὃ ἐβούλετο καὶ περὶ οὗ ἐβουλεύετο καὶ οὗ ἐφίετο.
<milestone unit="section" n="420d"/></p></sp><sp><speaker>Ἑρμογένης</speaker><p>ταῦτα ἤδη μοι δοκεῖς, ὦ Σώκρατες, πυκνότερα ἐπάγειν.</p></sp><sp><speaker>Σωκράτης</speaker><p>τέλος γὰρ ἤδη θέω. &ldquo;ἀνάγκην&rdquo; δ’ οὖν ἔτι βούλομαι διαπερᾶναι, ὅτι τούτοις ἑξῆς ἐστι, καὶ τὸ &ldquo;ἑκούσιον.&rdquo; τὸ μὲν οὖν &ldquo;ἑκούσιον,&rdquo; τὸ <term>ei)=kon</term> καὶ μὴ ἀντιτυποῦν ἀλλ’, ὥσπερ λέγω, <term>ei)=kon tw=| i)o/nti</term> δεδηλωμένον ἂν εἴη τούτῳ τῷ ὀνόματι, τῷ κατὰ τὴν βούλησιν γιγνομένῳ· τὸ δὲ &ldquo;ἀναγκαῖον&rdquo; καὶ ἀντίτυπον, παρὰ τὴν βούλησιν ὄν, τὸ περὶ τὴν ἁμαρτίαν ἂν εἴη καὶ ἀμαθίαν, ἀπείκασται δὲ τῇ κατὰ τὰ
<milestone unit="section" n="420e"/><term>a)/gkh</term> πορείᾳ, ὅτι δύσπορα καὶ τραχέα καὶ λάσια ὄντα ἴσχει τοῦ ἰέναι. ἐντεῦθεν οὖν ἴσως ἐκλήθη &ldquo;ἀναγκαῖον,&rdquo; τῇ διὰ τοῦ ἄγκους ἀπεικασθὲν πορείᾳ. ἕως δὲ πάρεστιν ἡ ῥώμη, μὴ ἀνιῶμεν αὐτήν· ἀλλὰ καὶ σὺ μὴ ἀνίει, ἀλλὰ ἐρώτα.
<milestone unit="page" n="421"/><milestone unit="section" n="421a"/></p></sp><sp><speaker>Ἑρμογένης</speaker><p>ἐρωτῶ δὴ τὰ μέγιστα καὶ τὰ κάλλιστα, τήν τε &ldquo;ἀλήθειαν&rdquo; καὶ τὸ &ldquo;ψεῦδος&rdquo; καὶ τὸ &ldquo;ὂν&rdquo; καὶ αὐτὸ τοῦτο περὶ ὧν νῦν ὁ λόγος ἡμῖν ἐστιν, &ldquo;ὄνομα,&rdquo; δι’ ὅτι τὸ ὄνομα ἔχει.</p></sp><sp><speaker>Σωκράτης</speaker><p><term>mai/esqai</term> οὖν καλεῖς τι;</p></sp><sp><speaker>Ἑρμογένης</speaker><p>ἔγωγε, τό γε ζητεῖν.</p></sp><sp><speaker>Σωκράτης</speaker><p>ἔοικε τοίνυν ἐκ λόγου ὀνόματι συγκεκροτημένῳ, λέγοντος ὅτι τοῦτ’ ἔστιν <term>o)/n</term>, οὗ τυγχάνει ζήτημα &amp;lt;ὄν&amp;gt;, &lsqb;τὸ&rsqb; &ldquo;ὄνομα.&rdquo; μᾶλλον δὲ ἂν αὐτὸ γνοίης ἐν ᾧ λέγομεν τὸ &ldquo;ὀνομαστόν&rdquo;· ἐνταῦθα γὰρ σαφῶς λέγει τοῦτο εἶναι <term>o)\n ou(= ma/sma e)sti/n</term>.
<milestone unit="section" n="421b"/>ἡ δ’ &ldquo;ἀλήθεια,&rdquo; καὶ τοῦτο τοῖς ἄλλοις ἔοικε &lsqb;συγκεκροτῆσθαι&rsqb;· ἡ γὰρ θεία τοῦ ὄντος φορὰ ἔοικε προσειρῆσθαι τούτῳ τῷ ῥήματι, τῇ &ldquo;ἀληθείᾳ,&rdquo; ὡς <term>qei/a</term> οὖσα <term>a)/lh</term>. τὸ &amp;lt;δὲ&amp;gt; &ldquo;ψεῦδος&rdquo; τοὐναντίον τῇ φορᾷ· πάλιν γὰρ αὖ λοιδορούμενον ἥκει τὸ ἰσχόμενον καὶ τὸ ἀναγκαζόμενον ἡσυχάζειν, ἀπείκασται δὲ τοῖς καθ<term>eu/dousi</term>· τὸ ψεῖ δὲ προσγενόμενον ἐπικρύπτει τὴν βούλησιν τοῦ ὀνόματος. τὸ δὲ &ldquo;ὂν&rdquo; καὶ ἡ &ldquo;οὐσία&rdquo; ὁμολογεῖ τῷ ἀληθεῖ, τὸ ἰῶτα ἀπολαβόν· <term>i)o\n</term> γὰρ
<milestone unit="section" n="421c"/>σημαίνει, καὶ τὸ &ldquo;οὐκ ὂν&rdquo; αὖ, ὥς τινες καὶ ὀνομάζουσιν αὐτό, &ldquo;οὐκ ἰόν.&rdquo;</p></sp><sp><speaker>Ἑρμογένης</speaker><p>ταῦτα μέν μοι δοκεῖς, ὦ Σώκρατες, ἀνδρείως πάνυ διακεκροτηκέναι· εἰ δέ τίς σε ἔροιτο τοῦτο τὸ &ldquo;ἰὸν&rdquo; καὶ τὸ &ldquo;ῥέον&rdquo; καὶ τὸ &ldquo;δοῦν,&rdquo; τίνα ἔχει ὀρθότητα ταῦτα τὰ ὀνόματα&mdash;</p></sp><sp><speaker>Σωκράτης</speaker><p>&ldquo;τί ἂν αὐτῷ ἀποκριναίμεθα;&rdquo; λέγεις; ἦ γάρ;</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>ἓν μὲν τοίνυν ἄρτι που ἐπορισάμεθα ὥστε δοκεῖν τὶ λέγειν ἀποκρινόμενοι.</p></sp><sp><speaker>Ἑρμογένης</speaker><p>τὸ ποῖον τοῦτο;</p></sp><sp><speaker>Σωκράτης</speaker><p>φάναι, ὃ ἂν μὴ γιγνώσκωμεν, βαρβαρικόν τι τοῦτ’
<milestone unit="section" n="421d"/>εἶναι. εἴη μὲν οὖν ἴσως ἄν τι τῇ ἀληθείᾳ καὶ τοιοῦτον αὐτῶν, εἴη δὲ κἂν ὑπὸ παλαιότητος τὰ πρῶτα τῶν ὀνομάτων ἀνεύρετα εἶναι· διὰ γὰρ τὸ πανταχῇ στρέφεσθαι τὰ ὀνόματα, οὐδὲν θαυμαστὸν &lsqb;ἂν&rsqb; εἰ ἡ παλαιὰ φωνὴ πρὸς τὴν νυνὶ βαρβαρικῆς μηδὲν διαφέρει.</p></sp><sp><speaker>Ἑρμογένης</speaker><p>καὶ οὐδέν γε ἀπὸ τρόπου λέγεις.</p></sp><sp><speaker>Σωκράτης</speaker><p>λέγω γὰρ οὖν εἰκότα. οὐ μέντοι μοι δοκεῖ προφάσεις ἀγὼν δέχεσθαι, ἀλλὰ προθυμητέον ταῦτα διασκέψασθαι. ἐνθυμηθῶμεν δέ, εἴ τις ἀεί, δι’ ὧν ἂν λέγηται τὸ
<milestone unit="section" n="421e"/>ὄνομα, ἐκεῖνα ἀνερήσεται τὰ ῥήματα, καὶ αὖθις αὖ δι’ ὧν ἂν τὰ ῥήματα λεχθῇ, ἐκεῖνα πεύσεται, καὶ τοῦτο μὴ παύσεται ποιῶν, ἆρ’ οὐκ ἀνάγκη τελευτῶντα ἀπειπεῖν τὸν ἀποκρινόμενον;</p></sp><sp><speaker>Ἑρμογένης</speaker><p>ἔμοιγε δοκεῖ.
<milestone unit="page" n="422"/><milestone unit="section" n="422a"/></p></sp><sp><speaker>Σωκράτης</speaker><p>πότε οὖν ἀπειπὼν ὁ ἀπαγορεύων δικαίως παύοιτο ἄν; ἆρ’ οὐκ ἐπειδὰν ἐπ’ ἐκείνοις γένηται τοῖς ὀνόμασιν, ἃ ὡσπερεὶ στοιχεῖα τῶν ἄλλων ἐστὶ καὶ λόγων καὶ ὀνομάτων; ταῦτα γάρ που οὐκέτι δίκαιον φανῆναι ἐξ ἄλλων ὀνομάτων συγκείμενα, ἃν οὕτως ἔχῃ. οἷον νυνδὴ τὸ &ldquo;ἀγαθὸν&rdquo; ἔφαμεν ἐκ τοῦ <term>a)gastou=</term> καὶ ἐκ τοῦ <term>qoou=</term> συγκεῖσθαι, τὸ δὲ &ldquo;θοὸν&rdquo; ἴσως φαῖμεν ἂν ἐξ ἑτέρων, ἐκεῖνα δὲ ἐξ ἄλλων·
<milestone unit="section" n="422b"/>ἀλλ’ ἐάν ποτέ γε λάβωμεν ὃ οὐκέτι ἔκ τινων ἑτέρων σύγκειται ὀνομάτων, δικαίως ἂν φαῖμεν ἐπὶ στοιχείῳ τε ἤδη εἶναι καὶ οὐκέτι τοῦτο ἡμᾶς δεῖν εἰς ἄλλα ὀνόματα ἀναφέρειν.</p></sp><sp><speaker>Ἑρμογένης</speaker><p>ἔμοιγε δοκεῖς ὀρθῶς λέγειν.</p></sp><sp><speaker>Σωκράτης</speaker><p>ἆρ’ οὖν καὶ νῦν ἅ γ’ ἐρωτᾷς τὰ ὀνόματα στοιχεῖα ὄντα τυγχάνει, καὶ δεῖ αὐτῶν ἄλλῳ τινὶ τρόπῳ ἤδη τὴν ὀρθότητα ἐπισκέψασθαι ἥτις ἐστίν;</p></sp><sp><speaker>Ἑρμογένης</speaker><p>εἰκός γε.</p></sp><sp><speaker>Σωκράτης</speaker><p>εἰκὸς δῆτα, ὦ Ἑρμόγενες· πάντα γοῦν φαίνεται τὰ
<milestone unit="section" n="422c"/>ἔμπροσθεν εἰς ταῦτα ἀνεληλυθέναι. εἰ δὲ τοῦτο οὕτως ἔχει, ὥς μοι δοκεῖ ἔχειν, δεῦρο αὖ συνεπίσκεψαι μετ’ ἐμοῦ μή τι παραληρήσω λέγων οἵαν δεῖ τὴν τῶν πρώτων ὀνομάτων ὀρθότητα εἶναι.</p></sp><sp><speaker>Ἑρμογένης</speaker><p>λέγε μόνον, ὡς ὅσον γε δυνάμεως παρ’ ἐμοί ἐστιν συνεπισκέψομαι.</p></sp><sp><speaker>Σωκράτης</speaker><p>ὅτι μὲν τοίνυν μία γέ τις ἡ ὀρθότης παντὸς ὀνόματος καὶ πρώτου καὶ ὑστάτου, καὶ οὐδὲν διαφέρει τῷ ὄνομα εἶναι οὐδὲν αὐτῶν, οἶμαι καὶ σοὶ συνδοκεῖ.</p></sp><sp><speaker>Ἑρμογένης</speaker><p>πάνυ γε.
<milestone unit="section" n="422d"/></p></sp><sp><speaker>Σωκράτης</speaker><p>ἀλλὰ μὴν ὧν γε νυν&amp;lt;δὴ&amp;gt; διεληλύθαμεν τῶν ὀνομάτων ἡ ὀρθότης τοιαύτη τις ἐβούλετο εἶναι, οἵα δηλοῦν οἷον ἕκαστόν ἐστι τῶν ὄντων.</p></sp><sp><speaker>Ἑρμογένης</speaker><p>πῶς γὰρ οὔ;</p></sp><sp><speaker>Σωκράτης</speaker><p>τοῦτο μὲν ἄρα οὐδὲν ἧττον καὶ τὰ πρῶτα δεῖ ἔχειν καὶ τὰ ὕστερα, εἴπερ ὀνόματα ἔσται.</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἀλλὰ τὰ μὲν ὕστερα, ὡς ἔοικε, διὰ τῶν προτέρων οἷά τε ἦν τοῦτο ἀπεργάζεσθαι.</p></sp><sp><speaker>Ἑρμογένης</speaker><p>φαίνεται.</p></sp><sp><speaker>Σωκράτης</speaker><p>εἶεν· τὰ δὲ δὴ πρῶτα, οἷς οὔπω ἕτερα ὑπόκειται, τίνι τρόπῳ κατὰ τὸ δυνατὸν ὅτι μάλιστα φανερὰ ἡμῖν
<milestone unit="section" n="422e"/>ποιήσει τὰ ὄντα, εἴπερ μέλλει ὀνόματα εἶναι; ἀπόκριναι δέ μοι τόδε· εἰ φωνὴν μὴ εἴχομεν μηδὲ γλῶτταν, ἐβουλόμεθα δὲ δηλοῦν ἀλλήλοις τὰ πράγματα, ἆρ’ οὐκ ἄν, ὥσπερ νῦν οἱ ἐνεοί, ἐπεχειροῦμεν ἂν σημαίνειν ταῖς χερσὶ καὶ κεφαλῇ καὶ τῷ ἄλλῳ σώματι;</p></sp><sp><speaker>Ἑρμογένης</speaker><p>πῶς γὰρ ἂν ἄλλως, ὦ Σώκρατες;
<milestone unit="page" n="423"/><milestone unit="section" n="423a"/></p></sp><sp><speaker>Σωκράτης</speaker><p>εἰ μέν γ’ οἶμαι τὸ ἄνω καὶ τὸ κοῦφον ἐβουλόμεθα δηλοῦν, ᾔρομεν ἂν πρὸς τὸν οὐρανὸν τὴν χεῖρα, μιμούμενοι αὐτὴν τὴν φύσιν τοῦ πράγματος· εἰ δὲ τὰ κάτω καὶ τὰ βαρέα, πρὸς τὴν γῆν. καὶ εἰ ἵππον θέοντα ἤ τι ἄλλο τῶν ζῴων ἐβουλόμεθα δηλοῦν, οἶσθα ὅτι ὡς ὁμοιότατ’ ἂν τὰ ἡμέτερα αὐτῶν σώματα καὶ σχήματα ἐποιοῦμεν ἐκείνοις.</p></sp><sp><speaker>Ἑρμογένης</speaker><p>ἀνάγκη μοι δοκεῖ ὡς λέγεις ἔχειν.</p></sp><sp><speaker>Σωκράτης</speaker><p>οὕτω γὰρ ἂν οἶμαι δήλωμά του &lsqb;σώματος&rsqb; ἐγίγνετο,
<milestone unit="section" n="423b"/>μιμησαμένου, ὡς ἔοικε, τοῦ σώματος ἐκεῖνο ὃ ἐβούλετο δηλῶσαι.</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἐπειδὴ δὲ φωνῇ τε καὶ γλώττῃ καὶ στόματι βουλόμεθα δηλοῦν, ἆρ’ οὐ τότε ἑκάστου δήλωμα ἡμῖν ἔσται τὸ ἀπὸ τούτων γιγνόμενον, ὅταν μίμημα γένηται διὰ τούτων περὶ ὁτιοῦν;</p></sp><sp><speaker>Ἑρμογένης</speaker><p>ἀνάγκη μοι δοκεῖ.</p></sp><sp><speaker>Σωκράτης</speaker><p>ὄνομ’ ἄρ’ ἐστίν, ὡς ἔοικε, μίμημα φωνῇ ἐκείνου ὃ μιμεῖται, καὶ ὀνομάζει ὁ μιμούμενος τῇ φωνῇ ὃ ἂν μιμῆται</p></sp><sp><speaker>Ἑρμογένης</speaker><p>δοκεῖ μοι.
<milestone unit="section" n="423c"/></p></sp><sp><speaker>Σωκράτης</speaker><p>μὰ Δί’ ἀλλ’ οὐκ ἐμοί πω δοκεῖ καλῶς λέγεσθαι, ὦ ἑταῖρε.</p></sp><sp><speaker>Ἑρμογένης</speaker><p>τί δή;</p></sp><sp><speaker>Σωκράτης</speaker><p>τοὺς τὰ πρόβατα μιμουμένους τούτους καὶ τοὺς ἀλεκτρυόνας καὶ τὰ ἄλλα ζῷα ἀναγκαζοίμεθ’ ἂν ὁμολογεῖν ὀνομάζειν ταῦτα ἅπερ μιμοῦνται.</p></sp><sp><speaker>Ἑρμογένης</speaker><p>ἀληθῆ λέγεις.</p></sp><sp><speaker>Σωκράτης</speaker><p>καλῶς οὖν ἔχειν δοκεῖ σοι;</p></sp><sp><speaker>Ἑρμογένης</speaker><p>οὐκ ἔμοιγε. ἀλλὰ τίς ἄν, ὦ Σώκρατες, μίμησις εἴη τὸ ὄνομα;</p></sp><sp><speaker>Σωκράτης</speaker><p>πρῶτον μέν, ὡς ἐμοὶ δοκεῖ, οὐκ ἐὰν καθάπερ τῇ
<milestone unit="section" n="423d"/>μουσικῇ μιμούμεθα τὰ πράγματα οὕτω μιμώμεθα, καίτοι φωνῇ γε καὶ τότε μιμούμεθα· ἔπειτα οὐκ ἐὰν ἅπερ ἡ μουσικὴ μιμεῖται καὶ ἡμεῖς μιμώμεθα, οὔ μοι δοκοῦμεν ὀνομάσειν. λέγω δέ τοι τοῦτο· ἔστι τοῖς πράγμασι φωνὴ καὶ σχῆμα ἑκάστῳ, καὶ χρῶμά γε πολλοῖς;</p></sp><sp><speaker>Ἑρμογένης</speaker><p>πάνυ γε.</p></sp><sp><speaker>Σωκράτης</speaker><p>ἔοικε τοίνυν οὐκ ἐάν τις ταῦτα μιμῆται, οὐδὲ περὶ ταύτας τὰς μιμήσεις ἡ τέχνη ἡ ὀνομαστικὴ εἶναι. αὗται μὲν γάρ εἰσιν ἡ μὲν μουσική, ἡ δὲ γραφική· ἦ γάρ;</p></sp><sp><speaker>Ἑρμογένης</speaker><p>ναί.
<milestone unit="section" n="423e"/></p></sp><sp><speaker>Σωκράτης</speaker><p>τί δὲ δὴ τόδε; οὐ καὶ οὐσία δοκεῖ σοι εἶναι ἑκάστῳ, ὥσπερ καὶ χρῶμα καὶ ἃ νυνδὴ ἐλέγομεν; πρῶτον αὐτῷ τῷ χρώματι καὶ τῇ φωνῇ οὐκ ἔστιν οὐσία τις ἑκατέρῳ αὐτῶν καὶ τοῖς ἄλλοις πᾶσιν ὅσα ἠξίωται ταύτης τῆς προσρήσεως, τοῦ εἶναι;</p></sp><sp><speaker>Ἑρμογένης</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>τί οὖν; εἴ τις αὐτὸ τοῦτο μιμεῖσθαι δύναιτο ἑκάστου, τὴν οὐσίαν, γράμμασί τε καὶ συλλαβαῖς, ἆρ’ οὐκ ἂν δηλοῖ ἕκαστον ὃ ἔστιν; ἢ οὔ;
<milestone unit="page" n="424"/><milestone unit="section" n="424a"/></p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>καὶ τί ἂν φαίης τὸν τοῦτο δυνάμενον, ὥσπερ τοὺς προτέρους τὸν μὲν μουσικὸν ἔφησθα, τὸν δέ &lsqb;τινα&rsqb; γραφικόν. τοῦτον δὲ τίνα;</p></sp><sp><speaker>Ἑρμογένης</speaker><p>τοῦτο ἔμοιγε δοκεῖ, ὦ Σώκρατες, ὅπερ πάλαι ζητοῦμεν, οὗτος ἂν εἶναι ὁ ὀνομαστικός.</p></sp><sp><speaker>Σωκράτης</speaker><p>εἰ ἄρα τοῦτο ἀληθές, ἤδη ἔοικεν ἐπισκεπτέον περὶ ἐκείνων τῶν ὀνομάτων ὧν σὺ ἤρου, περὶ &ldquo;ῥοῆς&rdquo; τε καὶ τοῦ &ldquo;ἰέναι&rdquo; καὶ &ldquo;σχέσεως,&rdquo; εἰ τοῖς γράμμασι καὶ ταῖς συλλαβαῖς
<milestone unit="section" n="424b"/>τοῦ ὄντος ἐπιλαμβάνεται αὐτῶν ὥστε ἀπομιμεῖσθαι τὴν οὐσίαν, εἴτε καὶ οὔ;</p></sp><sp><speaker>Ἑρμογένης</speaker><p>πάνυ μὲν οὖν.</p></sp><sp><speaker>Σωκράτης</speaker><p>φέρε δὴ ἴδωμεν πότερον ἄρα ταῦτα μόνα ἐστὶ τῶν πρώτων ὀνομάτων ἢ καὶ ἄλλα πολλά.</p></sp><sp><speaker>Ἑρμογένης</speaker><p>οἶμαι ἔγωγε καὶ ἄλλα.</p></sp><sp><speaker>Σωκράτης</speaker><p>εἰκὸς γάρ. ἀλλὰ τίς ἂν εἴη ὁ τρόπος τῆς διαιρέσεως ὅθεν ἄρχεται μιμεῖσθαι ὁ μιμούμενος; ἆρα οὐκ ἐπείπερ συλλαβαῖς τε καὶ γράμμασιν ἡ μίμησις τυγχάνει οὖσα τῆς οὐσίας, ὀρθότατόν ἐστι διελέσθαι τὰ στοιχεῖα πρῶτον, ὥσπερ
<milestone unit="section" n="424c"/>οἱ ἐπιχειροῦντες τοῖς ῥυθμοῖς τῶν στοιχείων πρῶτον τὰς δυνάμεις διείλοντο, ἔπειτα τῶν συλλαβῶν, καὶ οὕτως ἤδη ἔρχονται ἐπὶ τοὺς ῥυθμοὺς σκεψόμενοι, πρότερον δ’ οὔ;</p></sp><sp><speaker>Ἑρμογένης</speaker><p>ναί.</p></sp><sp><speaker>Σωκράτης</speaker><p>ἆρ’ οὖν καὶ ἡμᾶς οὕτω δεῖ πρῶτον μὲν τὰ φωνήεντα διελέσθαι, ἔπειτα τῶν ἑτέρων κατὰ εἴδη τά τε ἄφωνα καὶ ἄφθογγα&mdash;οὑτωσὶ γάρ που λέγουσιν οἱ δεινοὶ περὶ τούτων&mdash; καὶ τὰ αὖ φωνήεντα μὲν οὔ, οὐ μέντοι γε ἄφθογγα; καὶ αὐτῶν τῶν φωνηέντων ὅσα διάφορα εἴδη ἔχει ἀλλήλων; καὶ
<milestone unit="section" n="424d"/>ἐπειδὰν ταῦτα διελώμεθα &lsqb;τὰ ὄντα&rsqb; εὖ πάντα αὖ οἷς δεῖ ὀνόματα ἐπιθεῖναι, εἰ ἔστιν εἰς ἃ ἀναφέρεται πάντα ὥσπερ τὰ στοιχεῖα, ἐξ ὧν ἔστιν ἰδεῖν αὐτά τε καὶ εἰ ἐν αὐτοῖς ἔνεστιν εἴδη κατὰ τὸν αὐτὸν τρόπον ὥσπερ ἐν τοῖς στοιχείοις· ταῦτα πάντα καλῶς διαθεασαμένους ἐπίστασθαι ἐπιφέρειν ἕκαστον κατὰ τὴν ὁμοιότητα, ἐάντε ἓν ἑνὶ δέῃ ἐπιφέρειν, ἐάντε συγκεραννύντα πολλὰ &lsqb;ἑνί&rsqb;, ὥσπερ οἱ ζωγράφοι βουλόμενοι ἀφομοιοῦν ἐνίοτε μὲν ὄστρεον μόνον ἐπήνεγκαν, ἐνίοτε δὲ
<milestone unit="section" n="424e"/>ὁτιοῦν ἄλλο τῶν φαρμάκων, ἔστι δὲ ὅτε πολλὰ συγκεράσαντες, οἷον ὅταν ἀνδρείκελον σκευάζωσιν ἢ ἄλλο τι τῶν τοιούτων&mdash;ὡς ἂν οἶμαι δοκῇ ἑκάστη ἡ εἰκὼν δεῖσθαι ἑκάστου φαρμάκου&mdash;οὕτω δὴ καὶ ἡμεῖς τὰ στοιχεῖα ἐπὶ τὰ πράγματα ἐποίσομεν, καὶ ἓν ἐπὶ ἕν, οὗ ἂν δοκῇ δεῖν, καὶ σύμπολλα, ποιοῦντες ὃ δὴ συλλαβὰς καλοῦσιν, καὶ συλλαβὰς αὖ συντιθέντες,
<milestone unit="page" n="425"/><milestone unit="section" n="425a"/>ἐξ ὧν τά τε ὀνόματα καὶ τὰ ῥήματα συντίθενται· καὶ πάλιν ἐκ τῶν ὀνομάτων καὶ ῥημάτων μέγα ἤδη τι καὶ καλὸν καὶ ὅλον συστήσομεν, ὥσπερ ἐκεῖ τὸ ζῷον τῇ γραφικῇ, ἐνταῦθα τὸν λόγον τῇ ὀνομαστικῇ ἢ ῥητορικῇ ἢ ἥτις ἐστὶν ἡ τέχνη. μᾶλλον δὲ οὐχ ἡμεῖς, ἀλλὰ λέγων ἐξηνέχθην. συνέθεσαν μὲν γὰρ οὕτως ᾗπερ σύγκειται οἱ παλαιοί· ἡμᾶς δὲ δεῖ, εἴπερ τεχνικῶς ἐπιστησόμεθα σκοπεῖσθαι αὐτὰ πάντα,
<milestone unit="section" n="425b"/>οὕτω διελομένους, εἴτε κατὰ τρόπον τά τε πρῶτα ὀνόματα κεῖται καὶ τὰ ὕστερα εἴτε μή, οὕτω θεᾶσθαι· ἄλλως δὲ συνείρειν μὴ φαῦλον ᾖ καὶ οὐ καθ’ ὁδόν, ὦ φίλε Ἑρμόγενες.</p></sp><sp><speaker>Ἑρμογένης</speaker><p>ἴσως νὴ Δί’, ὦ Σώκρατες.</p></sp><sp><speaker>Σωκράτης</speaker><p>τί οὖν; σὺ πιστεύεις σαυτῷ οἷός τ’ ἂν εἶναι ταῦτα οὕτω διελέσθαι; ἐγὼ μὲν γὰρ οὔ.</p></sp><sp><speaker>Ἑρμογένης</speaker><p>πολλοῦ ἄρα δέω ἔγωγε.</p></sp><sp><speaker>Σωκράτης</speaker><p>ἐάσομεν οὖν, ἢ βούλει οὕτως ὅπως ἂν δυνώμεθα, καὶ ἂν σμικρόν τι αὐτῶν οἷοί τ’ ὦμεν κατιδεῖν, ἐπιχειρῶμεν,
<milestone unit="section" n="425c"/>προειπόντες, ὥσπερ ὀλίγον πρότερον τοῖς θεοῖς, ὅτι οὐδὲν εἰδότες τῆς ἀληθείας τὰ τῶν ἀνθρώπων δόγματα περὶ αὐτῶν εἰκάζομεν, οὕτω δὲ καὶ νῦν αὖ εἰπόντες &lsqb;ἡμῖν&rsqb; αὐτοῖς ἴωμεν, ὅτι εἰ μέν τι χρῆν &lsqb;ἔδει&rsqb; αὐτὰ διελέσθαι εἴτε ἄλλον ὁντινοῦν εἴτε ἡμᾶς, οὕτως ἔδει αὐτὰ διαιρεῖσθαι, νῦν δὲ τὸ λεγόμενον κατὰ δύναμιν δεήσει ἡμᾶς περὶ αὐτῶν πραγματεύεσθαι; δοκεῖ ταῦτα, ἢ πῶς λέγεις;</p></sp><sp><speaker>Ἑρμογένης</speaker><p>πάνυ μὲν οὖν σφόδρα ἔμοιγε δοκεῖ.
<milestone unit="section" n="425d"/></p></sp><sp><speaker>Σωκράτης</speaker><p>γελοῖα μὲν οἶμαι φανεῖσθαι, ὦ Ἑρμόγενες, γράμμασι καὶ συλλαβαῖς τὰ πράγματα μεμιμημένα κατάδηλα γιγνόμενα· ὅμως δὲ ἀνάγκη. οὐ γὰρ ἔχομεν τούτου βέλτιον εἰς ὅτι ἐπανενέγκωμεν περὶ ἀληθείας τῶν πρώτων ὀνομάτων, εἰ μὴ ἄρα &amp;lt;βού&amp;gt;λει, ὥσπερ οἱ τραγῳδοποιοὶ ἐπειδάν τι ἀπορῶσιν ἐπὶ τὰς μηχανὰς καταφεύγουσι θεοὺς αἴροντες, καὶ ἡμεῖς οὕτως εἰπόντες ἀπαλλαγῶμεν, ὅτι τὰ πρῶτα ὀνόματα οἱ θεοὶ ἔθεσαν καὶ διὰ ταῦτα ὀρθῶς ἔχει. ἆρα
<milestone unit="section" n="425e"/>καὶ ἡμῖν κράτιστος οὗτος τῶν λόγων; ἢ ἐκεῖνος, ὅτι παρὰ βαρβάρων τινῶν αὐτὰ παρειλήφαμεν, εἰσὶ δὲ ἡμῶν ἀρχαιότεροι βάρβαροι; ἢ ὅτι ὑπὸ παλαιότητος ἀδύνατον αὐτὰ
<milestone unit="page" n="426"/><milestone unit="section" n="426a"/>ἐπισκέψασθαι, ὥσπερ καὶ τὰ βαρβαρικά; αὗται γὰρ ἂν πᾶσαι ἐκδύσεις εἶεν καὶ μάλα κομψαὶ τῷ μὴ ἐθέλοντι λόγον διδόναι περὶ τῶν πρώτων ὀνομάτων ὡς ὀρθῶς κεῖται. καίτοι ὅτῳ τις τρόπῳ τῶν πρώτων ὀνομάτων τὴν ὀρθότητα μὴ οἶδεν, ἀδύνατόν που τῶν γε ὑστέρων εἰδέναι, ἃ ἐξ ἐκείνων ἀνάγκη δηλοῦσθαι ὧν τις πέρι μηδὲν οἶδεν· ἀλλὰ δῆλον ὅτι τὸν φάσκοντα περὶ αὐτῶν τεχνικὸν εἶναι περὶ τῶν πρώτων
<milestone unit="section" n="426b"/>ὀνομάτων μάλιστά τε καὶ καθαρώτατα δεῖ ἔχειν ἀποδεῖξαι, ἢ εὖ εἰδέναι ὅτι τά γε ὕστερα ἤδη φλυαρήσει. ἢ σοὶ ἄλλως δοκεῖ;</p></sp><sp><speaker>Ἑρμογένης</speaker><p>οὐδ’ ὁπωστιοῦν, ὦ Σώκρατες, ἄλλως.</p></sp><sp><speaker>Σωκράτης</speaker><p>ἃ μὲν τοίνυν ἐγὼ ᾔσθημαι περὶ τῶν πρώτων ὀνομάτων πάνυ μοι δοκεῖ ὑβριστικὰ εἶναι καὶ γελοῖα. τούτων οὖν σοι μεταδώσω, ἂν βούλῃ· σὺ δ’ ἄν τι ἔχῃς βέλτιόν ποθεν λαβεῖν, πειρᾶσθαι καὶ ἐμοὶ μεταδιδόναι.</p></sp><sp><speaker>Ἑρμογένης</speaker><p>ποιήσω ταῦτα. ἀλλὰ θαρρῶν λέγε.
<milestone unit="section" n="426c"/></p></sp><sp><speaker>Σωκράτης</speaker><p>πρῶτον μὲν τοίνυν τὸ ῥῶ ἔμοιγε φαίνεται ὥσπερ ὄργανον εἶναι πάσης τῆς κινήσεως, ἣν οὐδ’ εἴπομεν δι’ ὅτι ἔχει τοῦτο τοὔνομα· ἀλλὰ γὰρ δῆλον ὅτι <term>e(/sis</term> βούλεται εἶναι· οὐ γὰρ ἦτα ἐχρώμεθα ἀλλὰ εἶ τὸ παλαιόν. ἡ δὲ ἀρχὴ ἀπὸ τοῦ &ldquo;κίειν&rdquo; &mdash;ξενικὸν δὲ τοὔνομα&mdash;τοῦτο δ’ ἐστὶν ἰέναι. εἰ οὖν τις τὸ παλαιὸν αὐτῆς εὕροι ὄνομα εἰς τὴν ἡμετέραν φωνὴν συμβαῖνον, &ldquo;ἕσις&rdquo; ἂν ὀρθῶς καλοῖτο· νῦν δὲ ἀπό τε τοῦ ξενικοῦ τοῦ <term>ki/ein</term> καὶ ἀπὸ τῆς τοῦ ἦτα μεταβολῆς καὶ τῆς τοῦ νῦ ἐνθέσεως &ldquo;κίνησις&rdquo; κέκληται, ἔδει
<milestone unit="section" n="426d"/>δὲ &ldquo;κιείνησιν&rdquo; καλεῖσθαι &lsqb;ἢ εἶσιν&rsqb;. ἡ δὲ στάσις ἀπόφασις τοῦ ἰέναι βούλεται εἶναι, διὰ δὲ τὸν καλλωπισμὸν &ldquo;στάσις&rdquo; ὠνόμασται. τὸ δὲ οὖν ῥῶ τὸ στοιχεῖον, ὥσπερ λέγω, καλὸν ἔδοξεν ὄργανον εἶναι τῆς κινήσεως τῷ τὰ ὀνόματα τιθεμένῳ πρὸς τὸ ἀφομοιοῦν τῇ φορᾷ, πολλαχοῦ γοῦν χρῆται αὐτῷ εἰς αὐτήν· πρῶτον μὲν ἐν αὐτῷ τῷ &ldquo;ῥεῖν&rdquo; καὶ &ldquo;ῥοῇ&rdquo; διὰ τούτου τοῦ γράμματος τὴν φορὰν μιμεῖται, εἶτα ἐν τῷ
<milestone unit="section" n="426e"/>&ldquo;τρόμῳ,&rdquo; εἶτα ἐν τῷ &ldquo;τρέχειν,&rdquo; ἔτι δὲ ἐν τοῖς τοιοῖσδε ῥήμασιν οἷον &ldquo;κρούειν,&rdquo; &ldquo;θραύειν,&rdquo; &ldquo;ἐρείκειν,&rdquo; &ldquo;θρύπτειν,&rdquo; &ldquo;κερματίζειν,&rdquo; &ldquo;ῥυμβεῖν,&rdquo; πάντα ταῦτα τὸ πολὺ ἀπεικάζει διὰ τοῦ ῥῶ. ἑώ&amp;lt;ρα&amp;gt; γὰρ οἶμαι τὴν γλῶτταν ἐν τούτῳ ἥκιστα μένουσαν, μάλιστα δὲ σειομένην· διὸ φαίνεταί μοι τούτῳ πρὸς ταῦτα κατακεχρῆσθαι. τῷ δὲ αὖ ἰῶτα πρὸς τὰ λεπτὰ πάντα, ἃ δὴ μάλιστα διὰ πάντων ἴοι ἄν. διὰ ταῦτα τὸ
<milestone unit="page" n="427"/><milestone unit="section" n="427a"/>&ldquo;ἰέναι&rdquo; καὶ τὸ &ldquo;ἵεσθαι&rdquo; διὰ τοῦ ἰῶτα ἀπομιμεῖται, ὥσπερ γε διὰ τοῦ φεῖ καὶ τοῦ ψεῖ καὶ τοῦ σῖγμα καὶ τοῦ ζῆτα, ὅτι πνευματώδη τὰ γράμματα, πάντα τὰ τοιαῦτα μεμίμηται αὐτοῖς ὀνομάζων, οἷον τὸ &ldquo;ψυχρὸν&rdquo; καὶ τὸ &ldquo;ζέον&rdquo; καὶ τὸ &ldquo;σείεσθαι&rdquo; καὶ ὅλως σεισμόν. καὶ ὅταν που τὸ φυσῶδες μιμῆται, πανταχοῦ ἐνταῦθα ὡς τὸ πολὺ τὰ τοιαῦτα γράμματα ἐπιφέρειν φαίνεται ὁ τὰ ὀνόματα τιθέμενος. τῆς δ’ αὖ τοῦ δέλτα συμπιέσεως καὶ τοῦ ταῦ καὶ ἀπερείσεως τῆς γλώττης
<milestone unit="section" n="427b"/>τὴν δύναμιν χρήσιμον φαίνεται ἡγήσασθαι πρὸς τὴν μίμησιν τοῦ &ldquo;δεσμοῦ&rdquo; καὶ τῆς &ldquo;στάσεως.&rdquo; ὅτι δὲ ὀλισθάνει μάλιστα ἐν τῷ λάβδα ἡ γλῶττα κατιδών, ἀφομοιῶν ὠνόμασε τά τε &ldquo;λεῖα&rdquo; καὶ αὐτὸ τὸ &ldquo;ὀλισθάνειν&rdquo; καὶ τὸ &ldquo;λιπαρὸν&rdquo; καὶ τὸ &ldquo;κολλῶδες&rdquo; καὶ τἆλλα πάντα τὰ τοιαῦτα. ᾗ δὲ ὀλισθανούσης τῆς γλώττης ἀντιλαμβάνεται ἡ τοῦ γάμμα δύναμις, τὸ &ldquo;γλίσχρον&rdquo; ἀπεμιμήσατο καὶ &ldquo;γλυκὺ&rdquo; καὶ &ldquo;γλοιῶδες.&rdquo;
<milestone unit="section" n="427c"/>τοῦ δ’ αὖ νῦ τὸ εἴσω αἰσθόμενος τῆς φωνῆς, τὸ &ldquo;ἔνδον&rdquo; καὶ τὰ &ldquo;ἐντὸς&rdquo; ὠνόμασεν, ὡς ἀφομοιῶν τοῖς γράμμασι τὰ ἔργα. τὸ δ’ αὖ ἄλφα τῷ &ldquo;μεγάλῳ&rdquo; ἀπέδωκε, καὶ τῷ &ldquo;μήκει&rdquo; τὸ ἦτα, ὅτι μεγάλα τὰ γράμματα. εἰς δὲ τὸ &ldquo;γογγύλον&rdquo; τοῦ οὖ δεόμενος σημείου, τοῦτο πλεῖστον αὐτῷ εἰς τὸ ὄνομα ἐνεκέρασεν. καὶ τἆλλα οὕτω φαίνεται προσβιβάζειν καὶ κατὰ γράμματα καὶ κατὰ συλλαβὰς ἑκάστῳ τῶν ὄντων σημεῖόν τε καὶ ὄνομα ποιῶν ὁ νομοθέτης, ἐκ δὲ τούτων τὰ λοιπὰ ἤδη αὐτοῖς τούτοις συντιθέναι ἀπομιμούμενος. αὕτη
<milestone unit="section" n="427d"/>μοι φαίνεται, ὦ Ἑρμόγενες, βούλεσθαι εἶναι ἡ τῶν ὀνομάτων ὀρθότης, εἰ μή τι ἄλλο Κρατύλος ὅδε λέγει.</p></sp><sp><speaker>Ἑρμογένης</speaker><p>καὶ μήν, ὦ Σώκρατες, πολλά γέ μοι πολλάκις πράγματα παρέχει Κρατύλος, ὥσπερ κατ’ ἀρχὰς ἔλεγον, φάσκων μὲν εἶναι ὀρθότητα ὀνομάτων, ἥτις δ’ ἐστὶν οὐδὲν σαφὲς λέγων, ὥστε με μὴ δύνασθαι εἰδέναι πότερον ἑκὼν ἢ ἄκων οὕτως ἀσαφῶς ἑκάστοτε περὶ αὐτῶν λέγει. νῦν οὖν
<milestone unit="section" n="427e"/>μοι, ὦ Κρατύλε, ἐναντίον Σωκράτους εἰπὲ πότερον ἀρέσκει σοι ᾗ λέγει Σωκράτης περὶ ὀνομάτων, ἢ ἔχεις πῃ ἄλλῃ κάλλιον λέγειν; καὶ εἰ ἔχεις, λέγε, ἵνα ἤτοι μάθῃς παρὰ Σωκράτους ἢ διδάξῃς ἡμᾶς ἀμφοτέρους.</p></sp><sp><speaker>Κρατύλος</speaker><p>τί δέ, ὦ Ἑρμόγενες; δοκεῖ σοι ῥᾴδιον εἶναι οὕτω ταχὺ μαθεῖν τε καὶ διδάξαι ὁτιοῦν πρᾶγμα, μὴ ὅτι τοσοῦτον, ὃ δὴ δοκεῖ ἐν τοῖς &lsqb;μεγίστοις&rsqb; μέγιστον εἶναι;
<milestone unit="page" n="428"/><milestone unit="section" n="428a"/></p></sp><sp><speaker>Ἑρμογένης</speaker><p>μὰ Δί’, οὐκ ἔμοιγε. ἀλλὰ τὸ τοῦ Ἡσιόδου καλῶς μοι φαίνεται ἔχειν, τὸ εἰ καί τις σμικρὸν ἐπὶ σμικρῷ καταθείη, προὔργου εἶναι. εἰ οὖν καὶ σμικρόν τι οἷός τ’ εἶ πλέον ποιῆσαι, μὴ ἀπόκαμνε ἀλλ’ εὐεργέτει καὶ Σωκράτη τόνδε&mdash;δίκαιος δ’ εἶ&mdash;καὶ ἐμέ.</p></sp><sp><speaker>Σωκράτης</speaker><p>καὶ μὲν δὴ ἔγωγε καὶ αὐτός, ὦ Κρατύλε, οὐδὲν ἂν ἰσχυρισαίμην ὧν εἴρηκα, ᾗ δέ μοι ἐφαίνετο μεθ’ Ἑρμογένους ἐπεσκεψάμην, ὥστε τούτου γε ἕνεκα θαρρῶν λέγε, εἴ τι
<milestone unit="section" n="428b"/>ἔχεις βέλτιον, ὡς ἐμοῦ ἐνδεξομένου. εἰ μέντοι ἔχεις τι σὺ κάλλιον τούτων λέγειν, οὐκ ἂν θαυμάζοιμι· δοκεῖς γάρ μοι αὐτός τε ἐσκέφθαι τὰ τοιαῦτα καὶ παρ’ ἄλλων μεμαθηκέναι. ἐὰν οὖν λέγῃς τι κάλλιον, ἕνα τῶν μαθητῶν περὶ ὀρθότητος ὀνομάτων καὶ ἐμὲ γράφου.</p></sp><sp><speaker>Κρατύλος</speaker><p>ἀλλὰ μὲν δή, ὦ Σώκρατες, ὥσπερ σὺ λέγεις, μεμέληκέν τέ μοι περὶ αὐτῶν καὶ ἴσως ἄν σε ποιησαίμην
    <milestone unit="section" n="428c"/>μαθητήν. φοβοῦμαι μέντοι μὴ τούτου πᾶν τοὐναντίον ᾖ, ὅτι μοί πως ἐπέρχεται λέγειν πρὸς σὲ τὸ τοῦ Ἀχιλλέως, ὃ ἐκεῖνος ἐν Λιταῖς πρὸς τὸν Αἴαντα λέγει. φησὶ δὲ<quote type="verse"><l met="dactylic">Αἶαν διογενὲς Τελαμώνιε, κοίρανε λαῶν,</l><l>πάντα τί μοι κατὰ θυμὸν ἐείσω μυθήσασθαι.</l></quote><bibl n="Hom. Il. 9.644">Hom. Il. 9.644</bibl>καὶ ἐμοὶ σύ, ὦ Σώκρατες, ἐπιεικῶς φαίνῃ κατὰ νοῦν χρησμῳδεῖν, εἴτε παρ’ Εὐθύφρονος ἐπίπνους γενόμενος, εἴτε καὶ ἄλλη τις Μοῦσα πάλαι σε ἐνοῦσα ἐλελήθει.
<milestone unit="section" n="428d"/></p></sp><sp><speaker>Σωκράτης</speaker><p>ὠγαθὲ Κρατύλε, θαυμάζω καὶ αὐτὸς πάλαι τὴν ἐμαυτοῦ σοφίαν καὶ ἀπιστῶ. δοκεῖ οὖν μοι χρῆναι ἐπανασκέψασθαι τί καὶ λέγω. τὸ γὰρ ἐξαπατᾶσθαι αὐτὸν ὑφ’ αὑτοῦ πάντων χαλεπώτατον· ὅταν γὰρ μηδὲ σμικρὸν ἀποστατῇ ἀλλ’ ἀεὶ παρῇ ὁ ἐξαπατήσων, πῶς οὐ δεινόν; δεῖ δή, ὡς ἔοικε, θαμὰ μεταστρέφεσθαι ἐπὶ τὰ προειρημένα, καὶ πειρᾶσθαι, τὸ ἐκείνου τοῦ ποιητοῦ, βλέπειν &ldquo;ἅμα πρόσσω καὶ ὀπίσσω.&rdquo; καὶ δὴ καὶ νυνὶ ἡμεῖς ἴδωμεν τί ἡμῖν εἴρηται.
<milestone unit="section" n="428e"/>ὀνόματος, φαμέν, ὀρθότης ἐστὶν αὕτη, ἥτις ἐνδείξεται οἷόν ἐστι τὸ πρᾶγμα· τοῦτο φῶμεν ἱκανῶς εἰρῆσθαι;</p></sp><sp><speaker>Κρατύλος</speaker><p>ἐμοὶ μὲν δοκεῖ πάνυ σφόδρα, ὦ Σώκρατες.</p></sp><sp><speaker>Σωκράτης</speaker><p>διδασκαλίας ἄρα ἕνεκα τὰ ὀνόματα λέγεται;</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν φῶμεν καὶ ταύτην τέχνην εἶναι καὶ δημιουργοὺς αὐτῆς;</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>τίνας;
<milestone unit="page" n="429"/><milestone unit="section" n="429a"/></p></sp><sp><speaker>Κρατύλος</speaker><p>οὕσπερ σὺ κατ’ ἀρχὰς ἔλεγες, τοὺς νομοθέτας.</p></sp><sp><speaker>Σωκράτης</speaker><p>πότερον οὖν καὶ ταύτην φῶμεν τὴν τέχνην ἐν τοῖς ἀνθρώποις ἐγγίγνεσθαι ὥσπερ καὶ τὰς ἄλλας ἢ μή; βούλομαι δὲ λέγειν τὸ τοιόνδε. ζωγράφοι εἰσίν που οἱ μὲν χείρους, οἱ δὲ ἀμείνους;</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>οὐκοῦν οἱ μὲν ἀμείνους τὰ αὑτῶν ἔργα καλλίω παρέχονται, τὰ ζῷα, οἱ δὲ φαυλότερα; καὶ οἰκοδόμοι ὡσαύτως οἱ μὲν καλλίους τὰς οἰκίας ἐργάζονται, οἱ δὲ αἰσχίους;</p></sp><sp><speaker>Κρατύλος</speaker><p>ναί.
<milestone unit="section" n="429b"/></p></sp><sp><speaker>Σωκράτης</speaker><p>ἆρ’ οὖν καὶ νομοθέται οἱ μὲν καλλίω τὰ &lsqb;ἔργα&rsqb; αὑτῶν παρέχονται, οἱ δὲ αἰσχίω;</p></sp><sp><speaker>Κρατύλος</speaker><p>οὔ μοι δοκεῖ τοῦτο ἔτι.</p></sp><sp><speaker>Σωκράτης</speaker><p>οὐκ ἄρα δοκοῦσί σοι νόμοι οἱ μὲν βελτίους, οἱ δὲ φαυλότεροι εἶναι;</p></sp><sp><speaker>Κρατύλος</speaker><p>οὐ δῆτα.</p></sp><sp><speaker>Σωκράτης</speaker><p>οὐδὲ δὴ ὄνομα, ὡς ἔοικε, δοκεῖ σοι κεῖσθαι τὸ μὲν χεῖρον, τὸ δὲ ἄμεινον;</p></sp><sp><speaker>Κρατύλος</speaker><p>οὐ δῆτα.</p></sp><sp><speaker>Σωκράτης</speaker><p>πάντα ἄρα τὰ ὀνόματα ὀρθῶς κεῖται;</p></sp><sp><speaker>Κρατύλος</speaker><p>ὅσα γε ὀνόματά ἐστιν.</p></sp><sp><speaker>Σωκράτης</speaker><p>τί οὖν; ὃ καὶ ἄρτι ἐλέγετο, Ἑρμογένει τῷδε πότερον
<milestone unit="section" n="429c"/>μηδὲ ὄνομα τοῦτο κεῖσθαι φῶμεν, εἰ μή τι αὐτῷ Ἑρμοῦ γενέσεως προσήκει, ἢ κεῖσθαι μέν, οὐ μέντοι ὀρθῶς γε;</p></sp><sp><speaker>Κρατύλος</speaker><p>οὐδὲ κεῖσθαι ἔμοιγε δοκεῖ, ὦ Σώκρατες, ἀλλὰ δοκεῖν κεῖσθαι, εἶναι δὲ ἑτέρου τοῦτο τοὔνομα, οὗπερ καὶ ἡ φύσις &lsqb;ἡ τὸ ὄνομα δηλοῦσα&rsqb;.</p></sp><sp><speaker>Σωκράτης</speaker><p>πότερον οὐδὲ ψεύδεται ὅταν τις φῇ Ἑρμογένη αὐτὸν εἶναι; μὴ γὰρ οὐδὲ τοῦτο αὖ ᾖ, τὸ τοῦτον φάναι Ἑρμογένη εἶναι, εἰ μὴ ἔστιν;</p></sp><sp><speaker>Κρατύλος</speaker><p>πῶς λέγεις;
<milestone unit="section" n="429d"/></p></sp><sp><speaker>Σωκράτης</speaker><p>ἆρα ὅτι ψευδῆ λέγειν τὸ παράπαν οὐκ ἔστιν, ἆρα τοῦτό σοι δύναται ὁ λόγος; συχνοὶ γάρ τινες οἱ λέγοντες, ὦ φίλε Κρατύλε, καὶ νῦν καὶ πάλαι.</p></sp><sp><speaker>Κρατύλος</speaker><p>πῶς γὰρ ἄν, ὦ Σώκρατες, λέγων γέ τις τοῦτο ὃ λέγει, μὴ τὸ ὂν λέγοι; ἢ οὐ τοῦτό ἐστιν τὸ ψευδῆ λέγειν, τὸ μὴ τὰ ὄντα λέγειν;</p></sp><sp><speaker>Σωκράτης</speaker><p>κομψότερος μὲν ὁ λόγος ἢ κατ’ ἐμὲ καὶ κατὰ τὴν ἐμὴν ἡλικίαν, ὦ ἑταῖρε. ὅμως μέντοι εἰπέ μοι τοσόνδε·
<milestone unit="section" n="429e"/>πότερον λέγειν μὲν οὐ δοκεῖ σοι εἶναι ψευδῆ, φάναι δέ;</p></sp><sp><speaker>Κρατύλος</speaker><p>οὔ μοι δοκεῖ οὐδὲ φάναι.</p></sp><sp><speaker>Σωκράτης</speaker><p>οὐδὲ εἰπεῖν οὐδὲ προσειπεῖν; οἷον εἴ τις ἀπαντήσας σοι ἐπὶ ξενίας, λαβόμενος τῆς χειρὸς εἴποι· &ldquo;χαῖρε, ὦ ξένε Ἀθηναῖε, ὑὲ Σμικρίωνος Ἑρμόγενες,&rdquo; οὗτος λέξειεν ἂν ταῦτα ἢ φαίη ἂν ταῦτα ἢ εἴποι ἂν ταῦτα ἢ προσείποι ἂν οὕτω σὲ μὲν οὔ, Ἑρμογένη δὲ τόνδε; ἢ οὐδένα;</p></sp><sp><speaker>Κρατύλος</speaker><p>ἐμοὶ μὲν δοκεῖ, ὦ Σώκρατες, ἄλλως ἂν οὗτος ταῦτα φθέγξασθαι.
<milestone unit="page" n="430"/><milestone unit="section" n="430a"/></p></sp><sp><speaker>Σωκράτης</speaker><p>ἀλλ’ ἀγαπητὸν καὶ τοῦτο. πότερον γὰρ ἀληθῆ ἂν φθέγξαιτο ταῦτα ὁ φθεγξάμενος ἢ ψευδῆ; ἢ τὸ μέν τι αὐτῶν ἀληθές, τὸ δὲ ψεῦδος; καὶ γὰρ ἂν καὶ τοῦτο ἐξαρκοῖ.</p></sp><sp><speaker>Κρατύλος</speaker><p>ψοφεῖν ἔγωγ’ ἂν φαίην τὸν τοιοῦτον, μάτην αὐτὸν ἑαυτὸν κινοῦντα, ὥσπερ ἂν εἴ τις χαλκίον κινήσειε κρούσας.</p></sp><sp><speaker>Σωκράτης</speaker><p>φέρε δή, ἐάν πῃ διαλλαχθῶμεν, ὦ Κρατύλε· ἆρ’ οὐκ ἄλλο μὲν ἂν φαίης τὸ ὄνομα εἶναι, ἄλλο δὲ ἐκεῖνο οὗ τὸ ὄνομά ἐστιν;</p></sp><sp><speaker>Κρατύλος</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν καὶ τὸ ὄνομα ὁμολογεῖς μίμημά τι εἶναι τοῦ
<milestone unit="section" n="430b"/>πράγματος;</p></sp><sp><speaker>Κρατύλος</speaker><p>πάντων μάλιστα.</p></sp><sp><speaker>Σωκράτης</speaker><p>οὐκοῦν καὶ τὰ ζωγραφήματα τρόπον τινὰ ἄλλον λέγεις μιμήματα εἶναι πραγμάτων τινῶν;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>φέρε δή&mdash;ἴσως γὰρ ἐγὼ οὐ μανθάνω ἅττα ποτ’ ἔστιν ἃ λέγεις, σὺ δὲ τάχ’ ἂν ὀρθῶς λέγοις&mdash;ἔστι διανεῖμαι καὶ προσενεγκεῖν ταῦτα ἀμφότερα τὰ μιμήματα, τά τε ζωγραφήματα κἀκεῖνα τὰ ὀνόματα, τοῖς πράγμασιν ὧν μιμήματά ἐστιν, ἢ οὔ;
<milestone unit="section" n="430c"/></p></sp><sp><speaker>Κρατύλος</speaker><p>ἔστιν.</p></sp><sp><speaker>Σωκράτης</speaker><p>πρῶτον μὲν δὴ σκόπει τόδε. ἆρ’ ἄν τις τὴν μὲν τοῦ ἀνδρὸς εἰκόνα τῷ ἀνδρὶ ἀποδοίη, τὴν δὲ τῆς γυναικὸς τῇ γυναικί, καὶ τἆλλα οὕτως;</p></sp><sp><speaker>Κρατύλος</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν καὶ τοὐναντίον τὴν μὲν τοῦ ἀνδρὸς τῇ γυναικί, τὴν δὲ τῆς γυναικὸς τῷ ἀνδρί;</p></sp><sp><speaker>Κρατύλος</speaker><p>ἔστι καὶ ταῦτα.</p></sp><sp><speaker>Σωκράτης</speaker><p>ἆρ’ οὖν αὗται αἱ διανομαὶ ἀμφότεραι ὀρθαί, ἢ ἡ ἑτέρα;</p></sp><sp><speaker>Κρατύλος</speaker><p>ἡ ἑτέρα.</p></sp><sp><speaker>Σωκράτης</speaker><p>ἣ ἂν ἑκάστῳ οἶμαι τὸ προσῆκόν τε καὶ τὸ ὅμοιον ἀποδιδῷ.</p></sp><sp><speaker>Κρατύλος</speaker><p>ἔμοιγε δοκεῖ.
<milestone unit="section" n="430d"/></p></sp><sp><speaker>Σωκράτης</speaker><p>ἵνα τοίνυν μὴ μαχώμεθα ἐν τοῖς λόγοις ἐγώ τε καὶ σὺ φίλοι ὄντες, ἀπόδεξαί μου ὃ λέγω. τὴν τοιαύτην γάρ, ὦ ἑταῖρε, καλῶ ἔγωγε διανομὴν ἐπ’ ἀμφοτέροις μὲν τοῖς μιμήμασιν, τοῖς τε ζῴοις καὶ τοῖς ὀνόμασιν, ὀρθήν, ἐπὶ δὲ τοῖς ὀνόμασι πρὸς τῷ ὀρθὴν καὶ ἀληθῆ· τὴν δ’ ἑτέραν, τὴν τοῦ ἀνομοίου δόσιν τε καὶ ἐπιφοράν, οὐκ ὀρθήν, καὶ ψευδῆ ὅταν ἐπ’ ὀνόμασιν ᾖ.</p></sp><sp><speaker>Κρατύλος</speaker><p>ἀλλ’ ὅπως μή, ὦ Σώκρατες, ἐν μὲν τοῖς ζωγραφήμασιν
<milestone unit="section" n="430e"/>ᾖ τοῦτο, τὸ μὴ ὀρθῶς διανέμειν, ἐπὶ δὲ τοῖς ὀνόμασιν οὔ, ἀλλ’ ἀναγκαῖον ᾖ ἀεὶ ὀρθῶς.</p></sp><sp><speaker>Σωκράτης</speaker><p>πῶς λέγεις; τί τοῦτο ἐκείνου διαφέρει; ἆρ’ οὐκ ἔστι προσελθόντα ἀνδρί τῳ εἰπεῖν ὅτι &ldquo;τουτί ἐστι σὸν γράμμα,&rdquo; καὶ δεῖξαι αὐτῷ, ἂν μὲν τύχῃ, ἐκείνου εἰκόνα, ἂν δὲ τύχῃ, γυναικός; τὸ δὲ δεῖξαι λέγω εἰς τὴν τῶν ὀφθαλμῶν αἴσθησιν καταστῆσαι.</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>τί δέ; πάλιν αὐτῷ τούτῳ προσελθόντα εἰπεῖν ὅτι &ldquo;τουτί ἐστιν σὸν ὄνομα&rdquo;; ἔστι δέ που καὶ τὸ ὄνομα μίμημα ὥσπερ τὸ ζωγράφημα. τοῦτο δὴ λέγω· ἆρ’ οὐκ ἂν εἴη αὐτῷ
<milestone unit="page" n="431"/><milestone unit="section" n="431a"/>εἰπεῖν ὅτι &ldquo;τουτί ἐστι σὸν ὄνομα,&rdquo; καὶ μετὰ τοῦτο εἰς τὴν τῆς ἀκοῆς αὖ αἴσθησιν καταστῆσαι, ἂν μὲν τύχῃ, τὸ ἐκείνου μίμημα, εἰπόντα ὅτι ἀνήρ, ἂν δὲ τύχῃ, τὸ τοῦ θήλεος τοῦ ἀνθρωπίνου γένους, εἰπόντα ὅτι γυνή; οὐ δοκεῖ σοι τοῦτο οἷόν τ’ εἶναι καὶ γίγνεσθαι ἐνίοτε;</p></sp><sp><speaker>Κρατύλος</speaker><p>ἐθέλω σοι, ὦ Σώκρατες, συγχωρῆσαι καὶ ἔστω οὕτως.</p></sp><sp><speaker>Σωκράτης</speaker><p>καλῶς γε σὺ ποιῶν, ὦ φίλε, εἰ ἔστι τοῦτο οὕτως· οὐδὲν γὰρ δεῖ νῦν πάνυ διαμάχεσθαι περὶ αὐτοῦ. εἰ δ’ οὖν
<milestone unit="section" n="431b"/>ἔστι τοιαύτη τις διανομὴ καὶ ἐνταῦθα, τὸ μὲν ἕτερον τούτων ἀληθεύειν βουλόμεθα καλεῖν, τὸ δ’ ἕτερον ψεύδεσθαι. εἰ δὲ τοῦτο οὕτως ἔχει, καὶ ἔστι μὴ ὀρθῶς διανέμειν τὰ ὀνόματα μηδὲ ἀποδιδόναι τὰ προσήκοντα ἑκάστῳ, ἀλλ’ ἐνίοτε τὰ μὴ προσήκοντα, εἴη ἂν καὶ ῥήματα ταὐτὸν τοῦτο ποιεῖν. εἰ δὲ ῥήματα καὶ ὀνόματα ἔστιν οὕτω τιθέναι, ἀνάγκη καὶ λόγους·
<milestone unit="section" n="431c"/>λόγοι γάρ που, ὡς ἐγᾦμαι, ἡ τούτων σύνθεσίς ἐστιν· ἢ πῶς λέγεις, ὦ Κρατύλε;</p></sp><sp><speaker>Κρατύλος</speaker><p>οὕτω· καλῶς γάρ μοι δοκεῖς λέγειν.</p></sp><sp><speaker>Σωκράτης</speaker><p>οὐκοῦν εἰ γράμμασιν αὖ τὰ πρῶτα ὀνόματα ἀπεικάζομεν, ἔστιν ὥσπερ ἐν τοῖς ζωγραφήμασιν καὶ πάντα τὰ προσήκοντα χρώματά τε καὶ σχήματα ἀποδοῦναι, καὶ μὴ πάντα αὖ, ἀλλ’ ἔνια ἐλλείπειν, ἔνια δὲ καὶ προστιθέναι, καὶ πλείω καὶ μείζω· ἢ οὐκ ἔστιν;</p></sp><sp><speaker>Κρατύλος</speaker><p>ἔστιν.</p></sp><sp><speaker>Σωκράτης</speaker><p>οὐκοῦν ὁ μὲν ἀποδιδοὺς πάντα καλὰ τὰ γράμματά τε καὶ τὰς εἰκόνας ἀποδίδωσιν, ὁ δὲ ἢ προστιθεὶς ἢ ἀφαιρῶν γράμματα μὲν καὶ εἰκόνας ἐργάζεται καὶ οὗτος, ἀλλὰ πονηράς;
<milestone unit="section" n="431d"/></p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>τί δὲ ὁ διὰ τῶν συλλαβῶν τε καὶ γραμμάτων τὴν οὐσίαν τῶν πραγμάτων ἀπομιμούμενος; ἆρα οὐ κατὰ τὸν αὐτὸν λόγον, ἂν μὲν πάντα ἀποδῷ τὰ προσήκοντα, καλὴ ἡ εἰκὼν ἔσται&mdash;τοῦτο δ’ ἐστὶν ὄνομα&mdash;ἐὰν δὲ σμικρὰ ἐλλείπῃ ἢ προστιθῇ ἐνίοτε, εἰκὼν μὲν γενήσεται, καλὴ δὲ οὔ; ὥστε τὰ μὲν καλῶς εἰργασμένα ἔσται τῶν ὀνομάτων, τὰ δὲ κακῶς;</p></sp><sp><speaker>Κρατύλος</speaker><p>ἴσως.
<milestone unit="section" n="431e"/></p></sp><sp><speaker>Σωκράτης</speaker><p>ἴσως ἄρα ἔσται ὁ μὲν ἀγαθὸς δημιουργὸς ὀνομάτων, ὁ δὲ κακός;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>οὐκοῦν τούτῳ ὁ &ldquo;νομοθέτης&rdquo; ἦν ὄνομα.</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>ἴσως ἄρα νὴ Δί’ ἔσται, ὥσπερ ἐν ταῖς ἄλλαις τέχναις, καὶ νομοθέτης ὁ μὲν ἀγαθός, ὁ δὲ κακός, ἐάνπερ τὰ ἔμπροσθεν ἐκεῖνα ὁμολογηθῇ ἡμῖν.</p></sp><sp><speaker>Κρατύλος</speaker><p>ἔστι ταῦτα. ἀλλ’ ὁρᾷς, ὦ Σώκρατες, ὅταν ταῦτα τὰ γράμματα, τό τε ἄλφα καὶ τὸ βῆτα καὶ ἕκαστον τῶν στοιχείων, τοῖς ὀνόμασιν ἀποδιδῶμεν τῇ γραμματικῇ τέχνῃ,
<milestone unit="page" n="432"/><milestone unit="section" n="432a"/>ἐάν τι ἀφέλωμεν ἢ προσθῶμεν ἢ μεταθῶμέν τι, &amp;lt;οὐ&amp;gt; γέγραπται μὲν ἡμῖν τὸ ὄνομα, οὐ μέντοι ὀρθῶς, ἀλλὰ τὸ παράπαν οὐδὲ γέγραπται, ἀλλ’ εὐθὺς ἕτερόν ἐστιν ἐάν τι τούτων πάθῃ.</p></sp><sp><speaker>Σωκράτης</speaker><p>μὴ γὰρ οὐ καλῶς σκοπῶμεν οὕτω σκοποῦντες, ὦ Κρατύλε.</p></sp><sp><speaker>Κρατύλος</speaker><p>πῶς δή;</p></sp><sp><speaker>Σωκράτης</speaker><p>ἴσως ὅσα ἔκ τινος ἀριθμοῦ ἀναγκαῖον εἶναι ἢ μὴ εἶναι πάσχοι ἂν τοῦτο ὃ σὺ λέγεις, ὥσπερ καὶ αὐτὰ τὰ δέκα ἢ ὅστις βούλει ἄλλος ἀριθμός, ἐὰν ἀφέλῃς τι ἢ
<milestone unit="section" n="432b"/>προσθῇς, ἕτερος εὐθὺς γέγονε· τοῦ δὲ ποιοῦ τινος καὶ συμπάσης εἰκόνος μὴ οὐχ αὕτη &amp;lt;ᾖ&amp;gt; ἡ ὀρθότης, ἀλλὰ τὸ ἐναντίον οὐδὲ τὸ παράπαν δέῃ πάντα ἀποδοῦναι οἷόν ἐστιν ᾧ εἰκάζει, εἰ μέλλει εἰκὼν εἶναι. σκόπει δὲ εἰ τὶ λέγω. ἆρ’ ἂν δύο πράγματα εἴη τοιάδε, οἷον Κρατύλος καὶ Κρατύλου εἰκών, εἴ τις θεῶν μὴ μόνον τὸ σὸν χρῶμα καὶ σχῆμα ἀπεικάσειεν ὥσπερ οἱ ζωγράφοι, ἀλλὰ καὶ τὰ ἐντὸς πάντα τοιαῦτα ποιήσειεν οἷάπερ τὰ σά, καὶ μαλακότητας
<milestone unit="section" n="432c"/>καὶ θερμότητας τὰς αὐτὰς ἀποδοίη, καὶ κίνησιν καὶ ψυχὴν καὶ φρόνησιν οἵαπερ ἡ παρὰ σοὶ ἐνθείη αὐτοῖς, καὶ ἑνὶ λόγῳ πάντα ἅπερ σὺ ἔχεις, τοιαῦτα ἕτερα καταστήσειεν πλησίον σου; πότερον Κρατύλος ἂν καὶ εἰκὼν Κρατύλου τότ’ εἴη τὸ τοιοῦτον, ἢ δύο Κρατύλοι;</p></sp><sp><speaker>Κρατύλος</speaker><p>δύο ἔμοιγε δοκοῦσιν, ὦ Σώκρατες, Κρατύλοι.</p></sp><sp><speaker>Σωκράτης</speaker><p>ὁρᾷς οὖν, ὦ φίλε, ὅτι ἄλλην χρὴ εἰκόνος ὀρθότητα ζητεῖν καὶ ὧν νυνδὴ ἐλέγομεν, καὶ οὐκ ἀναγκάζειν, ἐάν τι
<milestone unit="section" n="432d"/>ἀπῇ ἢ προσῇ, μηκέτι αὐτὴν εἰκόνα εἶναι; ἢ οὐκ αἰσθάνῃ ὅσου ἐνδέουσιν αἱ εἰκόνες τὰ αὐτὰ ἔχειν ἐκείνοις ὧν εἰκόνες εἰσίν;</p></sp><sp><speaker>Κρατύλος</speaker><p>ἔγωγε.</p></sp><sp><speaker>Σωκράτης</speaker><p>γελοῖα γοῦν, ὦ Κρατύλε, ὑπὸ τῶν ὀνομάτων πάθοι ἂν ἐκεῖνα ὧν ὀνόματά ἐστιν τὰ ὀνόματα, εἰ πάντα πανταχῇ αὐτοῖς ὁμοιωθείη. διττὰ γὰρ ἄν που πάντα γένοιτο, καὶ οὐκ ἂν ἔχοι αὐτῶν εἰπεῖν &amp;lt;οὐδεὶς&amp;gt; οὐδέτερον ὁπότερόν ἐστι τὸ μὲν αὐτό, τὸ δὲ ὄνομα.</p></sp><sp><speaker>Κρατύλος</speaker><p>ἀληθῆ λέγεις.</p></sp><sp><speaker>Σωκράτης</speaker><p>θαρρῶν τοίνυν, ὦ γενναῖε, ἔα καὶ ὄνομα τὸ μὲν εὖ
<milestone unit="section" n="432e"/>κεῖσθαι, τὸ δὲ μή, καὶ μὴ ἀνάγκαζε πάντ’ ἔχειν τὰ γράμματα, ἵνα κομιδῇ ᾖ τοιοῦτον οἷόνπερ οὗ ὄνομά ἐστιν, ἀλλ’ ἔα καὶ τὸ μὴ προσῆκον γράμμα ἐπιφέρειν. εἰ δὲ γράμμα, καὶ ὄνομα ἐν λόγῳ· εἰ δὲ ὄνομα, καὶ λόγον ἐν λόγῳ μὴ προσήκοντα τοῖς πράγμασιν ἐπιφέρεσθαι, καὶ μηδὲν ἧττον ὀνομάζεσθαι τὸ πρᾶγμα καὶ λέγεσθαι, ἕως ἂν ὁ τύπος ἐνῇ τοῦ πράγματος περὶ οὗ ἂν ὁ λόγος ᾖ, ὥσπερ ἐν τοῖς
<milestone unit="page" n="433"/><milestone unit="section" n="433a"/>τῶν στοιχείων ὀνόμασιν, εἰ μέμνησαι ἃ νυνδὴ ἐγὼ καὶ Ἑρμογένης ἐλέγομεν.</p></sp><sp><speaker>Κρατύλος</speaker><p>ἀλλὰ μέμνημαι.</p></sp><sp><speaker>Σωκράτης</speaker><p>καλῶς τοίνυν. ὅταν γὰρ τοῦτο ἐνῇ, κἂν μὴ πάντα τὰ προσήκοντα ἔχῃ, λέξεταί γε τὸ πρᾶγμα, καλῶς ὅταν πάντα, κακῶς δὲ ὅταν ὀλίγα· λέγεσθαι δ’ οὖν, ὦ μακάριε, ἐῶμεν, ἵνα μὴ ὄφλωμεν ὥσπερ οἱ ἐν Αἰγίνῃ νύκτωρ περιιόντες ὀψὲ ὁδοῦ, καὶ ἡμεῖς ἐπὶ τὰ πράγματα δόξωμεν αὖ
<milestone unit="section" n="433b"/>τῇ ἀληθείᾳ οὕτω πως ἐληλυθέναι ὀψιαίτερον τοῦ δέοντος, ἢ ζήτει τινὰ ἄλλην ὀνόματος ὀρθότητα, καὶ μὴ ὁμολόγει δήλωμα συλλαβαῖς καὶ γράμμασι πράγματος ὄνομα εἶναι. εἰ γὰρ ταῦτα ἀμφότερα ἐρεῖς, οὐχ οἷός τ’ ἔσῃ συμφωνεῖν σαυτῷ.</p></sp><sp><speaker>Κρατύλος</speaker><p>ἀλλά μοι δοκεῖς γε, ὦ Σώκρατες, μετρίως λέγειν, καὶ οὕτω τίθεμαι.</p></sp><sp><speaker>Σωκράτης</speaker><p>ἐπειδὴ τοίνυν ταῦτα ἡμῖν συνδοκεῖ, μετὰ ταῦτα τάδε σκοπῶμεν· εἰ μέλλει φαμὲν καλῶς κεῖσθαι τὸ ὄνομα, τὰ προσήκοντα δεῖ αὐτὸ γράμματα ἔχειν;</p></sp><sp><speaker>Κρατύλος</speaker><p>ναί.
<milestone unit="section" n="433c"/></p></sp><sp><speaker>Σωκράτης</speaker><p>προσήκει δὲ τὰ ὅμοια τοῖς πράγμασιν;</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>τὰ μὲν ἄρα καλῶς κείμενα οὕτω κεῖται· εἰ δὲ μή τι καλῶς ἐτέθη, τὸ μὲν ἂν πολὺ ἴσως ἐκ προσηκόντων εἴη γραμμάτων καὶ ὁμοίων, εἴπερ ἔσται εἰκών, ἔχοι δ’ ἄν τι καὶ οὐ προσῆκον, δι’ ὃ οὐκ ἂν καλὸν εἴη οὐδὲ καλῶς εἰργασμένον τὸ ὄνομα. οὕτω φαμὲν ἢ ἄλλως;</p></sp><sp><speaker>Κρατύλος</speaker><p>οὐδὲν δεῖ οἶμαι διαμάχεσθαι, ὦ Σώκρατες· ἐπεὶ οὐκ ἀρέσκει γέ με τὸ φάναι ὄνομα μὲν εἶναι, μὴ μέντοι καλῶς γε κεῖσθαι.
<milestone unit="section" n="433d"/></p></sp><sp><speaker>Σωκράτης</speaker><p>πότερον τοῦτο οὐκ ἀρέσκει σε, τὸ εἶναι τὸ ὄνομα δήλωμα τοῦ πράγματος;</p></sp><sp><speaker>Κρατύλος</speaker><p>ἔμοιγε.</p></sp><sp><speaker>Σωκράτης</speaker><p>ἀλλὰ τὸ εἶναι τῶν ὀνομάτων τὰ μὲν ἐκ προτέρων συγκείμενα, τὰ δὲ πρῶτα, οὐ καλῶς σοι δοκεῖ λέγεσθαι;</p></sp><sp><speaker>Κρατύλος</speaker><p>ἔμοιγε.</p></sp><sp><speaker>Σωκράτης</speaker><p>ἀλλὰ τὰ πρῶτα εἰ μέλλει δηλώματά τινων γίγνεσθαι, ἔχεις τινὰ καλλίω τρόπον τοῦ δηλώματα αὐτὰ γενέσθαι
<milestone unit="section" n="433e"/>ἄλλον ἢ αὐτὰ ποιῆσαι ὅτι μάλιστα τοιαῦτα οἷα ἐκεῖνα ἃ δεῖ δηλοῦν αὐτά; ἢ ὅδε μᾶλλόν σε ἀρέσκει ὁ τρόπος ὃν Ἑρμογένης λέγει καὶ ἄλλοι πολλοί, τὸ συνθήματα εἶναι τὰ ὀνόματα καὶ δηλοῦν τοῖς συνθεμένοις προειδόσι δὲ τὰ πράγματα, καὶ εἶναι ταύτην ὀρθότητα ὀνόματος, συνθήκην, διαφέρειν δὲ οὐδὲν ἐάντε τις συνθῆται ὥσπερ νῦν σύγκειται, ἐάντε καὶ τοὐναντίον ἐπὶ μὲν ᾧ νῦν σμικρόν, μέγα καλεῖν, ἐπὶ δὲ ᾧ μέγα, σμικρόν; πότερός σε ὁ τρόπος ἀρέσκει;
<milestone unit="page" n="434"/><milestone unit="section" n="434a"/></p></sp><sp><speaker>Κρατύλος</speaker><p>ὅλῳ καὶ παντὶ διαφέρει, ὦ Σώκρατες, τὸ ὁμοιώματι δηλοῦν ὅτι ἄν τις δηλοῖ ἀλλὰ μὴ τῷ ἐπιτυχόντι.</p></sp><sp><speaker>Σωκράτης</speaker><p>καλῶς λέγεις. οὐκοῦν εἴπερ ἔσται τὸ ὄνομα ὅμοιον τῷ πράγματι, ἀναγκαῖον πεφυκέναι τὰ στοιχεῖα ὅμοια τοῖς πράγμασιν, ἐξ ὧν τὰ πρῶτα ὀνόματά τις συνθήσει; ὧδε δὲ λέγω· ἆρά ποτ’ ἄν τις συνέθηκεν ὃ νυνδὴ ἐλέγομεν ζωγράφημα ὅμοιόν τῳ τῶν ὄντων, εἰ μὴ φύσει ὑπῆρχε
<milestone unit="section" n="434b"/>φαρμακεῖα ὅμοια ὄντα, ἐξ ὧν συντίθεται τὰ ζωγραφούμενα, ἐκείνοις ἃ μιμεῖται ἡ γραφική· ἢ ἀδύνατον;</p></sp><sp><speaker>Κρατύλος</speaker><p>ἀδύνατον.</p></sp><sp><speaker>Σωκράτης</speaker><p>οὐκοῦν ὡσαύτως καὶ ὀνόματα οὐκ ἄν ποτε ὅμοια γένοιτο οὐδενί, εἰ μὴ ὑπάρξει ἐκεῖνα πρῶτον ὁμοιότητά τινα ἔχοντα, ἐξ ὧν συντίθεται τὰ ὀνόματα, ἐκείνοις ὧν ἐστι τὰ ὀνόματα μιμήματα; ἔστι δέ, ἐξ ὧν συνθετέον, στοιχεῖα;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>ἤδη τοίνυν καὶ σὺ κοινώνῃ τοῦ λόγου οὗπερ ἄρτι
<milestone unit="section" n="434c"/>Ἑρμογένης. φέρε, καλῶς σοι δοκοῦμεν λέγειν ὅτι τὸ ῥῶ τῇ φορᾷ καὶ κινήσει καὶ σκληρότητι προσέοικεν, ἢ οὐ καλῶς;</p></sp><sp><speaker>Κρατύλος</speaker><p>καλῶς ἔμοιγε.</p></sp><sp><speaker>Σωκράτης</speaker><p>τὸ δὲ λάβδα τῷ λείῳ καὶ μαλακῷ καὶ οἷς νυνδὴ ἐλέγομεν;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>οἶσθα οὖν ὅτι ἐπὶ τῷ αὐτῷ ἡμεῖς μέν φαμεν &ldquo;σκληρότης,&rdquo; Ἐρετριῆς δὲ &ldquo;σκληροτήρ&rdquo;;</p></sp><sp><speaker>Κρατύλος</speaker><p>πάνυ γε.</p></sp><sp><speaker>Σωκράτης</speaker><p>πότερον οὖν τό τε ῥῶ καὶ τὸ σῖγμα ἔοικεν ἀμφότερα τῷ αὐτῷ, καὶ δηλοῖ ἐκείνοις τε τὸ αὐτὸ τελευτῶντος τοῦ ῥῶ καὶ ἡμῖν τοῦ σῖγμα, ἢ τοῖς ἑτέροις ἡμῶν οὐ δηλοῖ;
<milestone unit="section" n="434d"/></p></sp><sp><speaker>Κρατύλος</speaker><p>δηλοῖ μὲν οὖν ἀμφοτέροις.</p></sp><sp><speaker>Σωκράτης</speaker><p>πότερον ᾗ ὅμοια τυγχάνει ὄντα τὸ ῥῶ καὶ τὸ σῖγμα, ἢ ᾗ μή;</p></sp><sp><speaker>Κρατύλος</speaker><p>ἧι ὅμοια.</p></sp><sp><speaker>Σωκράτης</speaker><p>ἦ οὖν ὅμοιά ἐστι πανταχῇ;</p></sp><sp><speaker>Κρατύλος</speaker><p>πρός γε τὸ ἴσως φορὰν δηλοῦν.</p></sp><sp><speaker>Σωκράτης</speaker><p>ἦ καὶ τὸ λάβδα ἐγκείμενον; οὐ τὸ ἐναντίον δηλοῖ σκληρότητος;</p></sp><sp><speaker>Κρατύλος</speaker><p>ἴσως γὰρ οὐκ ὀρθῶς ἔγκειται, ὦ Σώκρατες· ὥσπερ καὶ ἃ νυνδὴ σὺ πρὸς Ἑρμογένη ἔλεγες ἐξαιρῶν τε καὶ ἐντιθεὶς γράμματα οὗ δέοι, καὶ ὀρθῶς ἐδόκεις ἔμοιγε. καὶ νῦν ἴσως ἀντὶ τοῦ λάβδα ῥῶ δεῖ λέγειν.
<milestone unit="section" n="434e"/></p></sp><sp><speaker>Σωκράτης</speaker><p>εὖ λέγεις. τί οὖν; νῦν ὡς λέγομεν, οὐδὲν μανθάνομεν ἀλλήλων, ἐπειδάν τις φῇ &ldquo;σκληρόν,&rdquo; οὐδὲ οἶσθα σὺ νῦν ὅτι ἐγὼ λέγω;</p></sp><sp><speaker>Κρατύλος</speaker><p>ἔγωγε, διά γε τὸ ἔθος, ὦ φίλτατε.</p></sp><sp><speaker>Σωκράτης</speaker><p>ἔθος δὲ λέγων οἴει τι διάφορον λέγειν συνθήκης; ἢ ἄλλο τι λέγεις τὸ ἔθος ἢ ὅτι ἐγώ, ὅταν τοῦτο φθέγγωμαι, διανοοῦμαι ἐκεῖνο, σὺ δὲ γιγνώσκεις ὅτι ἐκεῖνο διανοοῦμαι; οὐ τοῦτο λέγεις;
<milestone unit="page" n="435"/><milestone unit="section" n="435a"/></p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>οὐκοῦν εἰ γιγνώσκεις ἐμοῦ φθεγγομένου, δήλωμα σοι γίγνεται παρ’ ἐμοῦ;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>ἀπὸ τοῦ ἀνομοίου γε ἢ ὃ διανοούμενος φθέγγομαι, εἴπερ τὸ λάβδα ἀνόμοιόν ἐστι τῇ ᾗ φῂς σὺ σκληρότητι· εἰ δὲ τοῦτο οὕτως ἔχει, τί ἄλλο ἢ αὐτὸς σαυτῷ συνέθου καί σοι γίγνεται ἡ ὀρθότης τοῦ ὀνόματος συνθήκη, ἐπειδή γε δηλοῖ καὶ τὰ ὅμοια καὶ τὰ ἀνόμοια γράμματα, ἔθους τε καὶ συνθήκης τυχόντα; εἰ δ’ ὅτι μάλιστα μή ἐστι τὸ ἔθος
<milestone unit="section" n="435b"/>συνθήκη, οὐκ ἂν καλῶς ἔτι ἔχοι λέγειν τὴν ὁμοιότητα δήλωμα εἶναι, ἀλλὰ τὸ ἔθος· ἐκεῖνο γάρ, ὡς ἔοικε, καὶ ὁμοίῳ καὶ ἀνομοίῳ δηλοῖ. ἐπειδὴ δὲ ταῦτα συγχωροῦμεν, ὦ Κρατύλε&mdash;τὴν γὰρ σιγήν σου συγχώρησιν θήσω&mdash;ἀναγκαῖόν που καὶ συνθήκην τι καὶ ἔθος συμβάλλεσθαι πρὸς δήλωσιν ὧν διανοούμενοι λέγομεν· ἐπεί, ὦ βέλτιστε, εἰ ’θέλεις ἐπὶ τὸν ἀριθμὸν ἐλθεῖν, πόθεν οἴει ἕξειν ὀνόματα ὅμοια ἑνὶ ἑκάστῳ τῶν ἀριθμῶν ἐπενεγκεῖν, ἐὰν μὴ ἐᾷς τι
<milestone unit="section" n="435c"/>τὴν σὴν ὁμολογίαν καὶ συνθήκην κῦρος ἔχειν τῶν ὀνομάτων ὀρθότητος πέρι; ἐμοὶ μὲν οὖν καὶ αὐτῷ ἀρέσκει μὲν κατὰ τὸ δυνατὸν ὅμοια εἶναι τὰ ὀνόματα τοῖς πράγμασιν· ἀλλὰ μὴ ὡς ἀληθῶς, τὸ τοῦ Ἑρμογένους, γλίσχρα ᾖ ἡ ὁλκὴ αὕτη τῆς ὁμοιότητος, ἀναγκαῖον δὲ ᾖ καὶ τῷ φορτικῷ τούτῳ προσχρῆσθαι, τῇ συνθήκῃ, εἰς ὀνομάτων ὀρθότητα. ἐπεὶ ἴσως κατά γε τὸ δυνατὸν κάλλιστ’ ἂν λέγοιτο ὅταν ἢ πᾶσιν ἢ ὡς πλείστοις ὁμοίοις λέγηται, τοῦτο δ’ ἐστὶ προσήκουσιν,
<milestone unit="section" n="435d"/>αἴσχιστα δὲ τοὐναντίον. τόδε δέ μοι ἔτι εἰπὲ μετὰ ταῦτα, τίνα ἡμῖν δύναμιν ἔχει τὰ ὀνόματα καὶ τί φῶμεν αὐτὰ καλὸν ἀπεργάζεσθαι;</p></sp><sp><speaker>Κρατύλος</speaker><p>διδάσκειν ἔμοιγε δοκεῖ, ὦ Σώκρατες, καὶ τοῦτο πάνυ ἁπλοῦν εἶναι, ὃς ἂν τὰ ὀνόματα ἐπίστηται, ἐπίστασθαι καὶ τὰ πράγματα.</p></sp><sp><speaker>Σωκράτης</speaker><p>ἴσως γάρ, ὦ Κρατύλε, τὸ τοιόνδε λέγεις, ὡς ἐπειδάν τις εἰδῇ τὸ ὄνομα οἷόν ἐστιν&mdash;ἔστι δὲ οἷόνπερ τὸ πρᾶγμα&mdash;
<milestone unit="section" n="435e"/>εἴσεται δὴ καὶ τὸ πρᾶγμα, ἐπείπερ ὅμοιον τυγχάνει ὂν τῷ ὀνόματι, τέχνη δὲ μία ἄρ’ ἐστὶν ἡ αὐτὴ πάντων τῶν ἀλλήλοις ὁμοίων. κατὰ τοῦτο δή μοι δοκεῖς λέγειν ὡς ὃς ἂν τὰ ὀνόματα εἰδῇ εἴσεται καὶ τὰ πράγματα.</p></sp><sp><speaker>Κρατύλος</speaker><p>ἀληθέστατα λέγεις.</p></sp><sp><speaker>Σωκράτης</speaker><p>ἔχε δή, ἴδωμεν τίς ποτ’ ἂν εἴη ὁ τρόπος οὗτος τῆς διδασκαλίας τῶν ὄντων ὃν σὺ λέγεις νῦν, καὶ πότερον ἔστι μὲν καὶ ἄλλος, οὗτος μέντοι βελτίων, ἢ οὐδ’ ἔστιν ἄλλος ἢ οὗτος. ποτέρως οἴει;
<milestone unit="page" n="436"/><milestone unit="section" n="436a"/></p></sp><sp><speaker>Κρατύλος</speaker><p>οὕτως ἔγωγε, οὐ πάνυ τι εἶναι ἄλλον, τοῦτον δὲ καὶ μόνον καὶ βέλτιστον.</p></sp><sp><speaker>Σωκράτης</speaker><p>πότερον δὲ καὶ εὕρεσιν τῶν ὄντων τὴν αὐτὴν ταύτην εἶναι, τὸν τὰ ὀνόματα εὑρόντα καὶ ἐκεῖνα ηὑρηκέναι ὧν ἐστι τὰ ὀνόματα· ἢ ζητεῖν μὲν καὶ εὑρίσκειν ἕτερον δεῖν τρόπον, μανθάνειν δὲ τοῦτον;</p></sp><sp><speaker>Κρατύλος</speaker><p>πάντων μάλιστα καὶ ζητεῖν καὶ εὑρίσκειν τὸν αὐτὸν τρόπον τοῦτον κατὰ ταὐτά.</p></sp><sp><speaker>Σωκράτης</speaker><p>φέρε δὴ ἐννοήσωμεν, ὦ Κρατύλε, εἴ τις ζητῶν τὰ
<milestone unit="section" n="436b"/>πράγματα ἀκολουθοῖ τοῖς ὀνόμασι, σκοπῶν οἷον ἕκαστον βούλεται εἶναι, ἆρ’ ἐννοεῖς ὅτι οὐ σμικρὸς κίνδυνός ἐστιν ἐξαπατηθῆναι;</p></sp><sp><speaker>Κρατύλος</speaker><p>πῶς;</p></sp><sp><speaker>Σωκράτης</speaker><p>δῆλον ὅτι ὁ θέμενος πρῶτος τὰ ὀνόματα, οἷα ἡγεῖτο εἶναι τὰ πράγματα, τοιαῦτα ἐτίθετο καὶ τὰ ὀνόματα, ὥς φαμεν. ἦ γάρ;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>εἰ οὖν ἐκεῖνος μὴ ὀρθῶς ἡγεῖτο, ἔθετο δὲ οἷα ἡγεῖτο, τί οἴει ἡμᾶς τοὺς ἀκολουθοῦντας αὐτῷ πείσεσθαι; ἄλλο τι ἢ ἐξαπατηθήσεσθαι;</p></sp><sp><speaker>Κρατύλος</speaker><p>ἀλλὰ μὴ οὐχ οὕτως ἔχει, ὦ Σώκρατες, ἀλλ’ ἀναγκαῖον
<milestone unit="section" n="436c"/>ᾖ εἰδότα τίθεσθαι τὸν τιθέμενον τὰ ὀνόματα· εἰ δὲ μή, ὅπερ πάλαι ἐγὼ ἔλεγον, οὐδ’ ἂν ὀνόματα εἴη. μέγιστον δέ σοι ἔστω τεκμήριον ὅτι οὐκ ἔσφαλται τῆς ἀληθείας ὁ τιθέμενος· οὐ γὰρ ἄν ποτε οὕτω σύμφωνα ἦν αὐτῷ ἅπαντα. ἢ οὐκ ἐνενόεις αὐτὸς λέγων ὡς πάντα κατὰ ταὐτὸν καὶ ἐπὶ ταὐτὸν ἐγίγνετο τὰ ὀνόματα;</p></sp><sp><speaker>Σωκράτης</speaker><p>ἀλλὰ τοῦτο μέν, ὠγαθὲ Κρατύλε, οὐδέν ἐστιν ἀπολόγημα. εἰ γὰρ τὸ πρῶτον σφαλεὶς ὁ τιθέμενος τἆλλα ἤδη
<milestone unit="section" n="436d"/>πρὸς τοῦτ’ ἐβιάζετο καὶ αὑτῷ συμφωνεῖν ἠνάγκαζεν, οὐδὲν ἄτοπον, ὥσπερ τῶν διαγραμμάτων ἐνίοτε τοῦ πρώτου σμικροῦ καὶ ἀδήλου ψεύδους γενομένου, τὰ λοιπὰ πάμπολλα ἤδη ὄντα ἑπόμενα ὁμολογεῖν ἀλλήλοις. δεῖ δὴ περὶ τῆς ἀρχῆς παντὸς πράγματος παντὶ ἀνδρὶ τὸν πολὺν λόγον εἶναι καὶ τὴν πολλὴν σκέψιν εἴτε ὀρθῶς εἴτε μὴ ὑπόκειται· ἐκείνης δὲ ἐξετασθείσης ἱκανῶς, τὰ λοιπὰ φαίνεσθαι ἐκείνῃ ἑπόμενα. οὐ μέντοι ἀλλὰ
<milestone unit="section" n="436e"/>θαυμάζοιμ’ ἂν εἰ καὶ τὰ ὀνόματα συμφωνεῖ αὐτὰ αὑτοῖς. πάλιν γὰρ ἐπισκεψώμεθα ἃ τὸ πρότερον διήλθομεν. ὡς τοῦ παντὸς ἰόντος τε καὶ φερομένου καὶ ῥέοντός φαμεν σημαίνειν ἡμῖν τὴν οὐσίαν τὰ ὀνόματα. ἄλλο τι οὕτω σοι δοκεῖ δηλοῦν;
<milestone unit="page" n="437"/><milestone unit="section" n="437a"/></p></sp><sp><speaker>Κρατύλος</speaker><p>πάνυ σφόδρα, καὶ ὀρθῶς γε σημαίνει.</p></sp><sp><speaker>Σωκράτης</speaker><p>σκοπῶμεν δὴ ἐξ αὐτῶν ἀναλαβόντες πρῶτον μὲν τοῦτο τὸ ὄνομα, τὴν &ldquo;ἐπιστήμην,&rdquo; ὡς ἀμφίβολόν &lsqb;ἐστι&rsqb;, καὶ μᾶλλον ἔοικε σημαίνοντι ὅτι <term>i(/sthsin</term> ἡμῶν ἐπὶ τοῖς πράγμασι τὴν ψυχὴν ἢ ὅτι συμπεριφέρεται, καὶ ὀρθότερόν ἐστιν ὥσπερ νῦν αὐτοῦ τὴν ἀρχὴν λέγειν μᾶλλον ἢ ἐμβάλλοντας τὸ εἶ &ldquo;ἑπεϊστήμην,&rdquo; ἀλλὰ τὴν ἐμβολὴν ποιήσασθαι ἀντὶ τῆς ἐν τῷ εἶ ἐν τῷ ἰῶτα. ἔπειτα τὸ &ldquo;βέβαιον,&rdquo; ὅτι <term>ba/sew/s</term> τινός ἐστιν καὶ στάσεως μίμημα ἀλλ’ οὐ φορᾶς.
<milestone unit="section" n="437b"/>ἔπειτα ἡ &ldquo;ἱστορία&rdquo; αὐτό που σημαίνει ὅτι <term>i(/sthsi</term> τὸν <term>r(ou=n</term>. καὶ τὸ &ldquo;πιστὸν&rdquo; <term>i(sta\n</term> παντάπασι σημαίνει. ἔπειτα δὲ ἡ &ldquo;μνήμη&rdquo; παντί που μηνύει ὅτι <term>monh/</term> ἐστιν ἐν τῇ ψυχῇ ἀλλ’ οὐ φορά. εἰ δὲ βούλει, ἡ &ldquo;ἁμαρτία&rdquo; καὶ ἡ &ldquo;συμφορά,&rdquo; εἰ κατὰ τὸ ὄνομά τις ἀκολουθήσει, φανεῖται ταὐτὸν τῇ &ldquo;συνέσει&rdquo; ταύτῃ καὶ &ldquo;ἐπιστήμῃ&rdquo; καὶ τοῖς ἄλλοις πᾶσι τοῖς περὶ τὰ σπουδαῖα ὀνόμασιν. ἔτι τοίνυν ἡ &ldquo;ἀμαθία&rdquo; καὶ ἡ &ldquo;ἀκολασία&rdquo; παραπλησία τούτοις φαίνεται· ἡ μὲν
<milestone unit="section" n="437c"/>γὰρ τοῦ <term>a(/ma qew=| i)o/ntos</term> πορεία φαίνεται, ἡ &ldquo;ἀμαθία,&rdquo; ἡ δ’ &ldquo;ἀκολασία&rdquo; παντάπασιν <term>a)kolouqi/a</term> τοῖς <term>pra/gmasi</term> φαίνεται. καὶ οὕτως, ἃ νομίζομεν ἐπὶ τοῖς κακίστοις ὀνόματα εἶναι, ὁμοιότατ’ ἂν φαίνοιτο τοῖς ἐπὶ τοῖς καλλίστοις. οἶμαι δὲ καὶ ἄλλα πόλλ’ ἄν τις εὕροι εἰ πραγματεύοιτο, ἐξ ὧν οἰηθείη ἂν αὖ πάλιν τὸν τὰ ὀνόματα τιθέμενον οὐχὶ ἰόντα οὐδὲ φερόμενα ἀλλὰ μένοντα τὰ πράγματα σημαίνειν.
<milestone unit="section" n="437d"/></p></sp><sp><speaker>Κρατύλος</speaker><p>ἀλλ’, ὦ Σώκρατες, ὁρᾷς ὅτι τὰ πολλὰ ἐκείνως ἐσήμαινεν.</p></sp><sp><speaker>Σωκράτης</speaker><p>τί οὖν τοῦτο, ὦ Κρατύλε; ὥσπερ ψήφους διαριθμησόμεθα τὰ ὀνόματα, καὶ ἐν τούτῳ ἔσται ἡ ὀρθότης; ὁπότερα ἂν πλείω φαίνηται τὰ ὀνόματα σημαίνοντα, ταῦτα δὴ ἔσται τἀληθῆ;</p></sp><sp><speaker>Κρατύλος</speaker><p>οὔκουν εἰκός γε.</p></sp><sp><speaker>Σωκράτης</speaker><p>οὐδ’ ὁπωστιοῦν, ὦ φίλε. καὶ ταῦτα μέν γε αὐτοῦ
<milestone unit="page" n="438"/><milestone unit="section" n="438a"/>ἐάσωμεν, ἐπανέλθωμεν δὲ πάλιν ὅθεν δεῦρο μετέβημεν. ἄρτι γὰρ ἐν τοῖς πρόσθεν, εἰ μέμνησαι, τὸν τιθέμενον τὰ ὀνόματα ἀναγκαῖον ἔφησθα εἶναι εἰδότα τίθεσθαι οἷς ἐτίθετο. πότερον οὖν ἔτι σοι δοκεῖ οὕτως ἢ οὔ;</p></sp><sp><speaker>Κρατύλος</speaker><p>ἔτι.</p></sp><sp><speaker>Σωκράτης</speaker><p>ἦ καὶ τὸν τὰ πρῶτα τιθέμενον εἰδότα φῂς τίθεσθαι;</p></sp><sp><speaker>Κρατύλος</speaker><p>εἰδότα.</p></sp><sp><speaker>Σωκράτης</speaker><p>ἐκ ποίων οὖν ὀνομάτων ἢ μεμαθηκὼς ἢ ηὑρηκὼς ἦν
<milestone unit="section" n="438b"/>τὰ πράγματα, εἴπερ τά γε πρῶτα μήπω ἔκειτο, μαθεῖν δ’ αὖ φαμεν τὰ πράγματα καὶ εὑρεῖν ἀδύνατον εἶναι ἄλλως ἢ τὰ ὀνόματα μαθόντας ἢ αὐτοὺς ἐξευρόντας οἷά ἐστι;</p></sp><sp><speaker>Κρατύλος</speaker><p>δοκεῖς τί μοι λέγειν, ὦ Σώκρατες.</p></sp><sp><speaker>Σωκράτης</speaker><p>τίνα οὖν τρόπον φῶμεν αὐτοὺς εἰδότας θέσθαι ἢ νομοθέτας εἶναι, πρὶν καὶ ὁτιοῦν ὄνομα κεῖσθαί τε καὶ ἐκείνους εἰδέναι, εἴπερ μὴ ἔστι τὰ πράγματα μαθεῖν ἀλλ’ ἢ ἐκ τῶν ὀνομάτων;
<milestone unit="section" n="438c"/></p></sp><sp><speaker>Κρατύλος</speaker><p>οἶμαι μὲν ἐγὼ τὸν ἀληθέστατον λόγον περὶ τούτων εἶναι, ὦ Σώκρατες, μείζω τινὰ δύναμιν εἶναι ἢ ἀνθρωπείαν τὴν θεμένην τὰ πρῶτα ὀνόματα τοῖς πράγμασιν, ὥστε ἀναγκαῖον εἶναι αὐτὰ ὀρθῶς ἔχειν.</p></sp><sp><speaker>Σωκράτης</speaker><p>εἶτα οἴει ἐναντία ἂν ἐτίθετο αὐτὸς αὑτῷ ὁ θείς, ὢν δαίμων τις ἢ θεός; ἢ οὐδέν σοι ἐδοκοῦμεν ἄρτι λέγειν;</p></sp><sp><speaker>Κρατύλος</speaker><p>ἀλλὰ μὴ οὐκ ἦν τούτων τὰ ἕτερα ὀνόματα.</p></sp><sp><speaker>Σωκράτης</speaker><p>πότερα, ὦ ἄριστε, τὰ ἐπὶ τὴν στάσιν ἄγοντα ἢ τὰ ἐπὶ τὴν φοράν; οὐ γάρ που κατὰ τὸ ἄρτι λεχθὲν πλήθει κριθήσεται.
<milestone unit="section" n="438d"/></p></sp><sp><speaker>Κρατύλος</speaker><p>οὔτοι δὴ δίκαιόν γε, ὦ Σώκρατες.</p></sp><sp><speaker>Σωκράτης</speaker><p>ὀνομάτων οὖν στασιασάντων, καὶ τῶν μὲν φασκόντων ἑαυτὰ εἶναι τὰ ὅμοια τῇ ἀληθείᾳ, τῶν δ’ ἑαυτά, τίνι ἔτι διακρινοῦμεν, ἢ ἐπὶ τί ἐλθόντες; οὐ γάρ που ἐπὶ ὀνόματά γε ἕτερα ἄλλα τούτων· οὐ γὰρ ἔστιν, ἀλλὰ δῆλον ὅτι ἄλλ’ ἄττα ζητητέα πλὴν ὀνομάτων, ἃ ἡμῖν ἐμφανιεῖ ἄνευ ὀνομάτων ὁπότερα τούτων ἐστὶ τἀληθῆ, δείξαντα δῆλον ὅτι τὴν ἀλήθειαν τῶν ὄντων.
<milestone unit="section" n="438e"/></p></sp><sp><speaker>Κρατύλος</speaker><p>δοκεῖ μοι οὕτω.</p></sp><sp><speaker>Σωκράτης</speaker><p>ἔστιν ἄρα, ὡς ἔοικεν, ὦ Κρατύλε, δυνατὸν μαθεῖν ἄνευ ὀνομάτων τὰ ὄντα, εἴπερ ταῦτα οὕτως ἔχει.</p></sp><sp><speaker>Κρατύλος</speaker><p>φαίνεται.</p></sp><sp><speaker>Σωκράτης</speaker><p>διὰ τίνος ἄλλου οὖν ἔτι προσδοκᾷς ἂν ταῦτα μαθεῖν; ἆρα δι’ ἄλλου του ἢ οὗπερ εἰκός τε καὶ δικαιότατον, δι’ ἀλλήλων γε, εἴ πῃ συγγενῆ ἐστιν, καὶ αὐτὰ δι’ αὑτῶν; τὸ γάρ που ἕτερον ἐκείνων καὶ ἀλλοῖον ἕτερον ἄν τι καὶ ἀλλοῖον σημαίνοι ἀλλ’ οὐκ ἐκεῖνα.</p></sp><sp><speaker>Κρατύλος</speaker><p>ἀληθῆ μοι φαίνῃ λέγειν.
<milestone unit="page" n="439"/><milestone unit="section" n="439a"/></p></sp><sp><speaker>Σωκράτης</speaker><p>ἔχε δὴ πρὸς Διός· τὰ δὲ ὀνόματα οὐ πολλάκις μέντοι ὡμολογήσαμεν τὰ καλῶς κείμενα ἐοικότα εἶναι ἐκείνοις ὧν ὀνόματα κεῖται, καὶ εἶναι εἰκόνας τῶν πραγμάτων;</p></sp><sp><speaker>Κρατύλος</speaker><p>ναί.</p></sp><sp><speaker>Σωκράτης</speaker><p>εἰ οὖν ἔστι μὲν ὅτι μάλιστα δι’ ὀνομάτων τὰ πράγματα μανθάνειν, ἔστι δὲ καὶ δι’ αὐτῶν, ποτέρα ἂν εἴη καλλίων καὶ σαφεστέρα ἡ μάθησις; ἐκ τῆς εἰκόνος μανθάνειν αὐτήν τε αὐτὴν εἰ καλῶς εἴκασται, καὶ τὴν ἀλήθειαν ἧς ἦν εἰκών,
<milestone unit="section" n="439b"/>ἢ ἐκ τῆς ἀληθείας αὐτήν τε αὐτὴν καὶ τὴν εἰκόνα αὐτῆς εἰ πρεπόντως εἴργασται;</p></sp><sp><speaker>Κρατύλος</speaker><p>ἐκ τῆς ἀληθείας μοι δοκεῖ ἀνάγκη εἶναι.</p></sp><sp><speaker>Σωκράτης</speaker><p>ὅντινα μὲν τοίνυν τρόπον δεῖ μανθάνειν ἢ εὑρίσκειν τὰ ὄντα, μεῖζον ἴσως ἐστὶν ἐγνωκέναι ἢ κατ’ ἐμὲ καὶ σέ· ἀγαπητὸν δὲ καὶ τοῦτο ὁμολογήσασθαι, ὅτι οὐκ ἐξ ὀνομάτων ἀλλὰ πολὺ μᾶλλον αὐτὰ ἐξ αὑτῶν καὶ μαθητέον καὶ ζητητέον ἢ ἐκ τῶν ὀνομάτων.</p></sp><sp><speaker>Κρατύλος</speaker><p>φαίνεται, ὦ Σώκρατες.</p></sp><sp><speaker>Σωκράτης</speaker><p>ἔτι τοίνυν τόδε σκεψώμεθα, ὅπως μὴ ἡμᾶς τὰ
<milestone unit="section" n="439c"/>πολλὰ ταῦτα ὀνόματα ἐς ταὐτὸν τείνοντα ἐξαπατᾷ, εἰ τῷ ὄντι μὲν οἱ θέμενοι αὐτὰ διανοηθέντες γε ἔθεντο ὡς ἰόντων ἁπάντων ἀεὶ καὶ ῥεόντων&mdash;φαίνονται γὰρ ἔμοιγε καὶ αὐτῷ οὕτω διανοηθῆναι&mdash;τὸ δ’, εἰ ἔτυχεν, οὐχ οὕτως ἔχει, ἀλλ’ οὗτοι αὐτοί τε ὥσπερ εἴς τινα δίνην ἐμπεσόντες κυκῶνται καὶ ἡμᾶς ἐφελκόμενοι προσεμβάλλουσιν. σκέψαι γάρ, ὦ θαυμάσιε Κρατύλε, ὃ ἔγωγε πολλάκις ὀνειρώττω. πότερον φῶμέν τι εἶναι αὐτὸ καλὸν καὶ ἀγαθὸν καὶ ἓν ἕκαστον τῶν
<milestone unit="section" n="439d"/>ὄντων οὕτω, ἢ μή;</p></sp><sp><speaker>Κρατύλος</speaker><p>ἔμοιγε δοκεῖ, ὦ Σώκρατες, &lsqb;εἶναι&rsqb;.</p></sp><sp><speaker>Σωκράτης</speaker><p>αὐτὸ τοίνυν ἐκεῖνο σκεψώμεθα, μὴ εἰ πρόσωπόν τί ἐστιν καλὸν ἤ τι τῶν τοιούτων, καὶ δοκεῖ ταῦτα πάντα ῥεῖν· ἀλλ’ αὐτό, φῶμεν, τὸ καλὸν οὐ τοιοῦτον ἀεί ἐστιν οἷόν ἐστιν;</p></sp><sp><speaker>Κρατύλος</speaker><p>ἀνάγκη.</p></sp><sp><speaker>Σωκράτης</speaker><p>ἆρ’ οὖν οἷόν τε προσειπεῖν αὐτὸ ὀρθῶς, εἰ ἀεὶ ὑπεξέρχεται, πρῶτον μὲν ὅτι ἐκεῖνό ἐστιν, ἔπειτα ὅτι τοιοῦτον, ἢ ἀνάγκη ἅμα ἡμῶν λεγόντων ἄλλο αὐτὸ εὐθὺς γίγνεσθαι καὶ ὑπεξιέναι καὶ μηκέτι οὕτως ἔχειν;</p></sp><sp><speaker>Κρατύλος</speaker><p>ἀνάγκη.
<milestone unit="section" n="439e"/></p></sp><sp><speaker>Σωκράτης</speaker><p>πῶς οὖν ἂν εἴη τὶ ἐκεῖνο ὃ μηδέποτε ὡσαύτως ἔχει; εἰ γάρ ποτε ὡσαύτως ἴσχει, ἔν γ’ ἐκείνῳ τῷ χρόνῳ δῆλον ὅτι οὐδὲν μεταβαίνει· εἰ δὲ ἀεὶ ὡσαύτως ἔχει καὶ τὸ αὐτό ἐστι, πῶς ἂν τοῦτό γε μεταβάλλοι ἢ κινοῖτο, μηδὲν ἐξιστάμενον τῆς αὑτοῦ ἰδέας;</p></sp><sp><speaker>Κρατύλος</speaker><p>οὐδαμῶς.</p></sp><sp><speaker>Σωκράτης</speaker><p>ἀλλὰ μὴν οὐδ’ ἂν γνωσθείη γε ὑπ’ οὐδενός. ἅμα
<milestone unit="page" n="440"/><milestone unit="section" n="440a"/>γὰρ ἂν ἐπιόντος τοῦ γνωσομένου ἄλλο καὶ ἀλλοῖον γίγνοιτο, ὥστε οὐκ ἂν γνωσθείη ἔτι ὁποῖόν γέ τί ἐστιν ἢ πῶς ἔχον· γνῶσις δὲ δήπου οὐδεμία γιγνώσκει ὃ γιγνώσκει μηδαμῶς ἔχον.</p></sp><sp><speaker>Κρατύλος</speaker><p>ἔστιν ὡς λέγεις.</p></sp><sp><speaker>Σωκράτης</speaker><p>ἀλλ’ οὐδὲ γνῶσιν εἶναι φάναι εἰκός, ὦ Κρατύλε, εἰ μεταπίπτει πάντα χρήματα καὶ μηδὲν μένει. εἰ μὲν γὰρ αὐτὸ τοῦτο, ἡ γνῶσις, τοῦ γνῶσις εἶναι μὴ μεταπίπτει, μένοι τε ἂν ἀεὶ ἡ γνῶσις καὶ εἴη γνῶσις. εἰ δὲ καὶ αὐτὸ τὸ εἶδος
<milestone unit="section" n="440b"/>μεταπίπτει τῆς γνώσεως, ἅμα τ’ ἂν μεταπίπτοι εἰς ἄλλο εἶδος γνώσεως καὶ οὐκ ἂν εἴη γνῶσις· εἰ δὲ ἀεὶ μεταπίπτει, ἀεὶ οὐκ ἂν εἴη γνῶσις, καὶ ἐκ τούτου τοῦ λόγου οὔτε τὸ γνωσόμενον οὔτε τὸ γνωσθησόμενον ἂν εἴη. εἰ δὲ ἔστι μὲν ἀεὶ τὸ γιγνῶσκον, ἔστι δὲ τὸ γιγνωσκόμενον, ἔστι δὲ τὸ καλόν, ἔστι δὲ τὸ ἀγαθόν, ἔστι δὲ ἓν ἕκαστον τῶν ὄντων, οὔ μοι φαίνεται ταῦτα ὅμοια ὄντα, ἃ νῦν ἡμεῖς λέγομεν, ῥοῇ
<milestone unit="section" n="440c"/>οὐδὲν οὐδὲ φορᾷ. ταῦτ’ οὖν πότερόν ποτε οὕτως ἔχει ἢ ἐκείνως ὡς οἱ περὶ Ἡράκλειτόν τε λέγουσιν καὶ ἄλλοι πολλοί, μὴ οὐ ῥᾴδιον ᾖ ἐπισκέψασθαι, οὐδὲ πάνυ νοῦν ἔχοντος ἀνθρώπου ἐπιτρέψαντα ὀνόμασιν αὑτὸν καὶ τὴν αὑτοῦ ψυχὴν θεραπεύειν, πεπιστευκότα ἐκείνοις καὶ τοῖς θεμένοις αὐτά, διισχυρίζεσθαι ὥς τι εἰδότα, καὶ αὑτοῦ τε καὶ τῶν ὄντων καταγιγνώσκειν ὡς οὐδὲν ὑγιὲς οὐδενός, ἀλλὰ πάντα ὥσπερ κεράμια ῥεῖ, καὶ ἀτεχνῶς ὥσπερ οἱ κατάρρῳ νοσοῦντες
<milestone unit="section" n="440d"/>ἄνθρωποι οὕτως οἴεσθαι καὶ τὰ πράγματα διακεῖσθαι, ὑπὸ ῥεύματός τε καὶ κατάρρου πάντα &lsqb;τὰ&rsqb; χρήματα ἔχεσθαι. ἴσως μὲν οὖν δή, ὦ Κρατύλε, οὕτως ἔχει, ἴσως δὲ καὶ οὔ. σκοπεῖσθαι οὖν χρὴ ἀνδρείως τε καὶ εὖ, καὶ μὴ ῥᾳδίως ἀποδέχεσθαι&mdash;ἔτι γὰρ νέος εἶ καὶ ἡλικίαν ἔχεις&mdash;σκεψάμενον δέ, ἐὰν εὕρῃς, μεταδιδόναι καὶ ἐμοί.</p></sp><sp><speaker>Κρατύλος</speaker><p>ἀλλὰ ποιήσω ταῦτα. εὖ μέντοι ἴσθι, ὦ Σώκρατες, ὅτι οὐδὲ νυνὶ ἀσκέπτως ἔχω, ἀλλά μοι σκοπουμένῳ καὶ
<milestone unit="section" n="440e"/>πράγματα ἔχοντι πολὺ μᾶλλον ἐκείνως φαίνεται ἔχειν ὡς Ἡράκλειτος λέγει.</p></sp><sp><speaker>Σωκράτης</speaker><p>εἰς αὖθις τοίνυν με, ὦ ἑταῖρε, διδάξεις, ἐπειδὰν ἥκῃς· νῦν δέ, ὥσπερ παρεσκεύασαι, πορεύου εἰς ἀγρόν· προπέμψει δέ σε καὶ Ἑρμογένης ὅδε.</p></sp><sp><speaker>Κρατύλος</speaker><p>ταῦτ’ ἔσται, ὦ Σώκρατες, ἀλλὰ καὶ σὺ πειρῶ ἔτι ἐννοεῖν ταῦτα ἤδη.</p></sp></body></text>

<text n="Theaet."><body>
<head>Θεαίτητος</head>
<castList><castItem type="role"><role>*eu)klei/dhs</role></castItem><castItem type="role"><role>*terpyi/wn</role></castItem><castItem type="role"><role>*swkra/ths</role></castItem><castItem type="role"><role>*qeai/thtos</role></castItem><castItem type="role"><role>*qeo/dwros</role></castItem></castList>
<milestone unit="frame" n="0"/><milestone unit="page" n="142"/><milestone unit="section" n="142a"/><sp><speaker>Εὐκλείδης</speaker><p>ἄρτι, ὦ Τερψίων, ἢ πάλαι ἐξ ἀγροῦ;</p></sp><sp><speaker>Τερψσίων</speaker><p>ἐπιεικῶς πάλαι. καὶ σέ γε ἐζήτουν κατ’ ἀγορὰν καὶ ἐθαύμαζον ὅτι οὐχ οἷός τ’ ἦ εὑρεῖν.</p></sp><sp><speaker>Εὐκλείδης</speaker><p>οὐ γὰρ ἦ κατὰ πόλιν.</p></sp><sp><speaker>Τερψσίων</speaker><p>ποῦ μήν;</p></sp><sp><speaker>Εὐκλείδης</speaker><p>εἰς λιμένα καταβαίνων Θεαιτήτῳ ἐνέτυχον φερομένῳ ἐκ Κορίνθου ἀπὸ τοῦ στρατοπέδου Ἀθήναζε.</p></sp><sp><speaker>Τερψσίων</speaker><p>ζῶντι ἢ τετελευτηκότι;
<milestone unit="section" n="142b"/></p></sp><sp><speaker>Εὐκλείδης</speaker><p>ζῶντι καὶ μάλα μόλις· χαλεπῶς μὲν γὰρ ἔχει καὶ ὑπὸ τραυμάτων τινῶν, μᾶλλον μὴν αὐτὸν αἱρεῖ τὸ γεγονὸς νόσημα ἐν τῷ στρατεύματι.</p></sp><sp><speaker>Τερψσίων</speaker><p>μῶν ἡ δυσεντερία;</p></sp><sp><speaker>Εὐκλείδης</speaker><p>ναί.</p></sp><sp><speaker>Τερψσίων</speaker><p>οἷον ἄνδρα λέγεις ἐν κινδύνῳ εἶναι.</p></sp><sp><speaker>Εὐκλείδης</speaker><p>καλόν τε καὶ ἀγαθόν, ὦ Τερψίων, ἐπεί τοι καὶ νῦν ἤκουόν τινων μάλα ἐγκωμιαζόντων αὐτὸν περὶ τὴν μάχην.</p></sp><sp><speaker>Τερψσίων</speaker><p>καὶ οὐδέν γ’ ἄτοπον, ἀλλὰ πολὺ θαυμαστότερον εἰ
<milestone unit="section" n="142c"/>μὴ τοιοῦτος ἦν. ἀτὰρ πῶς οὐκ αὐτοῦ Μεγαροῖ κατέλυεν;</p></sp><sp><speaker>Εὐκλείδης</speaker><p>ἠπείγετο οἴκαδε· ἐπεὶ ἔγωγ’ ἐδεόμην καὶ συνεβούλευον, ἀλλ’ οὐκ ἤθελεν. καὶ δῆτα προπέμψας αὐτόν, ἀπιὼν πάλιν ἀνεμνήσθην καὶ ἐθαύμασα Σωκράτους ὡς μαντικῶς ἄλλα τε δὴ εἶπε καὶ περὶ τούτου. δοκεῖ γάρ μοι ὀλίγον πρὸ τοῦ θανάτου ἐντυχεῖν αὐτῷ μειρακίῳ ὄντι, καὶ συγγενόμενός τε καὶ διαλεχθεὶς πάνυ ἀγασθῆναι αὐτοῦ τὴν φύσιν. καί μοι ἐλθόντι Ἀθήναζε τούς τε λόγους οὓς διελέχθη
<milestone unit="section" n="142d"/>αὐτῷ διηγήσατο καὶ μάλα ἀξίους ἀκοῆς, εἶπέ τε ὅτι πᾶσα ἀνάγκη εἴη τοῦτον ἐλλόγιμον γενέσθαι, εἴπερ εἰς ἡλικίαν ἔλθοι.</p></sp><sp><speaker>Τερψσίων</speaker><p>καὶ ἀληθῆ γε, ὡς ἔοικεν, εἶπεν. ἀτὰρ τίνες ἦσαν οἱ λόγοι; ἔχοις ἂν διηγήσασθαι;</p></sp><sp><speaker>Εὐκλείδης</speaker><p>οὐ μὰ τὸν Δία, οὔκουν οὕτω γε ἀπὸ στόματος·
<milestone unit="page" n="143"/><milestone unit="section" n="143a"/>ἀλλ’ ἐγραψάμην μὲν τότ’ εὐθὺς οἴκαδ’ ἐλθὼν ὑπομνήματα, ὕστερον δὲ κατὰ σχολὴν ἀναμιμνῃσκόμενος ἔγραφον, καὶ ὁσάκις Ἀθήναζε ἀφικοίμην, ἐπανηρώτων τὸν Σωκράτη ὃ μὴ ἐμεμνήμην, καὶ δεῦρο ἐλθὼν ἐπηνορθούμην· ὥστε μοι σχεδόν τι πᾶς ὁ λόγος γέγραπται.</p></sp><sp><speaker>Τερψσίων</speaker><p>ἀληθῆ· ἤκουσά σου καὶ πρότερον, καὶ μέντοι ἀεὶ μέλλων κελεύσειν ἐπιδεῖξαι διατέτριφα δεῦρο. ἀλλὰ τί κωλύει νῦν ἡμᾶς διελθεῖν; πάντως ἔγωγε καὶ ἀναπαύσασθαι δέομαι ὡς ἐξ ἀγροῦ ἥκων.
<milestone unit="section" n="143b"/></p></sp><sp><speaker>Εὐκλείδης</speaker><p>ἀλλὰ μὲν δὴ καὶ αὐτὸς μέχρι Ἐρινοῦ Θεαίτητον προύπεμψα, ὥστε οὐκ ἂν ἀηδῶς ἀναπαυοίμην. ἀλλ’ ἴωμεν, καὶ ἡμῖν ἅμα ἀναπαυομένοις ὁ παῖς ἀναγνώσεται.</p></sp><sp><speaker>Τερψσίων</speaker><p>ὀρθῶς λέγεις.</p></sp><sp><speaker>Εὐκλείδης</speaker><p>τὸ μὲν δὴ βιβλίον, ὦ Τερψίων, τουτί· ἐγραψάμην δὲ δὴ οὑτωσὶ τὸν λόγον, οὐκ ἐμοὶ Σωκράτη διηγούμενον ὡς διηγεῖτο, ἀλλὰ διαλεγόμενον οἷς ἔφη διαλεχθῆναι. ἔφη δὲ τῷ τε γεωμέτρῃ Θεοδώρῳ καὶ τῷ Θεαιτήτῳ. ἵνα οὖν ἐν τῇ
<milestone unit="section" n="143c"/>γραφῇ μὴ παρέχοιεν πράγματα αἱ μεταξὺ τῶν λόγων διηγήσεις περὶ αὑτοῦ τε ὁπότε λέγοι ὁ Σωκράτης, οἷον &ldquo;καὶ ἐγὼ ἔφην&rdquo; ἢ &ldquo;καὶ ἐγὼ εἶπον,&rdquo; ἢ αὖ περὶ τοῦ ἀποκρινομένου ὅτι &ldquo;συνέφη&rdquo; ἢ &ldquo;οὐχ ὡμολόγει,&rdquo; τούτων ἕνεκα ὡς αὐτὸν αὐτοῖς διαλεγόμενον ἔγραψα, ἐξελὼν τὰ τοιαῦτα.</p></sp><sp><speaker>Τερψσίων</speaker><p>καὶ οὐδέν γε ἀπὸ τρόπου, ὦ Εὐκλείδη.</p></sp><sp><speaker>Εὐκλείδης</speaker><p>ἀλλά, παῖ, λαβὲ τὸ βιβλίον καὶ λέγε.
<milestone unit="imbedded dialogue" n="0"/><milestone unit="section" n="143d"/></p></sp><sp><speaker>Σωκράτης</speaker><p>εἰ μὲν τῶν ἐν Κυρήνῃ μᾶλλον ἐκηδόμην, ὦ Θεόδωρε, τὰ ἐκεῖ ἄν σε καὶ περὶ ἐκείνων ἀνηρώτων, εἴ τινες αὐτόθι περὶ γεωμετρίαν ἤ τινα ἄλλην φιλοσοφίαν εἰσὶ τῶν νέων ἐπιμέλειαν ποιούμενοι· νῦν δὲ ἧττον γὰρ ἐκείνους ἢ τούσδε φιλῶ, καὶ μᾶλλον ἐπιθυμῶ εἰδέναι τίνες ἡμῖν τῶν νέων ἐπίδοξοι γενέσθαι ἐπιεικεῖς. ταῦτα δὴ αὐτός τε σκοπῶ καθ’ ὅσον δύναμαι, καὶ τοὺς ἄλλους ἐρωτῶ οἷς ἂν ὁρῶ τοὺς νέους ἐθέλοντας συγγίγνεσθαι. σοὶ δὴ οὐκ ὀλίγιστοι πλησιάζουσι,
<milestone unit="section" n="143e"/>καὶ δικαίως· ἄξιος γὰρ τά τε ἄλλα καὶ γεωμετρίας ἕνεκα. εἰ δὴ οὖν τινι ἐνέτυχες ἀξίῳ λόγου, ἡδέως ἂν πυθοίμην.</p></sp><sp><speaker>Θεόδωρος</speaker><p>καὶ μήν, ὦ Σώκρατες, ἐμοί τε εἰπεῖν καὶ σοὶ ἀκοῦσαι πάνυ ἄξιον οἵῳ ὑμῖν τῶν πολιτῶν μειρακίῳ ἐντετύχηκα. καὶ εἰ μὲν ἦν καλός, ἐφοβούμην ἂν σφόδρα λέγειν, μὴ καί τῳ δόξω ἐν ἐπιθυμίᾳ αὐτοῦ εἶναι. νῦν δέ&mdash;καὶ μή μοι ἄχθου&mdash;οὐκ ἔστι καλός, προσέοικε δὲ σοὶ τήν τε σιμότητα καὶ τὸ ἔξω τῶν ὀμμάτων· ἧττον δὲ ἢ σὺ ταῦτ’ ἔχει.
<milestone unit="page" n="144"/><milestone unit="section" n="144a"/>ἀδεῶς δὴ λέγω. εὖ γὰρ ἴσθι ὅτι ὧν δὴ πώποτε ἐνέτυχον &mdash;καὶ πάνυ πολλοῖς πεπλησίακα&mdash;οὐδένα πω ᾐσθόμην οὕτω θαυμαστῶς εὖ πεφυκότα. τὸ γὰρ εὐμαθῆ ὄντα ὡς ἄλλῳ χαλεπὸν πρᾷον αὖ εἶναι διαφερόντως, καὶ ἐπὶ τούτοις ἀνδρεῖον παρ’ ὁντινοῦν, ἐγὼ μὲν οὔτ’ ἂν ᾠόμην γενέσθαι οὔτε ὁρῶ γιγνόμενον· ἀλλ’ οἵ τε ὀξεῖς ὥσπερ οὗτος καὶ ἀγχίνοι καὶ μνήμονες ὡς τὰ πολλὰ καὶ πρὸς τὰς ὀργὰς ὀξύρροποί εἰσι, καὶ ᾄττοντες φέρονται ὥσπερ τὰ ἀνερμάτιστα
<milestone unit="section" n="144b"/>πλοῖα, καὶ μανικώτεροι ἢ ἀνδρειότεροι φύονται, οἵ τε αὖ ἐμβριθέστεροι νωθροί πως ἀπαντῶσι πρὸς τὰς μαθήσεις καὶ λήθης γέμοντες. ὁ δὲ οὕτω λείως τε καὶ ἀπταίστως καὶ ἀνυσίμως ἔρχεται ἐπὶ τὰς μαθήσεις τε καὶ ζητήσεις μετὰ πολλῆς πρᾳότητος, οἷον ἐλαίου ῥεῦμα ἀψοφητὶ ῥέοντος, ὥστε θαυμάσαι τὸ τηλικοῦτον ὄντα οὕτως ταῦτα διαπράττεσθαι.</p></sp><sp><speaker>Σωκράτης</speaker><p>εὖ ἀγγέλλεις. τίνος δὲ καὶ ἔστι τῶν πολιτῶν;</p></sp><sp><speaker>Θεόδωρος</speaker><p>ἀκήκοα μὲν τοὔνομα, μνημονεύω δὲ οὔ. ἀλλὰ
<milestone unit="section" n="144c"/>γάρ ἐστι τῶνδε τῶν προσιόντων ὁ ἐν τῷ μέσῳ· ἄρτι γὰρ ἐν τῷ ἔξω δρόμῳ ἠλείφοντο ἑταῖροί τέ τινες οὗτοι αὐτοῦ καὶ αὐτός, νῦν δέ μοι δοκοῦσιν ἀλειψάμενοι δεῦρο ἰέναι. ἀλλὰ σκόπει εἰ γιγνώσκεις αὐτόν.</p></sp><sp><speaker>Σωκράτης</speaker><p>γιγνώσκω· ὁ τοῦ Σουνιῶς Εὐφρονίου ἐστίν, καὶ πάνυ γε, ὦ φίλε, ἀνδρὸς οἷον καὶ σὺ τοῦτον διηγῇ, καὶ ἄλλως εὐδοκίμου, καὶ μέντοι καὶ οὐσίαν μάλα πολλὴν κατέλιπεν. τὸ δ’ ὄνομα οὐκ οἶδα τοῦ μειρακίου.
<milestone unit="section" n="144d"/></p></sp><sp><speaker>Θεόδωρος</speaker><p>Θεαίτητος, ὦ Σώκρατες, τό γε ὄνομα· τὴν μέντοι οὐσίαν δοκοῦσί μοι ἐπίτροποί τινες διεφθαρκέναι. ἀλλ’ ὅμως καὶ πρὸς τὴν τῶν χρημάτων ἐλευθεριότητα θαυμαστός, ὦ Σώκρατες.</p></sp><sp><speaker>Σωκράτης</speaker><p>γεννικὸν λέγεις τὸν ἄνδρα. καί μοι κέλευε αὐτὸν ἐνθάδε παρακαθίζεσθαι.</p></sp><sp><speaker>Θεόδωρος</speaker><p>ἔσται ταῦτα. Θεαίτητε, δεῦρο παρὰ Σωκράτη.</p></sp><sp><speaker>Σωκράτης</speaker><p>πάνυ μὲν οὖν, ὦ Θεαίτητε, ἵνα κἀγὼ ἐμαυτὸν ἀνασκέψωμαι ποῖόν τι ἔχω τὸ πρόσωπον· φησὶν γὰρ Θεόδωρος
<milestone unit="section" n="144e"/>ἔχειν με σοὶ ὅμοιον. ἀτὰρ εἰ νῷν ἐχόντοιν ἑκατέρου λύραν ἔφη αὐτὰς ἡρμόσθαι ὁμοίως, πότερον εὐθὺς ἂν ἐπιστεύομεν ἢ ἐπεσκεψάμεθ’ ἂν εἰ μουσικὸς ὢν λέγει;</p></sp><sp><speaker>Θεαίτητος</speaker><p>ἐπεσκεψάμεθ’ ἄν.</p></sp><sp><speaker>Σωκράτης</speaker><p>οὐκοῦν τοιοῦτον μὲν εὑρόντες ἐπειθόμεθ’ ἄν, ἄμουσον δέ, ἠπιστοῦμεν;</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>νῦν δέ γ’, οἶμαι, εἴ τι μέλει ἡμῖν τῆς τῶν προσώπων
<milestone unit="page" n="145"/><milestone unit="section" n="145a"/>ὁμοιότητος, σκεπτέον εἰ γραφικὸς ὢν λέγει ἢ οὔ.</p></sp><sp><speaker>Θεαίτητος</speaker><p>δοκεῖ μοι.</p></sp><sp><speaker>Σωκράτης</speaker><p>ἦ οὖν ζωγραφικὸς Θεόδωρος;</p></sp><sp><speaker>Θεαίτητος</speaker><p>οὔχ, ὅσον γέ με εἰδέναι.</p></sp><sp><speaker>Σωκράτης</speaker><p>ἆρ’ οὐδὲ γεωμετρικός;</p></sp><sp><speaker>Θεαίτητος</speaker><p>πάντως δήπου, ὦ Σώκρατες.</p></sp><sp><speaker>Σωκράτης</speaker><p>ἦ καὶ ἀστρονομικὸς καὶ λογιστικός τε καὶ μουσικὸς καὶ ὅσα παιδείας ἔχεται;</p></sp><sp><speaker>Θεαίτητος</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>εἰ μὲν ἄρα ἡμᾶς τοῦ σώματός τι ὁμοίους φησὶν εἶναι ἐπαινῶν πῃ ἢ ψέγων, οὐ πάνυ αὐτῷ ἄξιον τὸν νοῦν προσέχειν.</p></sp><sp><speaker>Θεαίτητος</speaker><p>ἴσως οὔ.
<milestone unit="section" n="145b"/></p></sp><sp><speaker>Σωκράτης</speaker><p>τί δ’ εἰ ποτέρου τὴν ψυχὴν ἐπαινοῖ πρὸς ἀρετήν τε καὶ σοφίαν; ἆρ’ οὐκ ἄξιον τῷ μὲν ἀκούσαντι προθυμεῖσθαι ἀνασκέψασθαι τὸν ἐπαινεθέντα, τῷ δὲ προθύμως ἑαυτὸν ἐπιδεικνύναι;</p></sp><sp><speaker>Θεαίτητος</speaker><p>πάνυ μὲν οὖν, ὦ Σώκρατες.</p></sp><sp><speaker>Σωκράτης</speaker><p>ὥρα τοίνυν, ὦ φίλε Θεαίτητε, σοὶ μὲν ἐπιδεικνύναι, ἐμοὶ δὲ σκοπεῖσθαι· ὡς εὖ ἴσθι ὅτι Θεόδωρος πολλοὺς δὴ πρός με ἐπαινέσας ξένους τε καὶ ἀστοὺς οὐδένα πω ἐπῄνεσεν ὡς σὲ νυνδή.</p></sp><sp><speaker>Θεαίτητος</speaker><p>εὖ ἂν ἔχοι, ὦ Σώκρατες· ἀλλ’ ὅρα μὴ παίζων
<milestone unit="section" n="145c"/>ἔλεγεν.</p></sp><sp><speaker>Σωκράτης</speaker><p>οὐχ οὗτος ὁ τρόπος Θεοδώρου· ἀλλὰ μὴ ἀναδύου τὰ ὡμολογημένα σκηπτόμενος παίζοντα λέγειν τόνδε, ἵνα μὴ καὶ ἀναγκασθῇ μαρτυρεῖν&mdash;πάντως γὰρ οὐδεὶς ἐπισκήψετ’ αὐτῷ&mdash;ἀλλὰ θαρρῶν ἔμμενε τῇ ὁμολογίᾳ.</p></sp><sp><speaker>Θεαίτητος</speaker><p>ἀλλὰ χρὴ ταῦτα ποιεῖν, εἰ σοὶ δοκεῖ.</p></sp><sp><speaker>Σωκράτης</speaker><p>λέγε δή μοι· μανθάνεις που παρὰ Θεοδώρου γεωμετρίας ἄττα;</p></sp><sp><speaker>Θεαίτητος</speaker><p>ἔγωγε.
<milestone unit="section" n="145d"/></p></sp><sp><speaker>Σωκράτης</speaker><p>καὶ τῶν περὶ ἀστρονομίαν τε καὶ ἁρμονίας καὶ λογισμούς;</p></sp><sp><speaker>Θεαίτητος</speaker><p>προθυμοῦμαί γε δή.</p></sp><sp><speaker>Σωκράτης</speaker><p>καὶ γὰρ ἐγώ, ὦ παῖ, παρά τε τούτου καὶ παρ’ ἄλλων οὓς ἂν οἴωμαί τι τούτων ἐπαί̈ειν. ἀλλ’ ὅμως τὰ μὲν ἄλλα ἔχω περὶ αὐτὰ μετρίως, μικρὸν δέ τι ἀπορῶ ὃ μετὰ σοῦ τε καὶ τῶνδε σκεπτέον. καί μοι λέγε· ἆρ’ οὐ τὸ μανθάνειν ἐστὶν τὸ σοφώτερον γίγνεσθαι περὶ ὃ μανθάνει τις;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Σωκράτης</speaker><p>σοφίᾳ δέ γ’ οἶμαι σοφοὶ οἱ σοφοί.</p></sp><sp><speaker>Θεαίτητος</speaker><p>ναί.
<milestone unit="section" n="145e"/></p></sp><sp><speaker>Σωκράτης</speaker><p>τοῦτο δὲ μῶν διαφέρει τι ἐπιστήμης;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Σωκράτης</speaker><p>ἡ σοφία. ἢ οὐχ ἅπερ ἐπιστήμονες ταῦτα καὶ σοφοί;</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>ταὐτὸν ἄρα ἐπιστήμη καὶ σοφία;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τοῦτ’ αὐτὸ τοίνυν ἐστὶν ὃ ἀπορῶ καὶ οὐ δύναμαι λαβεῖν ἱκανῶς παρ’ ἐμαυτῷ, ἐπιστήμη ὅτι ποτὲ τυγχάνει ὄν.
<milestone unit="page" n="146"/><milestone unit="section" n="146a"/>ἆρ’ οὖν δὴ ἔχομεν λέγειν αὐτό; τί φατέ; τίς ἂν ἡμῶν πρῶτος εἴποι; ὁ δὲ ἁμαρτών, καὶ ὃς ἂν ἀεὶ ἁμαρτάνῃ, καθεδεῖται, ὥσπερ φασὶν οἱ παῖδες οἱ σφαιρίζοντες, ὄνος· ὃς δ’ ἂν περιγένηται ἀναμάρτητος, βασιλεύσει ἡμῶν καὶ ἐπιτάξει ὅτι ἂν βούληται ἀποκρίνεσθαι. τί σιγᾶτε; οὔ τί που, ὦ Θεόδωρε, ἐγὼ ὑπὸ φιλολογίας ἀγροικίζομαι, προθυμούμενος ἡμᾶς ποιῆσαι διαλέγεσθαι καὶ φίλους τε καὶ προσηγόρους ἀλλήλοις γίγνεσθαι;
<milestone unit="section" n="146b"/></p></sp><sp><speaker>Θεόδωρος</speaker><p>ἥκιστα μέν, ὦ Σώκρατες, τὸ τοιοῦτον ἂν εἴη ἄγροικον, ἀλλὰ τῶν μειρακίων τι κέλευέ σοι ἀποκρίνεσθαι· ἐγὼ μὲν γὰρ ἀήθης τῆς τοιαύτης διαλέκτου, καὶ οὐδ’ αὖ συνεθίζεσθαι ἡλικίαν ἔχω. τοῖσδε δὲ πρέποι τε ἂν τοῦτο καὶ πολὺ πλέον ἐπιδιδοῖεν· τῷ γὰρ ὄντι ἡ νεότης εἰς πᾶν ἐπίδοσιν ἔχει. ἀλλ’, ὥσπερ ἤρξω, μὴ ἀφίεσο τοῦ Θεαιτήτου ἀλλ’ ἐρώτα.</p></sp><sp><speaker>Σωκράτης</speaker><p>ἀκούεις δή, ὦ Θεαίτητε, ἃ λέγει Θεόδωρος, ᾧ
<milestone unit="section" n="146c"/>ἀπειθεῖν, ὡς ἐγὼ οἶμαι, οὔτε σὺ ἐθελήσεις, οὔτε θέμις περὶ τὰ τοιαῦτα ἀνδρὶ σοφῷ ἐπιτάττοντι νεώτερον ἀπειθεῖν. ἀλλ’ εὖ καὶ γενναίως εἰπέ· τί σοι δοκεῖ εἶναι ἐπιστήμη;</p></sp><sp><speaker>Θεαίτητος</speaker><p>ἀλλὰ χρή, ὦ Σώκρατες, ἐπειδήπερ ὑμεῖς κελεύετε. πάντως γάρ, ἄν τι καὶ ἁμάρτω, ἐπανορθώσετε.</p></sp><sp><speaker>Σωκράτης</speaker><p>πάνυ μὲν οὖν, ἄνπερ γε οἷοί τε ὦμεν.</p></sp><sp><speaker>Θεαίτητος</speaker><p>δοκεῖ τοίνυν μοι καὶ ἃ παρὰ Θεοδώρου ἄν τις μάθοι ἐπιστῆμαι εἶναι, γεωμετρία τε καὶ ἃς νυνδὴ σὺ διῆλθες,
<milestone unit="section" n="146d"/>καὶ αὖ σκυτοτομική τε καὶ αἱ τῶν ἄλλων δημιουργῶν τέχναι, πᾶσαί τε καὶ ἑκάστη τούτων, οὐκ ἄλλο τι ἢ ἐπιστήμη εἶναι.</p></sp><sp><speaker>Σωκράτης</speaker><p>γενναίως γε καὶ φιλοδώρως, ὦ φίλε, ἓν αἰτηθεὶς πολλὰ δίδως καὶ ποικίλα ἀντὶ ἁπλοῦ.</p></sp><sp><speaker>Θεαίτητος</speaker><p>πῶς τί τοῦτο λέγεις, ὦ Σώκρατες;</p></sp><sp><speaker>Σωκράτης</speaker><p>ἴσως μὲν οὐδέν· ὃ μέντοι οἶμαι, φράσω. ὅταν λέγῃς σκυτικήν, μή τι ἄλλο φράζεις ἢ ἐπιστήμην ὑποδημάτων ἐργασίας;</p></sp><sp><speaker>Θεαίτητος</speaker><p>οὐδέν.
<milestone unit="section" n="146e"/></p></sp><sp><speaker>Σωκράτης</speaker><p>τί δ’ ὅταν τεκτονικήν; μή τι ἄλλο ἢ ἐπιστήμην τῆς τῶν ξυλίνων σκευῶν ἐργασίας;</p></sp><sp><speaker>Θεαίτητος</speaker><p>οὐδὲ τοῦτο.</p></sp><sp><speaker>Σωκράτης</speaker><p>οὐκοῦν ἐν ἀμφοῖν, οὗ ἑκατέρα ἐπιστήμη, τοῦτο ὁρίζεις;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τὸ δέ γ’ ἐρωτηθέν, ὦ Θεαίτητε, οὐ τοῦτο ἦν, τίνων ἡ ἐπιστήμη, οὐδὲ ὁπόσαι τινές· οὐ γὰρ ἀριθμῆσαι αὐτὰς βουλόμενοι ἠρόμεθα ἀλλὰ γνῶναι ἐπιστήμην αὐτὸ ὅτι ποτ’ ἐστίν. ἢ οὐδὲν λέγω;</p></sp><sp><speaker>Θεαίτητος</speaker><p>πάνυ μὲν οὖν ὀρθῶς.
<milestone unit="page" n="147"/><milestone unit="section" n="147a"/></p></sp><sp><speaker>Σωκράτης</speaker><p>σκέψαι δὴ καὶ τόδε. εἴ τις ἡμᾶς τῶν φαύλων τι καὶ προχείρων ἔροιτο, οἷον περὶ πηλοῦ ὅτι ποτ’ ἐστίν, εἰ ἀποκριναίμεθα αὐτῷ πηλὸς ὁ τῶν χυτρέων καὶ πηλὸς ὁ τῶν ἰπνοπλαθῶν καὶ πηλὸς ὁ τῶν πλινθουργῶν, οὐκ ἂν γελοῖοι εἶμεν;</p></sp><sp><speaker>Θεαίτητος</speaker><p>ἴσως.</p></sp><sp><speaker>Σωκράτης</speaker><p>πρῶτον μέν γέ που οἰόμενοι συνιέναι ἐκ τῆς ἡμετέρας ἀποκρίσεως τὸν ἐρωτῶντα, ὅταν εἴπωμεν πηλός, εἴτε ὁ τῶν
<milestone unit="section" n="147b"/>κοροπλαθῶν προσθέντες εἴτε ἄλλων ὡντινωνοῦν δημιουργῶν. ἢ οἴει τίς τι συνίησίν τινος ὄνομα, ὃ μὴ οἶδεν τί ἐστιν;</p></sp><sp><speaker>Θεαίτητος</speaker><p>οὐδαμῶς.</p></sp><sp><speaker>Σωκράτης</speaker><p>οὐδ’ ἄρα ἐπιστήμην ὑποδημάτων συνίησιν ὁ ἐπιστήμην μὴ εἰδώς.</p></sp><sp><speaker>Θεαίτητος</speaker><p>οὐ γάρ.</p></sp><sp><speaker>Σωκράτης</speaker><p>σκυτικὴν ἄρα οὐ συνίησιν ὃς ἂν ἐπιστήμην ἀγνοῇ, οὐδέ τινα ἄλλην τέχνην.</p></sp><sp><speaker>Θεαίτητος</speaker><p>ἔστιν οὕτως.</p></sp><sp><speaker>Σωκράτης</speaker><p>γελοία ἄρα ἡ ἀπόκρισις τῷ ἐρωτηθέντι ἐπιστήμη τί ἐστιν, ὅταν ἀποκρίνηται τέχνης τινὸς ὄνομα. τινὸς γὰρ
<milestone unit="section" n="147c"/>ἐπιστήμην ἀποκρίνεται οὐ τοῦτ’ ἐρωτηθείς.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>ἔπειτά γέ που ἐξὸν φαύλως καὶ βραχέως ἀποκρίνασθαι περιέρχεται ἀπέραντον ὁδόν. οἷον καὶ ἐν τῇ τοῦ πηλοῦ ἐρωτήσει φαῦλόν που καὶ ἁπλοῦν εἰπεῖν ὅτι γῆ ὑγρῷ φυραθεῖσα πηλὸς ἂν εἴη, τὸ δ’ ὅτου ἐᾶν χαίρειν.</p></sp><sp><speaker>Θεαίτητος</speaker><p>ῥᾴδιον, ὦ Σώκρατες, νῦν γε οὕτω φαίνεται· ἀτὰρ κινδυνεύεις ἐρωτᾶν οἷον καὶ αὐτοῖς ἡμῖν ἔναγχος εἰσῆλθε
<milestone unit="section" n="147d"/>διαλεγομένοις, ἐμοί τε καὶ τῷ σῷ ὁμωνύμῳ τούτῳ Σωκράτει.</p></sp><sp><speaker>Σωκράτης</speaker><p>τὸ ποῖον δή, ὦ Θεαίτητε;</p></sp><sp><speaker>Θεαίτητος</speaker><p>περὶ δυνάμεών τι ἡμῖν Θεόδωρος ὅδε ἔγραφε, τῆς τε τρίποδος πέρι καὶ πεντέποδος &lsqb;ἀποφαίνων&rsqb; ὅτι μήκει οὐ σύμμετροι τῇ ποδιαίᾳ, καὶ οὕτω κατὰ μίαν ἑκάστην προαιρούμενος μέχρι τῆς ἑπτακαιδεκάποδος· ἐν δὲ ταύτῃ πως ἐνέσχετο. ἡμῖν οὖν εἰσῆλθέ τι τοιοῦτον, ἐπειδὴ ἄπειροι τὸ πλῆθος αἱ δυνάμεις ἐφαίνοντο, πειραθῆναι συλλαβεῖν εἰς ἕν, ὅτῳ πάσας
<milestone unit="section" n="147e"/>ταύτας προσαγορεύσομεν τὰς δυνάμεις.</p></sp><sp><speaker>Σωκράτης</speaker><p>ἦ καὶ ηὕρετέ τι τοιοῦτον;</p></sp><sp><speaker>Θεαίτητος</speaker><p>ἔμοιγε δοκοῦμεν· σκόπει δὲ καὶ σύ.</p></sp><sp><speaker>Σωκράτης</speaker><p>λέγε.</p></sp><sp><speaker>Θεαίτητος</speaker><p>τὸν ἀριθμὸν πάντα δίχα διελάβομεν· τὸν μὲν δυνάμενον ἴσον ἰσάκις γίγνεσθαι τῷ τετραγώνῳ τὸ σχῆμα ἀπεικάσαντες τετράγωνόν τε καὶ ἰσόπλευρον προσείπομεν.</p></sp><sp><speaker>Σωκράτης</speaker><p>καὶ εὖ γε.</p></sp><sp><speaker>Θεαίτητος</speaker><p>τὸν τοίνυν μεταξὺ τούτου, ὧν καὶ τὰ τρία καὶ
<milestone unit="page" n="148"/><milestone unit="section" n="148a"/>τὰ πέντε καὶ πᾶς ὃς ἀδύνατος ἴσος ἰσάκις γενέσθαι, ἀλλ’ ἢ πλείων ἐλαττονάκις ἢ ἐλάττων πλεονάκις γίγνεται, μείζων δὲ καὶ ἐλάττων ἀεὶ πλευρὰ αὐτὸν περιλαμβάνει, τῷ προμήκει αὖ σχήματι ἀπεικάσαντες προμήκη ἀριθμὸν ἐκαλέσαμεν.</p></sp><sp><speaker>Σωκράτης</speaker><p>κάλλιστα. ἀλλὰ τί τὸ μετὰ τοῦτο;</p></sp><sp><speaker>Θεαίτητος</speaker><p>ὅσαι μὲν γραμμαὶ τὸν ἰσόπλευρον καὶ ἐπίπεδον ἀριθμὸν τετραγωνίζουσι, μῆκος ὡρισάμεθα, ὅσαι δὲ τὸν ἑτερομήκη,
<milestone unit="section" n="148b"/>δυνάμεις, ὡς μήκει μὲν οὐ συμμέτρους ἐκείναις, τοῖς δ’ ἐπιπέδοις ἃ δύνανται. καὶ περὶ τὰ στερεὰ ἄλλο τοιοῦτον.</p></sp><sp><speaker>Σωκράτης</speaker><p>ἄριστά γ’ ἀνθρώπων, ὦ παῖδες· ὥστε μοι δοκεῖ ὁ Θεόδωρος οὐκ ἔνοχος τοῖς ψευδομαρτυρίοις ἔσεσθαι.</p></sp><sp><speaker>Θεαίτητος</speaker><p>καὶ μήν, ὦ Σώκρατες, ὅ γε ἐρωτᾷς περὶ ἐπιστήμης οὐκ ἂν δυναίμην ἀποκρίνασθαι ὥσπερ περὶ τοῦ μήκους τε καὶ τῆς δυνάμεως. καίτοι σύ γέ μοι δοκεῖς τοιοῦτόν τι ζητεῖν· ὥστε πάλιν αὖ φαίνεται ψευδὴς ὁ Θεόδωρος.
<milestone unit="section" n="148c"/></p></sp><sp><speaker>Σωκράτης</speaker><p>τί δέ; εἴ σε πρὸς δρόμον ἐπαινῶν μηδενὶ οὕτω δρομικῷ ἔφη τῶν νέων ἐντετυχηκέναι, εἶτα διαθέων τοῦ ἀκμάζοντος καὶ ταχίστου ἡττήθης, ἧττόν τι ἂν οἴει ἀληθῆ τόνδ’ ἐπαινέσαι;</p></sp><sp><speaker>Θεαίτητος</speaker><p>οὐκ ἔγωγε.</p></sp><sp><speaker>Σωκράτης</speaker><p>ἀλλὰ τὴν ἐπιστήμην, ὥσπερ νυνδὴ ἐγὼ ἔλεγον, σμικρόν τι οἴει εἶναι ἐξευρεῖν καὶ οὐ τῶν πάντῃ ἄκρων;</p></sp><sp><speaker>Θεαίτητος</speaker><p>νὴ τὸν Δί’ ἔγωγε καὶ μάλα γε τῶν ἀκροτάτων.</p></sp><sp><speaker>Σωκράτης</speaker><p>θάρρει τοίνυν περὶ σαυτῷ καὶ τὶ οἴου Θεόδωρον
<milestone unit="section" n="148d"/>λέγειν, προθυμήθητι δὲ παντὶ τρόπῳ τῶν τε ἄλλων πέρι καὶ ἐπιστήμης λαβεῖν λόγον τί ποτε τυγχάνει ὄν.</p></sp><sp><speaker>Θεαίτητος</speaker><p>προθυμίας μὲν ἕνεκα, ὦ Σώκρατες, φανεῖται.</p></sp><sp><speaker>Σωκράτης</speaker><p>ἴθι δή&mdash;καλῶς γὰρ ἄρτι ὑφηγήσω&mdash;πειρῶ μιμούμενος τὴν περὶ τῶν δυνάμεων ἀπόκρισιν, ὥσπερ ταύτας πολλὰς οὔσας ἑνὶ εἴδει περιέλαβες, οὕτω καὶ τὰς πολλὰς ἐπιστήμας ἑνὶ λόγῳ προσειπεῖν.
<milestone unit="section" n="148e"/></p></sp><sp><speaker>Θεαίτητος</speaker><p>ἀλλ’ εὖ ἴσθι, ὦ Σώκρατες, πολλάκις δὴ αὐτὸ ἐπεχείρησα σκέψασθαι, ἀκούων τὰς παρὰ σοῦ ἀποφερομένας ἐρωτήσεις. ἀλλὰ γὰρ οὔτ’ αὐτὸς δύναμαι πεῖσαι ἐμαυτὸν ὡς ἱκανῶς τι λέγω οὔτ’ ἄλλου ἀκοῦσαι λέγοντος οὕτως ὡς σὺ διακελεύῃ, οὐ μὲν δὴ αὖ οὐδ’ ἀπαλλαγῆναι τοῦ μέλειν.</p></sp><sp><speaker>Σωκράτης</speaker><p>ὠδίνεις γάρ, ὦ φίλε Θεαίτητε, διὰ τὸ μὴ κενὸς ἀλλ’ ἐγκύμων εἶναι.</p></sp><sp><speaker>Θεαίτητος</speaker><p>οὐκ οἶδα, ὦ Σώκρατες· ὃ μέντοι πέπονθα λέγω.
<milestone unit="page" n="149"/><milestone unit="section" n="149a"/></p></sp><sp><speaker>Σωκράτης</speaker><p>εἶτα, ὦ καταγέλαστε, οὐκ ἀκήκοας ὡς ἐγώ εἰμι ὑὸς μαίας μάλα γενναίας τε καὶ βλοσυρᾶς, Φαιναρέτης;</p></sp><sp><speaker>Θεαίτητος</speaker><p>ἤδη τοῦτό γε ἤκουσα.</p></sp><sp><speaker>Σωκράτης</speaker><p>ἆρα καὶ ὅτι ἐπιτηδεύω τὴν αὐτὴν τέχνην ἀκήκοας;</p></sp><sp><speaker>Θεαίτητος</speaker><p>οὐδαμῶς.</p></sp><sp><speaker>Σωκράτης</speaker><p>ἀλλ’ εὖ ἴσθ’ ὅτι· μὴ μέντοι μου κατείπῃς πρὸς τοὺς ἄλλους. λέληθα γάρ, ὦ ἑταῖρε, ταύτην ἔχων τὴν τέχνην· οἱ δέ, ἅτε οὐκ εἰδότες, τοῦτο μὲν οὐ λέγουσι περὶ ἐμοῦ, ὅτι δὲ ἀτοπώτατός εἰμι καὶ ποιῶ τοὺς ἀνθρώπους ἀπορεῖν. ἦ καὶ τοῦτο ἀκήκοας;
<milestone unit="section" n="149b"/></p></sp><sp><speaker>Θεαίτητος</speaker><p>ἔγωγε.</p></sp><sp><speaker>Σωκράτης</speaker><p>εἴπω οὖν σοι τὸ αἴτιον;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>ἐννόησον δὴ τὸ περὶ τὰς μαίας ἅπαν ὡς ἔχει, καὶ ῥᾷον μαθήσῃ ὃ βούλομαι. οἶσθα γάρ που ὡς οὐδεμία αὐτῶν ἔτι αὐτὴ κυϊσκομένη τε καὶ τίκτουσα ἄλλας μαιεύεται, ἀλλ’ αἱ ἤδη ἀδύνατοι τίκτειν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>αἰτίαν δέ γε τούτου φασὶν εἶναι τὴν Ἄρτεμιν, ὅτι ἄλοχος οὖσα τὴν λοχείαν εἴληχε. στερίφαις μὲν οὖν ἄρα
<milestone unit="section" n="149c"/>οὐκ ἔδωκε μαιεύεσθαι, ὅτι ἡ ἀνθρωπίνη φύσις ἀσθενεστέρα ἢ λαβεῖν τέχνην ὧν ἂν ᾖ ἄπειρος· ταῖς δὲ δι’ ἡλικίαν ἀτόκοις προσέταξε τιμῶσα τὴν αὑτῆς ὁμοιότητα.</p></sp><sp><speaker>Θεαίτητος</speaker><p>εἰκός.</p></sp><sp><speaker>Σωκράτης</speaker><p>οὐκοῦν καὶ τόδε εἰκός τε καὶ ἀναγκαῖον, τὰς κυούσας καὶ μὴ γιγνώσκεσθαι μᾶλλον ὑπὸ τῶν μαιῶν ἢ τῶν ἄλλων;</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Σωκράτης</speaker><p>καὶ μὴν καὶ διδοῦσαί γε αἱ μαῖαι φαρμάκια καὶ
<milestone unit="section" n="149d"/>ἐπᾴδουσαι δύνανται ἐγείρειν τε τὰς ὠδῖνας καὶ μαλθακωτέρας ἂν βούλωνται ποιεῖν, καὶ τίκτειν τε δὴ τὰς δυστοκούσας, καὶ ἐὰν &dagger;νέον ὂν&dagger; δόξῃ ἀμβλίσκειν, ἀμβλίσκουσιν;</p></sp><sp><speaker>Θεαίτητος</speaker><p>ἔστι ταῦτα.</p></sp><sp><speaker>Σωκράτης</speaker><p>ἆρ’ οὖν ἔτι καὶ τόδε αὐτῶν ᾔσθησαι, ὅτι καὶ προμνήστριαί εἰσι δεινόταται, ὡς πάσσοφοι οὖσαι περὶ τοῦ γνῶναι ποίαν χρὴ ποίῳ ἀνδρὶ συνοῦσαν ὡς ἀρίστους παῖδας τίκτειν;</p></sp><sp><speaker>Θεαίτητος</speaker><p>οὐ πάνυ τοῦτο οἶδα.</p></sp><sp><speaker>Σωκράτης</speaker><p>ἀλλ’ ἴσθ’ ὅτι ἐπὶ τούτῳ μεῖζον φρονοῦσιν ἢ ἐπὶ
<milestone unit="section" n="149e"/>τῇ ὀμφαλητομίᾳ. ἐννόει γάρ· τῆς αὐτῆς ἢ ἄλλης οἴει τέχνης εἶναι θεραπείαν τε καὶ συγκομιδὴν τῶν ἐκ γῆς καρπῶν καὶ αὖ τὸ γιγνώσκειν εἰς ποίαν γῆν ποῖον φυτόν τε καὶ σπέρμα καταβλητέον;</p></sp><sp><speaker>Θεαίτητος</speaker><p>οὔκ, ἀλλὰ τῆς αὐτῆς.</p></sp><sp><speaker>Σωκράτης</speaker><p>εἰς γυναῖκα δέ, ὦ φίλε, ἄλλην μὲν οἴει τοῦ τοιούτου, ἄλλην δὲ συγκομιδῆς;</p></sp><sp><speaker>Θεαίτητος</speaker><p>οὔκουν εἰκός γε.
<milestone unit="page" n="150"/><milestone unit="section" n="150a"/></p></sp><sp><speaker>Σωκράτης</speaker><p>οὐ γάρ. ἀλλὰ διὰ τὴν ἄδικόν τε καὶ ἄτεχνον συναγωγὴν ἀνδρὸς καὶ γυναικός, ᾗ δὴ προαγωγία ὄνομα, φεύγουσι καὶ τὴν προμνηστικὴν ἅτε σεμναὶ οὖσαι αἱ μαῖαι, φοβούμεναι μὴ εἰς ἐκείνην τὴν αἰτίαν διὰ ταύτην ἐμπέσωσιν· ἐπεὶ ταῖς γε ὄντως μαίαις μόναις που προσήκει καὶ προμνήσασθαι ὀρθῶς.</p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>τὸ μὲν τοίνυν τῶν μαιῶν τοσοῦτον, ἔλαττον δὲ τοῦ ἐμοῦ δράματος. οὐ γὰρ πρόσεστι γυναιξὶν ἐνίοτε μὲν
<milestone unit="section" n="150b"/>εἴδωλα τίκτειν, ἔστι δ’ ὅτε ἀληθινά, τοῦτο δὲ μὴ ῥᾴδιον εἶναι διαγνῶναι. εἰ γὰρ προσῆν, μέγιστόν τε καὶ κάλλιστον ἔργον ἦν ἂν ταῖς μαίαις τὸ κρίνειν τὸ ἀληθές τε καὶ μή· ἢ οὐκ οἴει;</p></sp><sp><speaker>Θεαίτητος</speaker><p>ἔγωγε.</p></sp><sp><speaker>Σωκράτης</speaker><p>τῇ δέ γ’ ἐμῇ τέχνῃ τῆς μαιεύσεως τὰ μὲν ἄλλα ὑπάρχει ὅσα ἐκείναις, διαφέρει δὲ τῷ τε ἄνδρας ἀλλὰ μὴ γυναῖκας μαιεύεσθαι καὶ τῷ τὰς ψυχὰς αὐτῶν τικτούσας ἐπισκοπεῖν ἀλλὰ μὴ τὰ σώματα. μέγιστον δὲ τοῦτ’ ἔνι
<milestone unit="section" n="150c"/>τῇ ἡμετέρᾳ τέχνῃ, βασανίζειν δυνατὸν εἶναι παντὶ τρόπῳ πότερον εἴδωλον καὶ ψεῦδος ἀποτίκτει τοῦ νέου ἡ διάνοια ἢ γόνιμόν τε καὶ ἀληθές. ἐπεὶ τόδε γε καὶ ἐμοὶ ὑπάρχει ὅπερ ταῖς μαίαις· ἄγονός εἰμι σοφίας, καὶ ὅπερ ἤδη πολλοί μοι ὠνείδισαν, ὡς τοὺς μὲν ἄλλους ἐρωτῶ, αὐτὸς δὲ οὐδὲν ἀποφαίνομαι περὶ οὐδενὸς διὰ τὸ μηδὲν ἔχειν σοφόν, ἀληθὲς ὀνειδίζουσιν. τὸ δὲ αἴτιον τούτου τόδε· μαιεύεσθαί με ὁ θεὸς ἀναγκάζει, γεννᾶν δὲ ἀπεκώλυσεν. εἰμὶ δὴ οὖν αὐτὸς
<milestone unit="section" n="150d"/>μὲν οὐ πάνυ τι σοφός, οὐδέ τί μοι ἔστιν εὕρημα τοιοῦτον γεγονὸς τῆς ἐμῆς ψυχῆς ἔκγονον· οἱ δ’ ἐμοὶ συγγιγνόμενοι τὸ μὲν πρῶτον φαίνονται ἔνιοι μὲν καὶ πάνυ ἀμαθεῖς, πάντες δὲ προϊούσης τῆς συνουσίας, οἷσπερ ἂν ὁ θεὸς παρείκῃ, θαυμαστὸν ὅσον ἐπιδιδόντες, ὡς αὑτοῖς τε καὶ τοῖς ἄλλοις δοκοῦσι· καὶ τοῦτο ἐναργὲς ὅτι παρ’ ἐμοῦ οὐδὲν πώποτε μαθόντες, ἀλλ’ αὐτοὶ παρ’ αὑτῶν πολλὰ καὶ καλὰ εὑρόντες τε καὶ τεκόντες. τῆς μέντοι μαιείας ὁ θεός τε καὶ ἐγὼ
<milestone unit="section" n="150e"/>αἴτιος. ὧδε δὲ δῆλον· πολλοὶ ἤδη τοῦτο ἀγνοήσαντες καὶ ἑαυτοὺς αἰτιασάμενοι, ἐμοῦ δὲ καταφρονήσαντες, ἢ αὐτοὶ ἢ ὑπ’ ἄλλων πεισθέντες ἀπῆλθον πρῳαίτερον τοῦ δέοντος, ἀπελθόντες δὲ τά τε λοιπὰ ἐξήμβλωσαν διὰ πονηρὰν συνουσίαν καὶ τὰ ὑπ’ ἐμοῦ μαιευθέντα κακῶς τρέφοντες ἀπώλεσαν, ψευδῆ καὶ εἴδωλα περὶ πλείονος ποιησάμενοι τοῦ ἀληθοῦς, τελευτῶντες δ’ αὑτοῖς τε καὶ τοῖς ἄλλοις
<milestone unit="page" n="151"/><milestone unit="section" n="151a"/>ἔδοξαν ἀμαθεῖς εἶναι. ὧν εἷς γέγονεν Ἀριστείδης ὁ Λυσιμάχου καὶ ἄλλοι πάνυ πολλοί· οὕς, ὅταν πάλιν ἔλθωσι δεόμενοι τῆς ἐμῆς συνουσίας καὶ θαυμαστὰ δρῶντες, ἐνίοις μὲν τὸ γιγνόμενόν μοι δαιμόνιον ἀποκωλύει συνεῖναι, ἐνίοις δὲ ἐᾷ, καὶ πάλιν οὗτοι ἐπιδιδόασι. πάσχουσι δὲ δὴ οἱ ἐμοὶ συγγιγνόμενοι καὶ τοῦτο ταὐτὸν ταῖς τικτούσαις· ὠδίνουσι γὰρ καὶ ἀπορίας ἐμπίμπλανται νύκτας τε καὶ ἡμέρας πολὺ μᾶλλον ἢ ’κεῖναι· ταύτην δὲ τὴν ὠδῖνα ἐγείρειν τε καὶ
<milestone unit="section" n="151b"/>ἀποπαύειν ἡ ἐμὴ τέχνη δύναται. καὶ οὗτοι μὲν δὴ οὕτως. ἐνίοις δέ, ὦ Θεαίτητε, οἳ ἄν μοι μὴ δόξωσί πως ἐγκύμονες εἶναι, γνοὺς ὅτι οὐδὲν ἐμοῦ δέονται, πάνυ εὐμενῶς προμνῶμαι καί, σὺν θεῷ εἰπεῖν, πάνυ ἱκανῶς τοπάζω οἷς ἂν συγγενόμενοι ὄναιντο· ὧν πολλοὺς μὲν δὴ ἐξέδωκα προδίκῳ, πολλοὺς δὲ ἄλλοις σοφοῖς τε καὶ θεσπεσίοις ἀνδράσι. ταῦτα δή σοι, ὦ ἄριστε, ἕνεκα τοῦδε ἐμήκυνα· ὑποπτεύω σε, ὥσπερ καὶ αὐτὸς οἴει, ὠδίνειν τι κυοῦντα ἔνδον. προσφέρου οὖν
<milestone unit="section" n="151c"/>πρός με ὡς πρὸς μαίας ὑὸν καὶ αὐτὸν μαιευτικόν, καὶ ἃ ἂν ἐρωτῶ προθυμοῦ ὅπως οἷός τ’ εἶ οὕτως ἀποκρίνασθαι· καὶ ἐὰν ἄρα σκοπούμενός τι ὧν ἂν λέγῃς ἡγήσωμαι εἴδωλον καὶ μὴ ἀληθές, εἶτα ὑπεξαιρῶμαι καὶ ἀποβάλλω, μὴ ἀγρίαινε ὥσπερ αἱ πρωτοτόκοι περὶ τὰ παιδία. πολλοὶ γὰρ ἤδη, ὦ θαυμάσιε, πρός με οὕτω διετέθησαν, ὥστε ἀτεχνῶς δάκνειν ἕτοιμοι εἶναι, ἐπειδάν τινα λῆρον αὐτῶν ἀφαιρῶμαι, καὶ οὐκ οἴονταί με εὐνοίᾳ τοῦτο ποιεῖν, πόρρω ὄντες τοῦ εἰδέναι ὅτι
<milestone unit="section" n="151d"/>οὐδεὶς θεὸς δύσνους ἀνθρώποις, οὐδ’ ἐγὼ δυσνοίᾳ τοιοῦτον οὐδὲν δρῶ, ἀλλά μοι ψεῦδός τε συγχωρῆσαι καὶ ἀληθὲς ἀφανίσαι οὐδαμῶς θέμις. πάλιν δὴ οὖν ἐξ ἀρχῆς, ὦ Θεαίτητε, ὅτι ποτ’ ἐστὶν ἐπιστήμη, πειρῶ λέγειν· ὡς δ’ οὐχ οἷός τ’ εἶ, μηδέποτ’ εἴπῃς. ἐὰν γὰρ θεὸς ἐθέλῃ καὶ ἀνδρίζῃ, οἷός τ’ ἔσῃ.</p></sp><sp><speaker>Θεαίτητος</speaker><p>ἀλλὰ μέντοι, ὦ Σώκρατες, σοῦ γε οὕτω παρακελευομένου αἰσχρὸν μὴ οὐ παντὶ τρόπῳ προθυμεῖσθαι ὅτι
<milestone unit="section" n="151e"/>τις ἔχει λέγειν. δοκεῖ οὖν μοι ὁ ἐπιστάμενός τι αἰσθάνεσθαι τοῦτο ὃ ἐπίσταται, καὶ ὥς γε νυνὶ φαίνεται, οὐκ ἄλλο τί ἐστιν ἐπιστήμη ἢ αἴσθησις.</p></sp><sp><speaker>Σωκράτης</speaker><p>εὖ γε καὶ γενναίως, ὦ παῖ· χρὴ γὰρ οὕτως ἀποφαινόμενον λέγειν. ἀλλὰ φέρε δὴ αὐτὸ κοινῇ σκεψώμεθα, γόνιμον ἢ ἀνεμιαῖον τυγχάνει ὄν. αἴσθησις, φῄς, ἐπιστήμη;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>κινδυνεύεις μέντοι λόγον οὐ φαῦλον εἰρηκέναι περὶ
<milestone unit="page" n="152"/><milestone unit="section" n="152a"/>ἐπιστήμης, ἀλλ’ ὃν ἔλεγε καὶ Πρωταγόρας. τρόπον δέ τινα ἄλλον εἴρηκε τὰ αὐτὰ ταῦτα. φησὶ γάρ που &ldquo;πάντων χρημάτων μέτρον&rdquo; ἄνθρωπον εἶναι, &ldquo;τῶν μὲν ὄντων ὡς ἔστι, τῶν δὲ μὴ ὄντων ὡς οὐκ ἔστιν.&rdquo; ἀνέγνωκας γάρ που;</p></sp><sp><speaker>Θεαίτητος</speaker><p>ἀνέγνωκα καὶ πολλάκις.</p></sp><sp><speaker>Σωκράτης</speaker><p>οὐκοῦν οὕτω πως λέγει, ὡς οἷα μὲν ἕκαστα ἐμοὶ φαίνεται τοιαῦτα μὲν ἔστιν ἐμοί, οἷα δὲ σοί, τοιαῦτα δὲ αὖ σοί· ἄνθρωπος δὲ σύ τε κἀγώ;</p></sp><sp><speaker>Θεαίτητος</speaker><p>λέγει γὰρ οὖν οὕτω.
<milestone unit="section" n="152b"/></p></sp><sp><speaker>Σωκράτης</speaker><p>εἰκὸς μέντοι σοφὸν ἄνδρα μὴ ληρεῖν· ἐπακολουθήσωμεν οὖν αὐτῷ. ἆρ’ οὐκ ἐνίοτε πνέοντος ἀνέμου τοῦ αὐτοῦ ὁ μὲν ἡμῶν ῥιγῷ, ὁ δ’ οὔ; καὶ ὁ μὲν ἠρέμα, ὁ δὲ σφόδρα;</p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Σωκράτης</speaker><p>πότερον οὖν τότε αὐτὸ ἐφ’ ἑαυτοῦ τὸ πνεῦμα ψυχρὸν ἢ οὐ ψυχρὸν φήσομεν; ἢ πεισόμεθα τῷ Πρωταγόρᾳ ὅτι τῷ μὲν ῥιγῶντι ψυχρόν, τῷ δὲ μὴ οὔ;</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>οὐκοῦν καὶ φαίνεται οὕτω ἑκατέρῳ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τὸ δέ γε &ldquo;φαίνεται&rdquo; αἰσθάνεσθαί ἐστιν;</p></sp><sp><speaker>Θεαίτητος</speaker><p>ἔστιν γάρ.
<milestone unit="section" n="152c"/></p></sp><sp><speaker>Σωκράτης</speaker><p>φαντασία ἄρα καὶ αἴσθησις ταὐτὸν ἔν τε θερμοῖς καὶ πᾶσι τοῖς τοιούτοις. οἷα γὰρ αἰσθάνεται ἕκαστος, τοιαῦτα ἑκάστῳ καὶ κινδυνεύει εἶναι.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>αἴσθησις ἄρα τοῦ ὄντος ἀεί ἐστιν καὶ ἀψευδὲς ὡς ἐπιστήμη οὖσα.</p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>ἆρ’ οὖν πρὸς Χαρίτων πάσσοφός τις ἦν ὁ Πρωταγόρας, καὶ τοῦτο ἡμῖν μὲν ᾐνίξατο τῷ πολλῷ συρφετῷ, τοῖς δὲ μαθηταῖς ἐν ἀπορρήτῳ τὴν ἀλήθειαν ἔλεγεν;
<milestone unit="section" n="152d"/></p></sp><sp><speaker>Θεαίτητος</speaker><p>πῶς δή, ὦ Σώκρατες, τοῦτο λέγεις;</p></sp><sp><speaker>Σωκράτης</speaker><p>ἐγὼ ἐρῶ καὶ μάλ’ οὐ φαῦλον λόγον, ὡς ἄρα ἓν μὲν αὐτὸ καθ’ αὑτὸ οὐδέν ἐστιν, οὐδ’ ἄν τι προσείποις ὀρθῶς οὐδ’ ὁποιονοῦν τι, ἀλλ’ ἐὰν ὡς μέγα προσαγορεύῃς, καὶ σμικρὸν φανεῖται, καὶ ἐὰν βαρύ, κοῦφον, σύμπαντά τε οὕτως, ὡς μηδενὸς ὄντος ἑνὸς μήτε τινὸς μήτε ὁποιουοῦν· ἐκ δὲ δὴ φορᾶς τε καὶ κινήσεως καὶ κράσεως πρὸς ἄλληλα γίγνεται πάντα ἃ δή φαμεν εἶναι, οὐκ ὀρθῶς προσαγορεύοντες·
    <milestone unit="section" n="152e"/>ἔστι μὲν γὰρ οὐδέποτ’ οὐδέν, ἀεὶ δὲ γίγνεται. καὶ περὶ τούτου πάντες ἑξῆς οἱ σοφοὶ πλὴν Παρμενίδου συμφερέσθων, Πρωταγόρας τε καὶ Ἡράκλειτος καὶ Ἐμπεδοκλῆς, καὶ τῶν ποιητῶν οἱ ἄκροι τῆς ποιήσεως ἑκατέρας, κωμῳδίας μὲν Ἐπίχαρμος, τραγῳδίας δὲ Ὅμηρος, &amp;lt;ὃς&amp;gt; εἰπών&mdash;<quote type="verse"><l met="dactylic">Ὠκεανόν τε θεῶν γένεσιν καὶ μητέρα Τηθύν</l></quote><bibl n="Hom. Il. 14.201">Hom. Il. 14.201, 302.</bibl>πάντα εἴρηκεν ἔκγονα ῥοῆς τε καὶ κινήσεως· ἢ οὐ δοκεῖ τοῦτο λέγειν;</p></sp><sp><speaker>Θεαίτητος</speaker><p>ἔμοιγε.
<milestone unit="page" n="153"/><milestone unit="section" n="153a"/></p></sp><sp><speaker>Σωκράτης</speaker><p>τίς οὖν ἂν ἔτι πρός γε τοσοῦτον στρατόπεδον καὶ στρατηγὸν Ὅμηρον δύναιτο ἀμφισβητήσας μὴ οὐ καταγέλαστος γενέσθαι;</p></sp><sp><speaker>Θεαίτητος</speaker><p>οὐ ῥᾴδιον, ὦ Σώκρατες.</p></sp><sp><speaker>Σωκράτης</speaker><p>οὐ γάρ, ὦ Θεαίτητε. ἐπεὶ καὶ τάδε τῷ λόγῳ σημεῖα ἱκανά, ὅτι τὸ μὲν εἶναι δοκοῦν καὶ τὸ γίγνεσθαι κίνησις παρέχει, τὸ δὲ μὴ εἶναι καὶ ἀπόλλυσθαι ἡσυχία· τὸ γὰρ θερμόν τε καὶ πῦρ, ὃ δὴ καὶ τἆλλα γεννᾷ καὶ ἐπιτροπεύει, αὐτὸ γεννᾶται ἐκ φορᾶς καὶ τρίψεως· τούτω δὲ κινήσεις. ἢ οὐχ αὗται γενέσεις πυρός;
<milestone unit="section" n="153b"/></p></sp><sp><speaker>Θεαίτητος</speaker><p>αὗται μὲν οὖν.</p></sp><sp><speaker>Σωκράτης</speaker><p>καὶ μὴν τό γε τῶν ζῴων γένος ἐκ τῶν αὐτῶν τούτων φύεται.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Σωκράτης</speaker><p>τί δέ; ἡ τῶν σωμάτων ἕξις οὐχ ὑπὸ ἡσυχίας μὲν καὶ ἀργίας διόλλυται, ὑπὸ γυμνασίων δὲ καὶ κινήσεως ἐπὶ πολὺ σῴζεται;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>ἡ δ’ ἐν τῇ ψυχῇ ἕξις οὐχ ὑπὸ μαθήσεως μὲν καὶ μελέτης, κινήσεων ὄντων, κτᾶταί τε μαθήματα καὶ σῴζεται καὶ γίγνεται βελτίων, ὑπὸ δ’ ἡσυχίας, ἀμελετησίας τε καὶ
<milestone unit="section" n="153c"/>ἀμαθίας οὔσης, οὔτε τι μανθάνει ἅ τε ἂν μάθῃ ἐπιλανθάνεται;</p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Σωκράτης</speaker><p>τὸ μὲν ἄρα ἀγαθὸν κίνησις κατά τε ψυχὴν καὶ κατὰ σῶμα, τὸ δὲ τοὐναντίον;</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>ἔτι οὖν σοι λέγω νηνεμίας τε καὶ γαλήνας καὶ ὅσα τοιαῦτα, ὅτι αἱ μὲν ἡσυχίαι σήπουσι καὶ ἀπολλύασι, τὰ δ’ ἕτερα σῴζει; καὶ ἐπὶ τούτοις τὸν κολοφῶνα, &lsqb;ἀναγκάζω&rsqb; προσβιβάζω τὴν χρυσῆν σειρὰν ὡς οὐδὲν ἄλλο ἢ τὸν ἥλιον
<milestone unit="section" n="153d"/>Ὅμηρος λέγει, καὶ δηλοῖ ὅτι ἕως μὲν ἂν ἡ περιφορὰ ᾖ κινουμένη καὶ ὁ ἥλιος, πάντα ἔστι καὶ σῴζεται τὰ ἐν θεοῖς τε καὶ ἀνθρώποις, εἰ δὲ σταίη τοῦτο ὥσπερ δεθέν, πάντα χρήματ’ ἂν διαφθαρείη καὶ γένοιτ’ ἂν τὸ λεγόμενον ἄνω κάτω πάντα;</p></sp><sp><speaker>Θεαίτητος</speaker><p>ἀλλ’ ἔμοιγε δοκεῖ, ὦ Σώκρατες, ταῦτα δηλοῦν ἅπερ λέγεις.</p></sp><sp><speaker>Σωκράτης</speaker><p>ὑπόλαβε τοίνυν, ὦ ἄριστε, οὑτωσί· κατὰ τὰ ὄμματα πρῶτον, ὃ δὴ καλεῖς χρῶμα λευκόν, μὴ εἶναι αὐτὸ ἕτερόν τι ἔξω τῶν σῶν ὀμμάτων μηδ’ ἐν τοῖς ὄμμασι μηδέ
<milestone unit="section" n="153e"/>τιν’ αὐτῷ χώραν ἀποτάξῃς· ἤδη γὰρ ἂν εἴη τε δήπου ἐν τάξει καὶ μένον καὶ οὐκ ἂν ἐν γενέσει γίγνοιτο.</p></sp><sp><speaker>Θεαίτητος</speaker><p>ἀλλὰ πῶς;</p></sp><sp><speaker>Σωκράτης</speaker><p>ἑπώμεθα τῷ ἄρτι λόγῳ, μηδὲν αὐτὸ καθ’ αὑτὸ ἓν ὂν τιθέντες· καὶ ἡμῖν οὕτω μέλαν τε καὶ λευκὸν καὶ ὁτιοῦν ἄλλο χρῶμα ἐκ τῆς προσβολῆς τῶν ὀμμάτων πρὸς τὴν προσήκουσαν φορὰν φανεῖται γεγενημένον, καὶ ὃ δὴ ἕκαστον
<milestone unit="page" n="154"/><milestone unit="section" n="154a"/>εἶναί φαμεν χρῶμα οὔτε τὸ προσβάλλον οὔτε τὸ προσβαλλόμενον ἔσται, ἀλλὰ μεταξύ τι ἑκάστῳ ἴδιον γεγονός· ἢ σὺ διισχυρίσαιο ἂν ὡς οἷον σοὶ φαίνεται ἕκαστον χρῶμα, τοιοῦτον καὶ κυνὶ καὶ ὁτῳοῦν ζῴῳ;</p></sp><sp><speaker>Θεαίτητος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>τί δέ; ἄλλῳ ἀνθρώπῳ ἆρ’ ὅμοιον καὶ σοὶ φαίνεται ὁτιοῦν; ἔχεις τοῦτο ἰσχυρῶς, ἢ πολὺ μᾶλλον ὅτι οὐδὲ σοὶ αὐτῷ ταὐτὸν διὰ τὸ μηδέποτε ὁμοίως αὐτὸν σεαυτῷ ἔχειν;</p></sp><sp><speaker>Θεαίτητος</speaker><p>τοῦτο μᾶλλόν μοι δοκεῖ ἢ ἐκεῖνο.
<milestone unit="section" n="154b"/></p></sp><sp><speaker>Σωκράτης</speaker><p>οὐκοῦν εἰ μὲν ᾧ παραμετρούμεθα ἢ οὗ ἐφαπτόμεθα μέγα ἢ λευκὸν ἢ θερμὸν ἦν, οὐκ ἄν ποτε ἄλλῳ προσπεσὸν ἄλλο ἂν ἐγεγόνει, αὐτό γε μηδὲν μεταβάλλον· εἰ δὲ αὖ τὸ παραμετρούμενον ἢ ἐφαπτόμενον ἕκαστον ἦν τούτων, οὐκ ἂν αὖ ἄλλου προσελθόντος ἤ τι παθόντος αὐτὸ μηδὲν παθὸν ἄλλο ἂν ἐγένετο. ἐπεὶ νῦν γε, ὦ φίλε, θαυμαστά τε καὶ γελοῖα εὐχερῶς πως ἀναγκαζόμεθα λέγειν, ὡς φαίη ἂν Πρωταγόρας τε καὶ πᾶς ὁ τὰ αὐτὰ ἐκείνῳ ἐπιχειρῶν λέγειν.</p></sp><sp><speaker>Θεαίτητος</speaker><p>πῶς δὴ καὶ ποῖα λέγεις;
<milestone unit="section" n="154c"/></p></sp><sp><speaker>Σωκράτης</speaker><p>σμικρὸν λαβὲ παράδειγμα, καὶ πάντα εἴσῃ ἃ βούλομαι. ἀστραγάλους γάρ που ἕξ, ἂν μὲν τέτταρας αὐτοῖς προσενέγκῃς, πλείους φαμὲν εἶναι τῶν τεττάρων καὶ ἡμιολίους, ἐὰν δὲ δώδεκα, ἐλάττους καὶ ἡμίσεις, καὶ οὐδὲ ἀνεκτὸν ἄλλως λέγειν· ἢ σὺ ἀνέξῃ;</p></sp><sp><speaker>Θεαίτητος</speaker><p>οὐκ ἔγωγε.</p></sp><sp><speaker>Σωκράτης</speaker><p>τί οὖν; ἄν σε Πρωταγόρας ἔρηται ἤ τις ἄλλος· &ldquo;ὦ Θεαίτητε, ἔσθ’ ὅπως τι μεῖζον ἢ πλέον γίγνεται ἄλλως ἢ αὐξηθέν;&rdquo; τί ἀποκρινῇ;</p></sp><sp><speaker>Θεαίτητος</speaker><p>ἐὰν μέν, ὦ Σώκρατες, τὸ δοκοῦν πρὸς τὴν νῦν
<milestone unit="section" n="154d"/>ἐρώτησιν ἀποκρίνωμαι, ὅτι οὐκ ἔστιν· ἐὰν δὲ πρὸς τὴν προτέραν, φυλάττων μὴ ἐναντία εἴπω, ὅτι ἔστιν.</p></sp><sp><speaker>Σωκράτης</speaker><p>εὖ γε νὴ τὴν Ἥραν, ὦ φίλε, καὶ θείως. ἀτάρ, ὡς ἔοικεν, ἐὰν ἀποκρίνῃ ὅτι ἔστιν, Εὐριπίδειόν τι συμβήσεται· ἡ μὲν γὰρ γλῶττα ἀνέλεγκτος ἡμῖν ἔσται, ἡ δὲ φρὴν οὐκ ἀνέλεγκτος.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>οὐκοῦν εἰ μὲν δεινοὶ καὶ σοφοὶ ἐγώ τε καὶ σὺ ἦμεν, πάντα τὰ τῶν φρενῶν ἐξητακότες, ἤδη ἂν τὸ λοιπὸν
<milestone unit="section" n="154e"/>ἐκ περιουσίας ἀλλήλων ἀποπειρώμενοι, συνελθόντες σοφιστικῶς εἰς μάχην τοιαύτην, ἀλλήλων τοὺς λόγους τοῖς λόγοις ἐκρούομεν· νῦν δὲ ἅτε ἰδιῶται πρῶτον βουλησόμεθα θεάσασθαι αὐτὰ πρὸς αὑτὰ τί ποτ’ ἐστὶν ἃ διανοούμεθα, πότερον ἡμῖν ἀλλήλοις συμφωνεῖ ἢ οὐδ’ ὁπωστιοῦν.</p></sp><sp><speaker>Θεαίτητος</speaker><p>πάνυ μὲν οὖν ἔγωγε τοῦτ’ ἂν βουλοίμην.</p></sp><sp><speaker>Σωκράτης</speaker><p>καὶ μὴν ἐγώ. ὅτε δ’ οὕτως ἔχει, ἄλλο τι ἢ ἠρέμα, ὡς πάνυ πολλὴν σχολὴν ἄγοντες, πάλιν ἐπανασκεψόμεθα,
<milestone unit="page" n="155"/><milestone unit="section" n="155a"/>οὐ δυσκολαίνοντες ἀλλὰ τῷ ὄντι ἡμᾶς αὐτοὺς ἐξετάζοντες, ἅττα ποτ’ ἐστὶ ταῦτα τὰ φάσματα ἐν ἡμῖν; ὧν πρῶτον ἐπισκοποῦντες φήσομεν, ὡς ἐγὼ οἶμαι, μηδέποτε μηδὲν ἂν μεῖζον μηδὲ ἔλαττον γενέσθαι μήτε ὄγκῳ μήτε ἀριθμῷ, ἕως ἴσον εἴη αὐτὸ ἑαυτῷ. οὐχ οὕτως;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>δεύτερον δέ γε, ᾧ μήτε προστιθοῖτο μήτε ἀφαιροῖτο, τοῦτο μήτε αὐξάνεσθαί ποτε μήτε φθίνειν, ἀεὶ δὲ ἴσον εἶναι.</p></sp><sp><speaker>Θεαίτητος</speaker><p>κομιδῇ μὲν οὖν.
<milestone unit="section" n="155b"/></p></sp><sp><speaker>Σωκράτης</speaker><p>ἆρ’ οὖν οὐ καὶ τρίτον, ὃ μὴ πρότερον ἦν, ὕστερον ἀλλὰ τοῦτο εἶναι ἄνευ τοῦ γενέσθαι καὶ γίγνεσθαι ἀδύνατον;</p></sp><sp><speaker>Θεαίτητος</speaker><p>δοκεῖ γε δή.</p></sp><sp><speaker>Σωκράτης</speaker><p>ταῦτα δή, οἴομαι, ὁμολογήματα τρία μάχεται αὐτὰ αὑτοῖς ἐν τῇ ἡμετέρᾳ ψυχῇ, ὅταν τὰ περὶ τῶν ἀστραγάλων λέγωμεν, ἢ ὅταν φῶμεν ἐμὲ τηλικόνδε ὄντα, μήτε αὐξηθέντα μήτε τοὐναντίον παθόντα, ἐν ἐνιαυτῷ σοῦ τοῦ νέου νῦν μὲν μείζω εἶναι, ὕστερον δὲ ἐλάττω, μηδὲν τοῦ ἐμοῦ ὄγκου
<milestone unit="section" n="155c"/>ἀφαιρεθέντος ἀλλὰ σοῦ αὐξηθέντος. εἰμὶ γὰρ δὴ ὕστερον ὃ πρότερον οὐκ ἦ, οὐ γενόμενος· ἄνευ γὰρ τοῦ γίγνεσθαι γενέσθαι ἀδύνατον, μηδὲν δὲ ἀπολλὺς τοῦ ὄγκου οὐκ ἄν ποτε ἐγιγνόμην ἐλάττων. καὶ ἄλλα δὴ μυρία ἐπὶ μυρίοις οὕτως ἔχει, εἴπερ καὶ ταῦτα παραδεξόμεθα. ἕπῃ γάρ που, ὦ Θεαίτητε· δοκεῖς γοῦν μοι οὐκ ἄπειρος τῶν τοιούτων εἶναι.</p></sp><sp><speaker>Θεαίτητος</speaker><p>καὶ νὴ τοὺς θεούς γε, ὦ Σώκρατες, ὑπερφυῶς ὡς θαυμάζω τί ποτ’ ἐστὶ ταῦτα, καὶ ἐνίοτε ὡς ἀληθῶς βλέπων εἰς αὐτὰ σκοτοδινιῶ.
<milestone unit="section" n="155d"/></p></sp><sp><speaker>Σωκράτης</speaker><p>Θεόδωρος γάρ, ὦ φίλε, φαίνεται οὐ κακῶς τοπάζειν περὶ τῆς φύσεώς σου. μάλα γὰρ φιλοσόφου τοῦτο τὸ πάθος, τὸ θαυμάζειν· οὐ γὰρ ἄλλη ἀρχὴ φιλοσοφίας ἢ αὕτη, καὶ ἔοικεν ὁ τὴν Ἶριν Θαύμαντος ἔκγονον φήσας οὐ κακῶς γενεαλογεῖν. ἀλλὰ πότερον μανθάνεις ἤδη δι’ ὃ ταῦτα τοιαῦτ’ ἐστὶν ἐξ ὧν τὸν Πρωταγόραν φαμὲν λέγειν, ἢ οὔπω;</p></sp><sp><speaker>Θεαίτητος</speaker><p>οὔπω μοι δοκῶ.</p></sp><sp><speaker>Σωκράτης</speaker><p>χάριν οὖν μοι εἴσῃ ἐάν σοι ἀνδρός, μᾶλλον δὲ ἀνδρῶν ὀνομαστῶν τῆς διανοίας τὴν ἀλήθειαν ἀποκεκρυμμένην
<milestone unit="section" n="155e"/>συνεξερευνήσωμαι αὐτῶν;</p></sp><sp><speaker>Θεαίτητος</speaker><p>πῶς γὰρ οὐκ εἴσομαι, καὶ πάνυ γε πολλήν;</p></sp><sp><speaker>Σωκράτης</speaker><p>ἄθρει δὴ περισκοπῶν μή τις τῶν ἀμυήτων ἐπακούῃ. εἰσὶν δὲ οὗτοι οἱ οὐδὲν ἄλλο οἰόμενοι εἶναι ἢ οὗ ἂν δύνωνται ἀπρὶξ τοῖν χεροῖν λαβέσθαι, πράξεις δὲ καὶ γενέσεις καὶ πᾶν τὸ ἀόρατον οὐκ ἀποδεχόμενοι ὡς ἐν οὐσίας μέρει.</p></sp><sp><speaker>Θεαίτητος</speaker><p>καὶ μὲν δή, ὦ Σώκρατες, σκληρούς γε λέγεις καὶ
<milestone unit="page" n="156"/><milestone unit="section" n="156a"/>ἀντιτύπους ἀνθρώπους.</p></sp><sp><speaker>Σωκράτης</speaker><p>εἰσὶν γάρ, ὦ παῖ, μάλ’ εὖ ἄμουσοι· ἇλλοι δὲ πολὺ κομψότεροι, ὧν μέλλω σοι τὰ μυστήρια λέγειν. ἀρχὴ δέ, ἐξ ἧς καὶ ἃ νυνδὴ ἐλέγομεν πάντα ἤρτηται, ἥδε αὐτῶν, ὡς τὸ πᾶν κίνησις ἦν καὶ ἄλλο παρὰ τοῦτο οὐδέν, τῆς δὲ κινήσεως δύο εἴδη, πλήθει μὲν ἄπειρον ἑκάτερον, δύναμιν δὲ τὸ μὲν ποιεῖν ἔχον, τὸ δὲ πάσχειν. ἐκ δὲ τῆς τούτων ὁμιλίας τε καὶ τρίψεως πρὸς ἄλληλα γίγνεται ἔκγονα πλήθει μὲν
<milestone unit="section" n="156b"/>ἄπειρα, δίδυμα δέ, τὸ μὲν αἰσθητόν, τὸ δὲ αἴσθησις, ἀεὶ συνεκπίπτουσα καὶ γεννωμένη μετὰ τοῦ αἰσθητοῦ. αἱ μὲν οὖν αἰσθήσεις τὰ τοιάδε ἡμῖν ἔχουσιν ὀνόματα, ὄψεις τε καὶ ἀκοαὶ καὶ ὀσφρήσεις καὶ ψύξεις τε καὶ καύσεις καὶ ἡδοναί γε δὴ καὶ λῦπαι καὶ ἐπιθυμίαι καὶ φόβοι κεκλημέναι καὶ ἄλλαι, ἀπέραντοι μὲν αἱ ἀνώνυμοι, παμπληθεῖς δὲ αἱ ὠνομασμέναι· τὸ δ’ αὖ αἰσθητὸν γένος τούτων ἑκάσταις ὁμόγονον,
<milestone unit="section" n="156c"/>ὄψεσι μὲν χρώματα παντοδαπαῖς παντοδαπά, ἀκοαῖς δὲ ὡσαύτως φωναί, καὶ ταῖς ἄλλαις αἰσθήσεσι τὰ ἄλλα αἰσθητὰ συγγενῆ γιγνόμενα. τί δὴ οὖν ἡμῖν βούλεται οὗτος ὁ μῦθος, ὦ Θεαίτητε, πρὸς τὰ πρότερα; ἆρα ἐννοεῖς;</p></sp><sp><speaker>Θεαίτητος</speaker><p>οὐ πάνυ, ὦ Σώκρατες.</p></sp><sp><speaker>Σωκράτης</speaker><p>ἀλλ’ ἄθρει ἐάν πως ἀποτελεσθῇ. βούλεται γὰρ δὴ λέγειν ὡς ταῦτα πάντα μὲν ὥσπερ λέγομεν κινεῖται, τάχος δὲ καὶ βραδυτὴς ἔνι τῇ κινήσει αὐτῶν. ὅσον μὲν οὖν βραδύ, ἐν τῷ αὐτῷ καὶ πρὸς τὰ πλησιάζοντα τὴν
<milestone unit="section" n="156d"/>κίνησιν ἴσχει καὶ οὕτω δὴ γεννᾷ, τὰ δὲ γεννώμενα οὕτω δὴ θάττω ἐστίν. φέρεται γὰρ καὶ ἐν φορᾷ αὐτῶν ἡ κίνησις πέφυκεν. ἐπειδὰν οὖν ὄμμα καὶ ἄλλο τι τῶν τούτῳ συμμέτρων πλησιάσαν γεννήσῃ τὴν λευκότητά τε καὶ αἴσθησιν αὐτῇ σύμφυτον, ἃ οὐκ ἄν ποτε ἐγένετο ἑκατέρου ἐκείνων πρὸς ἄλλο ἐλθόντος, τότε δὴ μεταξὺ φερομένων τῆς μὲν
<milestone unit="section" n="156e"/>ὄψεως πρὸς τῶν ὀφθαλμῶν, τῆς δὲ λευκότητος πρὸς τοῦ συναποτίκτοντος τὸ χρῶμα, ὁ μὲν ὀφθαλμὸς ἄρα ὄψεως ἔμπλεως ἐγένετο καὶ ὁρᾷ δὴ τότε καὶ ἐγένετο οὔ τι ὄψις ἀλλ’ ὀφθαλμὸς ὁρῶν, τὸ δὲ συγγεννῆσαν τὸ χρῶμα λευκότητος περιεπλήσθη καὶ ἐγένετο οὐ λευκότης αὖ ἀλλὰ λευκόν, εἴτε ξύλον εἴτε λίθος εἴτε ὁτῳοῦν συνέβη χρῆμα χρωσθῆναι τῷ τοιούτῳ χρώματι. καὶ τἆλλα δὴ οὕτω, σκληρὸν καὶ θερμὸν καὶ πάντα, τὸν αὐτὸν τρόπον ὑποληπτέον, αὐτὸ μὲν καθ’
<milestone unit="page" n="157"/><milestone unit="section" n="157a"/>αὑτὸ μηδὲν εἶναι, ὃ δὴ καὶ τότε ἐλέγομεν, ἐν δὲ τῇ πρὸς ἄλληλα ὁμιλίᾳ πάντα γίγνεσθαι καὶ παντοῖα ἀπὸ τῆς κινήσεως, ἐπεὶ καὶ τὸ ποιοῦν εἶναί τι καὶ τὸ πάσχον αὐτῶν ἐπὶ ἑνὸς νοῆσαι, ὥς φασιν, οὐκ εἶναι παγίως. οὔτε γὰρ ποιοῦν ἐστί τι πρὶν ἂν τῷ πάσχοντι συνέλθῃ, οὔτε πάσχον πρὶν ἂν τῷ ποιοῦντι· τό τέ τινι συνελθὸν καὶ ποιοῦν ἄλλῳ αὖ προσπεσὸν πάσχον ἀνεφάνη. ὥστε ἐξ ἁπάντων τούτων, ὅπερ ἐξ ἀρχῆς ἐλέγομεν, οὐδὲν εἶναι ἓν αὐτὸ καθ’ αὑτό, ἀλλά
<milestone unit="section" n="157b"/>τινι ἀεὶ γίγνεσθαι, τὸ δ’ εἶναι πανταχόθεν ἐξαιρετέον, οὐχ ὅτι ἡμεῖς πολλὰ καὶ ἄρτι ἠναγκάσμεθα ὑπὸ συνηθείας καὶ ἀνεπιστημοσύνης χρῆσθαι αὐτῷ. τὸ δ’ οὐ δεῖ, ὡς ὁ τῶν σοφῶν λόγος, οὔτε τι συγχωρεῖν οὔτε του οὔτ’ ἐμοῦ οὔτε τόδε οὔτ’ ἐκεῖνο οὔτε ἄλλο οὐδὲν ὄνομα ὅτι ἂν ἱστῇ, ἀλλὰ κατὰ φύσιν φθέγγεσθαι γιγνόμενα καὶ ποιούμενα καὶ ἀπολλύμενα καὶ ἀλλοιούμενα· ὡς ἐάν τί τις στήσῃ τῷ λόγῳ, εὐέλεγκτος ὁ τοῦτο ποιῶν. δεῖ δὲ καὶ κατὰ μέρος οὕτω λέγειν καὶ περὶ πολλῶν ἁθροισθέντων, ᾧ δὴ ἁθροίσματι
<milestone unit="section" n="157c"/>ἄνθρωπόν τε τίθενται καὶ λίθον καὶ ἕκαστον ζῷόν τε καὶ εἶδος. ταῦτα δή, ὦ Θεαίτητε, ἆρ’ ἡδέα δοκεῖ σοι εἶναι, καὶ γεύοιο ἂν αὐτῶν ὡς ἀρεσκόντων;</p></sp><sp><speaker>Θεαίτητος</speaker><p>οὐκ οἶδα ἔγωγε, ὦ Σώκρατες· καὶ γὰρ οὐδὲ περὶ σοῦ δύναμαι κατανοῆσαι πότερα δοκοῦντά σοι λέγεις αὐτὰ ἢ ἐμοῦ ἀποπειρᾷ.</p></sp><sp><speaker>Σωκράτης</speaker><p>οὐ μνημονεύεις, ὦ φίλε, ὅτι ἐγὼ μὲν οὔτ’ οἶδα οὔτε ποιοῦμαι τῶν τοιούτων οὐδὲν ἐμόν, ἀλλ’ εἰμὶ αὐτῶν ἄγονος, σὲ δὲ μαιεύομαι καὶ τούτου ἕνεκα ἐπᾴδω τε καὶ παρατίθημι
<milestone unit="section" n="157d"/>ἑκάστων τῶν σοφῶν ἀπογεύσασθαι, ἕως ἂν εἰς φῶς τὸ σὸν δόγμα συνεξαγάγω· ἐξαχθέντος δὲ τότ’ ἤδη σκέψομαι εἴτ’ ἀνεμιαῖον εἴτε γόνιμον ἀναφανήσεται. ἀλλὰ θαρρῶν καὶ καρτερῶν εὖ καὶ ἀνδρείως ἀποκρίνου ἃ ἂν φαίνηταί σοι περὶ ὧν ἂν ἐρωτῶ.</p></sp><sp><speaker>Θεαίτητος</speaker><p>ἐρώτα δή.</p></sp><sp><speaker>Σωκράτης</speaker><p>λέγε τοίνυν πάλιν εἴ σοι ἀρέσκει τὸ μή τι εἶναι ἀλλὰ γίγνεσθαι ἀεὶ ἀγαθὸν καὶ καλὸν καὶ πάντα ἃ ἄρτι διῇμεν.</p></sp><sp><speaker>Θεαίτητος</speaker><p>ἀλλ’ ἔμοιγε, ἐπειδὴ σοῦ ἀκούω οὕτω διεξιόντος, θαυμασίως φαίνεται ὡς ἔχειν λόγον καὶ ὑποληπτέον ᾗπερ διελήλυθας.
<milestone unit="section" n="157e"/></p></sp><sp><speaker>Σωκράτης</speaker><p>μὴ τοίνυν ἀπολίπωμεν ὅσον ἐλλεῖπον αὐτοῦ. λείπεται δὲ ἐνυπνίων τε πέρι καὶ νόσων τῶν τε ἄλλων καὶ μανίας, ὅσα τε παρακούειν ἢ παρορᾶν ἤ τι ἄλλο παραισθάνεσθαι λέγεται. οἶσθα γάρ που ὅτι ἐν πᾶσι τούτοις ὁμολογουμένως ἐλέγχεσθαι δοκεῖ ὃν ἄρτι διῇμεν λόγον,
<milestone unit="page" n="158"/><milestone unit="section" n="158a"/>ὡς παντὸς μᾶλλον ἡμῖν ψευδεῖς αἰσθήσεις ἐν αὐτοῖς γιγνομένας, καὶ πολλοῦ δεῖ τὰ φαινόμενα ἑκάστῳ ταῦτα καὶ εἶναι, ἀλλὰ πᾶν τοὐναντίον οὐδὲν ὧν φαίνεται εἶναι.</p></sp><sp><speaker>Θεαίτητος</speaker><p>ἀληθέστατα λέγεις, ὦ Σώκρατες.</p></sp><sp><speaker>Σωκράτης</speaker><p>τίς δὴ οὖν, ὦ παῖ, λείπεται λόγος τῷ τὴν αἴσθησιν ἐπιστήμην τιθεμένῳ καὶ τὰ φαινόμενα ἑκάστῳ ταῦτα καὶ εἶναι τούτῳ ᾧ φαίνεται;</p></sp><sp><speaker>Θεαίτητος</speaker><p>ἐγὼ μέν, ὦ Σώκρατες, ὀκνῶ εἰπεῖν ὅτι οὐκ ἔχω τί λέγω, διότι μοι νυνδὴ ἐπέπληξας εἰπόντι αὐτό. ἐπεὶ ὡς
<milestone unit="section" n="158b"/>ἀληθῶς γε οὐκ ἂν δυναίμην ἀμφισβητῆσαι ὡς οἱ μαινόμενοι ἢ &lsqb;οἱ&rsqb; ὀνειρώττοντες οὐ ψευδῆ δοξάζουσιν, ὅταν οἱ μὲν θεοὶ αὐτῶν οἴωνται εἶναι, οἱ δὲ πτηνοί τε καὶ ὡς πετόμενοι ἐν τῷ ὕπνῳ διανοῶνται.</p></sp><sp><speaker>Σωκράτης</speaker><p>ἆρ’ οὖν οὐδὲ τὸ τοιόνδε ἀμφισβήτημα ἐννοεῖς περὶ αὐτῶν, μάλιστα δὲ περὶ τοῦ ὄναρ τε καὶ ὕπαρ;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Σωκράτης</speaker><p>ὃ πολλάκις σε οἶμαι ἀκηκοέναι ἐρωτώντων, τί ἄν τις ἔχοι τεκμήριον ἀποδεῖξαι, εἴ τις ἔροιτο νῦν οὕτως ἐν τῷ παρόντι πότερον καθεύδομεν καὶ πάντα ἃ διανοούμεθα ὀνειρώττομεν,
<milestone unit="section" n="158c"/>ἢ ἐγρηγόραμέν τε καὶ ὕπαρ ἀλλήλοις διαλεγόμεθα.</p></sp><sp><speaker>Θεαίτητος</speaker><p>καὶ μήν, ὦ Σώκρατες, ἄπορόν γε ὅτῳ χρὴ ἐπιδεῖξαι τεκμηρίῳ· πάντα γὰρ ὥσπερ ἀντίστροφα τὰ αὐτὰ παρακολουθεῖ. ἅ τε γὰρ νυνὶ διειλέγμεθα οὐδὲν κωλύει καὶ ἐν τῷ ὕπνῳ δοκεῖν ἀλλήλοις διαλέγεσθαι· καὶ ὅταν δὴ ὄναρ ὀνείρατα δοκῶμεν διηγεῖσθαι, ἄτοπος ἡ ὁμοιότης τούτων ἐκείνοις.</p></sp><sp><speaker>Σωκράτης</speaker><p>ὁρᾷς οὖν ὅτι τό γε ἀμφισβητῆσαι οὐ χαλεπόν, ὅτε
<milestone unit="section" n="158d"/>καὶ πότερόν ἐστιν ὕπαρ ἢ ὄναρ ἀμφισβητεῖται, καὶ δὴ ἴσου ὄντος τοῦ χρόνου ὃν καθεύδομεν ᾧ ἐγρηγόραμεν, ἐν ἑκατέρῳ διαμάχεται ἡμῶν ἡ ψυχὴ τὰ ἀεὶ παρόντα δόγματα παντὸς μᾶλλον εἶναι ἀληθῆ, ὥστε ἴσον μὲν χρόνον τάδε φαμὲν ὄντα εἶναι, ἴσον δὲ ἐκεῖνα, καὶ ὁμοίως ἐφ’ ἑκατέροις διισχυριζόμεθα.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Σωκράτης</speaker><p>οὐκοῦν καὶ περὶ νόσων τε καὶ μανιῶν ὁ αὐτὸς λόγος, πλὴν τοῦ χρόνου ὅτι οὐχὶ ἴσος;</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Σωκράτης</speaker><p>τί οὖν; πλήθει χρόνου καὶ ὀλιγότητι τὸ ἀληθὲς ὁρισθήσεται;
<milestone unit="section" n="158e"/></p></sp><sp><speaker>Θεαίτητος</speaker><p>γελοῖον μεντἂν εἴη πολλαχῇ.</p></sp><sp><speaker>Σωκράτης</speaker><p>ἀλλά τι ἄλλο ἔχεις σαφὲς ἐνδείξασθαι ὁποῖα τούτων τῶν δοξασμάτων ἀληθῆ;</p></sp><sp><speaker>Θεαίτητος</speaker><p>οὔ μοι δοκῶ.</p></sp><sp><speaker>Σωκράτης</speaker><p>ἐμοῦ τοίνυν ἄκουε οἷα περὶ αὐτῶν ἂν λέγοιεν οἱ τὰ ἀεὶ δοκοῦντα ὁριζόμενοι τῷ δοκοῦντι εἶναι ἀληθῆ. λέγουσι δέ, ὡς ἐγὼ οἶμαι, οὕτως ἐρωτῶντες· &ldquo;ὦ Θεαίτητε, ὃ ἂν ἕτερον ᾖ παντάπασιν, μή πῄ τινα δύναμιν τὴν αὐτὴν ἕξει τῷ ἑτέρῳ; καὶ μὴ ὑπολάβωμεν τῇ μὲν ταὐτὸν εἶναι ὃ ἐρωτῶμεν τῇ δὲ ἕτερον, ἀλλ’ ὅλως ἕτερον.&rdquo;
<milestone unit="page" n="159"/><milestone unit="section" n="159a"/></p></sp><sp><speaker>Θεαίτητος</speaker><p>ἀδύνατον τοίνυν ταὐτόν τι ἔχειν ἢ ἐν δυνάμει ἢ ἐν ἄλλῳ ὁτῳοῦν, ὅταν ᾖ κομιδῇ ἕτερον.</p></sp><sp><speaker>Σωκράτης</speaker><p>ἆρ’ οὖν οὐ καὶ ἀνόμοιον ἀναγκαῖον τὸ τοιοῦτον ὁμολογεῖν;</p></sp><sp><speaker>Θεαίτητος</speaker><p>ἔμοιγε δοκεῖ.</p></sp><sp><speaker>Σωκράτης</speaker><p>εἰ ἄρα τι συμβαίνει ὅμοιόν τῳ γίγνεσθαι ἢ ἀνόμοιον, εἴτε ἑαυτῷ εἴτε ἄλλῳ, ὁμοιούμενον μὲν ταὐτὸν φήσομεν γίγνεσθαι, ἀνομοιούμενον δὲ ἕτερον;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>οὐκοῦν πρόσθεν ἐλέγομεν ὡς πολλὰ μὲν εἴη τὰ ποιοῦντα καὶ ἄπειρα, ὡσαύτως δέ γε τὰ πάσχοντα;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>καὶ μὴν ὅτι γε ἄλλο ἄλλῳ συμμειγνύμενον καὶ ἄλλῳ οὐ ταὐτὰ ἀλλ’ ἕτερα γεννήσει;
<milestone unit="section" n="159b"/></p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>λέγωμεν δὴ ἐμέ τε καὶ σὲ καὶ τἆλλα ἤδη κατὰ τὸν αὐτὸν λόγον, Σωκράτη ὑγιαίνοντα καὶ Σωκράτη αὖ ἀσθενοῦντα. πότερον ὅμοιον τοῦτ’ ἐκείνῳ ἢ ἀνόμοιον φήσομεν;</p></sp><sp><speaker>Θεαίτητος</speaker><p>ἆρα τὸν ἀσθενοῦντα Σωκράτη, ὅλον τοῦτο λέγεις ὅλῳ ἐκείνῳ, τῷ ὑγιαίνοντι Σωκράτει;</p></sp><sp><speaker>Σωκράτης</speaker><p>κάλλιστα ὑπέλαβες· αὐτὸ τοῦτο λέγω.</p></sp><sp><speaker>Θεαίτητος</speaker><p>ἀνόμοιον δήπου.</p></sp><sp><speaker>Σωκράτης</speaker><p>καὶ ἕτερον ἄρα οὕτως ὥσπερ ἀνόμοιον;</p></sp><sp><speaker>Θεαίτητος</speaker><p>ἀνάγκη.
<milestone unit="section" n="159c"/></p></sp><sp><speaker>Σωκράτης</speaker><p>καὶ καθεύδοντα δὴ καὶ πάντα ἃ νυνδὴ διήλθομεν, ὡσαύτως φήσεις;</p></sp><sp><speaker>Θεαίτητος</speaker><p>ἔγωγε.</p></sp><sp><speaker>Σωκράτης</speaker><p>ἕκαστον δὴ τῶν πεφυκότων τι ποιεῖν, ἄλλο τι, ὅταν μὲν λάβῃ ὑγιαίνοντα Σωκράτη, ὡς ἑτέρῳ μοι χρήσεται, ὅταν δὲ ἀσθενοῦντα, ὡς ἑτέρῳ;</p></sp><sp><speaker>Θεαίτητος</speaker><p>τί δ’ οὐ μέλλει;</p></sp><sp><speaker>Σωκράτης</speaker><p>καὶ ἕτερα δὴ ἐφ’ ἑκατέρου γεννήσομεν ἐγώ τε ὁ πάσχων καὶ ἐκεῖνο τὸ ποιοῦν;</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>ὅταν δὴ οἶνον πίνω ὑγιαίνων, ἡδύς μοι φαίνεται καὶ γλυκύς;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>ἐγέννησε γὰρ δὴ ἐκ τῶν προωμολογημένων τό τε
<milestone unit="section" n="159d"/>ποιοῦν καὶ τὸ πάσχον γλυκύτητά τε καὶ αἴσθησιν, ἅμα φερόμενα ἀμφότερα, καὶ ἡ μὲν αἴσθησις πρὸς τοῦ πάσχοντος οὖσα αἰσθανομένην τὴν γλῶτταν ἀπηργάσατο, ἡ δὲ γλυκύτης πρὸς τοῦ οἴνου περὶ αὐτὸν φερομένη γλυκὺν τὸν οἶνον τῇ ὑγιαινούσῃ γλώττῃ ἐποίησεν καὶ εἶναι καὶ φαίνεσθαι.</p></sp><sp><speaker>Θεαίτητος</speaker><p>πάνυ μὲν οὖν τὰ πρότερα ἡμῖν οὕτως ὡμολόγητο.</p></sp><sp><speaker>Σωκράτης</speaker><p>ὅταν δὲ ἀσθενοῦντα, ἄλλο τι πρῶτον μὲν τῇ ἀληθείᾳ οὐ τὸν αὐτὸν ἔλαβεν; ἀνομοίῳ γὰρ δὴ προσῆλθεν.</p></sp><sp><speaker>Θεαίτητος</speaker><p>ναί.
<milestone unit="section" n="159e"/></p></sp><sp><speaker>Σωκράτης</speaker><p>ἕτερα δὴ αὖ ἐγεννησάτην ὅ τε τοιοῦτος Σωκράτης καὶ ἡ τοῦ οἴνου πόσις, περὶ μὲν τὴν γλῶτταν αἴσθησιν πικρότητος, περὶ δὲ τὸν οἶνον γιγνομένην καὶ φερομένην πικρότητα, καὶ τὸν μὲν οὐ πικρότητα ἀλλὰ πικρόν, ἐμὲ δὲ οὐκ αἴσθησιν ἀλλ’ αἰσθανόμενον;</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Σωκράτης</speaker><p>οὔκουν ἐγώ τε οὐδὲν ἄλλο ποτὲ γενήσομαι οὕτως αἰσθανόμενος· τοῦ γὰρ ἄλλου ἄλλη αἴσθησις, καὶ ἀλλοῖον
<milestone unit="page" n="160"/><milestone unit="section" n="160a"/>καὶ ἄλλον ποιεῖ τὸν αἰσθανόμενον· οὔτ’ ἐκεῖνο τὸ ποιοῦν ἐμὲ μήποτ’ ἄλλῳ συνελθὸν ταὐτὸν γεννῆσαν τοιοῦτον γένηται· ἀπὸ γὰρ ἄλλου ἄλλο γεννῆσαν ἀλλοῖον γενήσεται.</p></sp><sp><speaker>Θεαίτητος</speaker><p>ἔστι ταῦτα.</p></sp><sp><speaker>Σωκράτης</speaker><p>οὐδὲ μὴν ἔγωγε ἐμαυτῷ τοιοῦτος, ἐκεῖνό τε ἑαυτῷ τοιοῦτον γενήσεται.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Σωκράτης</speaker><p>ἀνάγκη δέ γε ἐμέ τε τινὸς γίγνεσθαι, ὅταν αἰσθανόμενος γίγνωμαι· αἰσθανόμενον γάρ, μηδενὸς δὲ αἰσθανόμενον,
<milestone unit="section" n="160b"/>ἀδύνατον γίγνεσθαι· ἐκεῖνό τε τινὶ γίγνεσθαι, ὅταν γλυκὺ ἢ πικρὸν ἤ τι τοιοῦτον γίγνηται· γλυκὺ γάρ, μηδενὶ δὲ γλυκὺ ἀδύνατον γενέσθαι.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Σωκράτης</speaker><p>λείπεται δὴ οἶμαι ἡμῖν ἀλλήλοις, εἴτ’ ἐσμέν, εἶναι, εἴτε γιγνόμεθα, γίγνεσθαι, ἐπείπερ ἡμῶν ἡ ἀνάγκη τὴν οὐσίαν συνδεῖ μέν, συνδεῖ δὲ οὐδενὶ τῶν ἄλλων οὐδ’ αὖ ἡμῖν αὐτοῖς. ἀλλήλοις δὴ λείπεται συνδεδέσθαι. ὥστε εἴτε τις εἶναί τι ὀνομάζει, τινὶ εἶναι ἢ τινὸς ἢ πρός τι ῥητέον αὐτῷ, εἴτε γίγνεσθαι· αὐτὸ δὲ ἐφ’ αὑτοῦ τι ἢ ὂν ἢ γιγνόμενον οὔτε
<milestone unit="section" n="160c"/>αὐτῷ λεκτέον οὔτ’ ἄλλου λέγοντος ἀποδεκτέον, ὡς ὁ λόγος ὃν διεληλύθαμεν σημαίνει.</p></sp><sp><speaker>Θεαίτητος</speaker><p>παντάπασι μὲν οὖν, ὦ Σώκρατες.</p></sp><sp><speaker>Σωκράτης</speaker><p>οὐκοῦν ὅτε δὴ τὸ ἐμὲ ποιοῦν ἐμοί ἐστιν καὶ οὐκ ἄλλῳ, ἐγὼ καὶ αἰσθάνομαι αὐτοῦ, ἄλλος δ’ οὔ;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Σωκράτης</speaker><p>ἀληθὴς ἄρα ἐμοὶ ἡ ἐμὴ αἴσθησις&mdash;τῆς γὰρ ἐμῆς οὐσίας ἀεί ἐστιν&mdash;καὶ ἐγὼ κριτὴς κατὰ τὸν Πρωταγόραν τῶν τε ὄντων ἐμοὶ ὡς ἔστι, καὶ τῶν μὴ ὄντων ὡς οὐκ ἔστιν.</p></sp><sp><speaker>Θεαίτητος</speaker><p>ἔοικεν.
<milestone unit="section" n="160d"/></p></sp><sp><speaker>Σωκράτης</speaker><p>πῶς ἂν οὖν ἀψευδὴς ὢν καὶ μὴ πταίων τῇ διανοίᾳ περὶ τὰ ὄντα ἢ γιγνόμενα οὐκ ἐπιστήμων ἂν εἴην ὧνπερ αἰσθητής;</p></sp><sp><speaker>Θεαίτητος</speaker><p>οὐδαμῶς ὅπως οὔ.</p></sp><sp><speaker>Σωκράτης</speaker><p>παγκάλως ἄρα σοι εἴρηται ὅτι ἐπιστήμη οὐκ ἄλλο τί ἐστιν ἢ αἴσθησις, καὶ εἰς ταὐτὸν συμπέπτωκεν, κατὰ μὲν Ὅμηρον καὶ Ἡράκλειτον καὶ πᾶν τὸ τοιοῦτον φῦλον οἷον ῥεύματα κινεῖσθαι τὰ πάντα, κατὰ δὲ Πρωταγόραν τὸν σοφώτατον πάντων χρημάτων ἄνθρωπον μέτρον εἶναι, κατὰ
<milestone unit="section" n="160e"/>δὲ Θεαίτητον τούτων οὕτως ἐχόντων αἴσθησιν ἐπιστήμην γίγνεσθαι. ἦ γάρ, ὦ Θεαίτητε; φῶμεν τοῦτο σὸν μὲν εἶναι οἷον νεογενὲς παιδίον, ἐμὸν δὲ μαίευμα; ἢ πῶς λέγεις;</p></sp><sp><speaker>Θεαίτητος</speaker><p>οὕτως ἀνάγκη, ὦ Σώκρατες.</p></sp><sp><speaker>Σωκράτης</speaker><p>τοῦτο μὲν δή, ὡς ἔοικεν, μόλις ποτὲ ἐγεννήσαμεν, ὅτι δή ποτε τυγχάνει ὄν. μετὰ δὲ τὸν τόκον τὰ ἀμφιδρόμια αὐτοῦ ὡς ἀληθῶς ἐν κύκλῳ περιθρεκτέον τῷ λόγῳ, σκοπουμένους μὴ λάθῃ ἡμᾶς οὐκ ἄξιον ὂν τροφῆς τὸ γιγνόμενον,
<milestone unit="page" n="161"/><milestone unit="section" n="161a"/>ἀλλὰ ἀνεμιαῖόν τε καὶ ψεῦδος. ἢ σὺ οἴει πάντως δεῖν τό γε σὸν τρέφειν καὶ μὴ ἀποτιθέναι, ἢ καὶ ἀνέξῃ ἐλεγχόμενον ὁρῶν, καὶ οὐ σφόδρα χαλεπανεῖς ἐάν τις σοῦ ὡς πρωτοτόκου αὐτὸ ὑφαιρῇ;</p></sp><sp><speaker>Θεόδωρος</speaker><p>ἀνέξεται, ὦ Σώκρατες, Θεαίτητος· οὐδαμῶς γὰρ δύσκολος. ἀλλὰ πρὸς θεῶν εἰπὲ ᾗ αὖ οὐχ οὕτως ἔχει;</p></sp><sp><speaker>Σωκράτης</speaker><p>φιλόλογός γ’ εἶ ἀτεχνῶς καὶ χρηστός, ὦ Θεόδωρε, ὅτι με οἴει λόγων τινὰ εἶναι θύλακον καὶ ῥᾳδίως ἐξελόντα
<milestone unit="section" n="161b"/>ἐρεῖν ὡς οὐκ αὖ ἔχει οὕτω ταῦτα· τὸ δὲ γιγνόμενον οὐκ ἐννοεῖς, ὅτι οὐδεὶς τῶν λόγων ἐξέρχεται παρ’ ἐμοῦ ἀλλ’ ἀεὶ παρὰ τοῦ ἐμοὶ προσδιαλεγομένου, ἐγὼ δὲ οὐδὲν ἐπίσταμαι πλέον πλὴν βραχέος, ὅσον λόγον παρ’ ἑτέρου σοφοῦ λαβεῖν καὶ ἀποδέξασθαι μετρίως. καὶ νῦν τοῦτο παρὰ τοῦδε πειράσομαι, οὔ τι αὐτὸς εἰπεῖν.</p></sp><sp><speaker>Θεόδωρος</speaker><p>σὺ κάλλιον, ὦ Σώκρατες, λέγεις· καὶ ποίει οὕτως.</p></sp><sp><speaker>Σωκράτης</speaker><p>οἶσθ’ οὖν, ὦ Θεόδωρε, ὃ θαυμάζω τοῦ ἑταίρου σου Πρωταγόρου;
<milestone unit="section" n="161c"/></p></sp><sp><speaker>Θεόδωρος</speaker><p>τὸ ποῖον;</p></sp><sp><speaker>Σωκράτης</speaker><p>τὰ μὲν ἄλλα μοι πάνυ ἡδέως εἴρηκεν, ὡς τὸ δοκοῦν ἑκάστῳ τοῦτο καὶ ἔστιν· τὴν δ’ ἀρχὴν τοῦ λόγου τεθαύμακα, ὅτι οὐκ εἶπεν ἀρχόμενος τῆς Ἀληθείας ὅτι &ldquo;πάντων χρημάτων μέτρον ἐστὶν ὗς&rdquo; ἢ &ldquo;κυνοκέφαλος&rdquo; ἤ τι ἄλλο ἀτοπώτερον τῶν ἐχόντων αἴσθησιν, ἵνα μεγαλοπρεπῶς καὶ πάνυ καταφρονητικῶς ἤρξατο ἡμῖν λέγειν, ἐνδεικνύμενος ὅτι ἡμεῖς μὲν αὐτὸν ὥσπερ θεὸν ἐθαυμάζομεν ἐπὶ σοφίᾳ, ὁ δ’ ἄρα
<milestone unit="section" n="161d"/>ἐτύγχανεν ὢν εἰς φρόνησιν οὐδὲν βελτίων βατράχου γυρίνου, μὴ ὅτι ἄλλου του ἀνθρώπων. ἢ πῶς λέγωμεν, ὦ Θεόδωρε; εἰ γὰρ δὴ ἑκάστῳ ἀληθὲς ἔσται ὃ ἂν δι’ αἰσθήσεως δοξάζῃ, καὶ μήτε τὸ ἄλλου πάθος ἄλλος βέλτιον διακρινεῖ, μήτε τὴν δόξαν κυριώτερος ἔσται ἐπισκέψασθαι ἕτερος τὴν ἑτέρου ὀρθὴ ἢ ψευδής, ἀλλ’ ὃ πολλάκις εἴρηται, αὐτὸς τὰ αὑτοῦ ἕκαστος μόνος δοξάσει, ταῦτα δὲ πάντα ὀρθὰ καὶ ἀληθῆ, τί δή ποτε, ὦ ἑταῖρε, Πρωταγόρας μὲν σοφός, ὥστε καὶ ἄλλων
<milestone unit="section" n="161e"/>διδάσκαλος ἀξιοῦσθαι δικαίως μετὰ μεγάλων μισθῶν, ἡμεῖς δὲ ἀμαθέστεροί τε καὶ φοιτητέον ἡμῖν ἦν παρ’ ἐκεῖνον, μέτρῳ ὄντι αὐτῷ ἑκάστῳ τῆς αὑτοῦ σοφίας; ταῦτα πῶς μὴ φῶμεν δημούμενον λέγειν τὸν Πρωταγόραν; τὸ δὲ δὴ ἐμόν τε καὶ τῆς ἐμῆς τέχνης τῆς μαιευτικῆς σιγῶ ὅσον γέλωτα ὀφλισκάνομεν, οἶμαι δὲ καὶ σύμπασα ἡ τοῦ διαλέγεσθαι πραγματεία. τὸ γὰρ ἐπισκοπεῖν καὶ ἐπιχειρεῖν ἐλέγχειν τὰς ἀλλήλων φαντασίας τε καὶ δόξας, ὀρθὰς ἑκάστου οὔσας, οὐ μακρὰ
<milestone unit="page" n="162"/><milestone unit="section" n="162a"/>μὲν καὶ διωλύγιος φλυαρία, εἰ ἀληθὴς ἡ Ἀλήθεια Πρωταγόρου ἀλλὰ μὴ παίζουσα ἐκ τοῦ ἀδύτου τῆς βίβλου ἐφθέγξατο;</p></sp><sp><speaker>Θεόδωρος</speaker><p>ὦ Σώκρατες, φίλος ἁνήρ, ὥσπερ σὺ νυνδὴ εἶπες. οὐκ ἂν οὖν δεξαίμην δι’ ἐμοῦ ὁμολογοῦντος ἐλέγχεσθαι Πρωταγόραν, οὐδ’ αὖ σοὶ παρὰ δόξαν ἀντιτείνειν. τὸν οὖν Θεαίτητον πάλιν λαβέ· πάντως καὶ νυνδὴ μάλ’ ἐμμελῶς σοι ἐφαίνετο ὑπακούειν.
<milestone unit="section" n="162b"/></p></sp><sp><speaker>Σωκράτης</speaker><p>ἆρα κἂν εἰς Λακεδαίμονα ἐλθών, ὦ Θεόδωρε, πρὸς τὰς παλαίστρας ἀξιοῖς ἂν ἄλλους θεώμενος γυμνούς, ἐνίους φαύλους, αὐτὸς μὴ ἀντεπιδεικνύναι τὸ εἶδος παραποδυόμενος;</p></sp><sp><speaker>Θεόδωρος</speaker><p>ἀλλὰ τί μὴν δοκεῖς, εἴπερ μέλλοιέν μοι ἐπιτρέψειν καὶ πείσεσθαι; ὥσπερ νῦν οἶμαι ὑμᾶς πείσειν ἐμὲ μὲν ἐᾶν θεᾶσθαι καὶ μὴ ἕλκειν πρὸς τὸ γυμνάσιον σκληρὸν ἤδη ὄντα, τῷ δὲ δὴ νεωτέρῳ τε καὶ ὑγροτέρῳ ὄντι προσπαλαίειν.</p></sp><sp><speaker>Σωκράτης</speaker><p>ἀλλ’ εἰ οὕτως, ὦ Θεόδωρε, σοὶ φίλον, οὐδ’ ἐμοὶ
<milestone unit="section" n="162c"/>ἐχθρόν, φασὶν οἱ παροιμιαζόμενοι. πάλιν δὴ οὖν ἐπὶ τὸν σοφὸν Θεαίτητον ἰτέον. λέγε δή, ὦ Θεαίτητε, πρῶτον μὲν ἃ νυνδὴ διήλθομεν, ἆρα οὐ σὺ θαυμάζεις εἰ ἐξαίφνης οὕτως ἀναφανήσῃ μηδὲν χείρων εἰς σοφίαν ὁτουοῦν ἀνθρώπων ἢ καὶ θεῶν; ἢ ἧττόν τι οἴει τὸ Πρωταγόρειον μέτρον εἰς θεοὺς ἢ εἰς ἀνθρώπους λέγεσθαι;</p></sp><sp><speaker>Θεαίτητος</speaker><p>μὰ Δί’ οὐκ ἔγωγε· καὶ ὅπερ γε ἐρωτᾷς, πάνυ θαυμάζω. ἡνίκα γὰρ διῇμεν ὃν τρόπον λέγοιεν τὸ δοκοῦν
<milestone unit="section" n="162d"/>ἑκάστῳ τοῦτο καὶ εἶναι τῷ δοκοῦντι, πάνυ μοι εὖ ἐφαίνετο λέγεσθαι· νῦν δὲ τοὐναντίον τάχα μεταπέπτωκεν.</p></sp><sp><speaker>Σωκράτης</speaker><p>νέος γὰρ εἶ, ὦ φίλε παῖ· τῆς οὖν δημηγορίας ὀξέως ὑπακούεις καὶ πείθῃ. πρὸς γὰρ ταῦτα ἐρεῖ Πρωταγόρας ἤ τις ἄλλος ὑπὲρ αὐτοῦ· &ldquo;ὦ γενναῖοι παῖδές τε καὶ γέροντες, δημηγορεῖτε συγκαθεζόμενοι, θεούς τε εἰς τὸ μέσον ἄγοντες,
<milestone unit="section" n="162e"/>οὓς ἐγὼ ἔκ τε τοῦ λέγειν καὶ τοῦ γράφειν περὶ αὐτῶν ὡς εἰσὶν ἢ ὡς οὐκ εἰσίν, ἐξαιρῶ, καὶ ἃ οἱ πολλοὶ ἂν ἀποδέχοιντο ἀκούοντες, λέγετε ταῦτα, ὡς δεινὸν εἰ μηδὲν διοίσει εἰς σοφίαν ἕκαστος τῶν ἀνθρώπων βοσκήματος ὁτουοῦν· ἀπόδειξιν δὲ καὶ ἀνάγκην οὐδ’ ἡντινοῦν λέγετε ἀλλὰ τῷ εἰκότι χρῆσθε, ᾧ εἰ ἐθέλοι Θεόδωρος ἢ ἄλλος τις τῶν γεωμετρῶν χρώμενος γεωμετρεῖν, ἄξιος οὐδ’ ἑνὸς μόνου ἂν εἴη. σκοπεῖτε οὖν σύ τε καὶ Θεόδωρος εἰ ἀποδέξεσθε πιθανολογίᾳ τε καὶ εἰκόσι
<milestone unit="page" n="163"/><milestone unit="section" n="163a"/>περὶ τηλικούτων λεγομένους λόγους.&rdquo;</p></sp><sp><speaker>Θεαίτητος</speaker><p>ἀλλ’ οὐ δίκαιον, ὦ Σώκρατες, οὔτε σὺ οὔτε ἂν ἡμεῖς φαῖμεν.</p></sp><sp><speaker>Σωκράτης</speaker><p>ἄλλῃ δὴ σκεπτέον, ὡς ἔοικεν, ὡς ὅ τε σὸς καὶ ὁ Θεοδώρου λόγος.</p></sp><sp><speaker>Θεαίτητος</speaker><p>πάνυ μὲν οὖν ἄλλῃ.</p></sp><sp><speaker>Σωκράτης</speaker><p>τῇδε δὴ σκοπῶμεν εἰ ἄρα ἐστὶν ἐπιστήμη τε καὶ αἴσθησις ταὐτὸν ἢ ἕτερον. εἰς γὰρ τοῦτό που πᾶς ὁ λόγος ἡμῖν ἔτεινεν, καὶ τούτου χάριν τὰ πολλὰ καὶ ἄτοπα ταῦτα ἐκινήσαμεν. οὐ γάρ;</p></sp><sp><speaker>Θεαίτητος</speaker><p>παντάπασι μὲν οὖν.
<milestone unit="section" n="163b"/></p></sp><sp><speaker>Σωκράτης</speaker><p>ἦ οὖν ὁμολογήσομεν, ἃ τῷ ὁρᾶν αἰσθανόμεθα ἢ τῷ ἀκούειν, πάντα ταῦτα ἅμα καὶ ἐπίστασθαι; οἷον τῶν βαρβάρων πρὶν μαθεῖν τὴν φωνὴν πότερον οὐ φήσομεν ἀκούειν ὅταν φθέγγωνται, ἢ ἀκούειν τε καὶ ἐπίστασθαι ἃ λέγουσι; καὶ αὖ γράμματα μὴ ἐπιστάμενοι, βλέποντες εἰς αὐτὰ πότερον οὐχ ὁρᾶν ἢ ἐπίστασθαι εἴπερ ὁρῶμεν διισχυριούμεθα;</p></sp><sp><speaker>Θεαίτητος</speaker><p>αὐτό γε, ὦ Σώκρατες, τοῦτο αὐτῶν, ὅπερ ὁρῶμέν τε καὶ ἀκούομεν, ἐπίστασθαι φήσομεν· τῶν μὲν γὰρ τὸ σχῆμα καὶ τὸ χρῶμα ὁρᾶν τε καὶ ἐπίστασθαι, τῶν δὲ τὴν
<milestone unit="section" n="163c"/>ὀξύτητα καὶ βαρύτητα ἀκούειν τε ἅμα καὶ εἰδέναι· ἃ δὲ οἵ τε γραμματισταὶ περὶ αὐτῶν καὶ οἱ ἑρμηνῆς διδάσκουσιν, οὔτε αἰσθάνεσθαι τῷ ὁρᾶν ἢ ἀκούειν οὔτε ἐπίστασθαι.</p></sp><sp><speaker>Σωκράτης</speaker><p>ἄριστά γ’, ὦ Θεαίτητε, καὶ οὐκ ἄξιόν σοι πρὸς ταῦτα ἀμφισβητῆσαι, ἵνα καὶ αὐξάνῃ. ἀλλ’ ὅρα δὴ καὶ τόδε ἄλλο προσιόν, καὶ σκόπει πῇ αὐτὸ διωσόμεθα.</p></sp><sp><speaker>Θεαίτητος</speaker><p>τὸ ποῖον δή;
<milestone unit="section" n="163d"/></p></sp><sp><speaker>Σωκράτης</speaker><p>τὸ τοιόνδε· εἴ τις ἔροιτο· &ldquo;ἆρα δυνατὸν ὅτου τις ἐπιστήμων γένοιτό ποτε, ἔτι ἔχοντα μνήμην αὐτοῦ τούτου καὶ σῳζόμενον, τότε ὅτε μέμνηται μὴ ἐπίστασθαι αὐτὸ τοῦτο ὃ μέμνηται;&rdquo; μακρολογῶ δέ, ὡς ἔοικε, βουλόμενος ἐρέσθαι εἰ μαθών τίς τι μεμνημένος μὴ οἶδε.</p></sp><sp><speaker>Θεαίτητος</speaker><p>καὶ πῶς, ὦ Σώκρατες; τέρας γὰρ ἂν εἴη ὃ λέγεις.</p></sp><sp><speaker>Σωκράτης</speaker><p>μὴ οὖν ἐγὼ ληρῶ; σκόπει δέ. ἆρα τὸ ὁρᾶν οὐκ αἰσθάνεσθαι λέγεις καὶ τὴν ὄψιν αἴσθησιν;</p></sp><sp><speaker>Θεαίτητος</speaker><p>ἔγωγε.
<milestone unit="section" n="163e"/></p></sp><sp><speaker>Σωκράτης</speaker><p>οὐκοῦν ὁ ἰδών τι ἐπιστήμων ἐκείνου γέγονεν ὃ εἶδεν κατὰ τὸν ἄρτι λόγον;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τί δέ; μνήμην οὐ λέγεις μέντοι τι;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>πότερον οὐδενὸς ἢ τινός;</p></sp><sp><speaker>Θεαίτητος</speaker><p>τινὸς δήπου.</p></sp><sp><speaker>Σωκράτης</speaker><p>οὐκοῦν ὧν ἔμαθε καὶ ὧν ᾔσθετο, τοιουτωνί τινων;</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>ὃ δὴ εἶδέ τις, μέμνηταί που ἐνίοτε;</p></sp><sp><speaker>Θεαίτητος</speaker><p>μέμνηται.</p></sp><sp><speaker>Σωκράτης</speaker><p>ἦ καὶ μύσας; ἢ τοῦτο δράσας ἐπελάθετο;</p></sp><sp><speaker>Θεαίτητος</speaker><p>ἀλλὰ δεινόν, ὦ Σώκρατες, τοῦτό γε φάναι.
<milestone unit="page" n="164"/><milestone unit="section" n="164a"/></p></sp><sp><speaker>Σωκράτης</speaker><p>δεῖ γε μέντοι, εἰ σώσομεν τὸν πρόσθε λόγον· εἰ δὲ μή, οἴχεται.</p></sp><sp><speaker>Θεαίτητος</speaker><p>καὶ ἐγώ, νὴ τὸν Δία, ὑποπτεύω, οὐ μὴν ἱκανῶς γε συννοῶ· ἀλλ’ εἰπὲ πῇ.</p></sp><sp><speaker>Σωκράτης</speaker><p>τῇδε· ὁ μὲν ὁρῶν ἐπιστήμων, φαμέν, τούτου γέγονεν οὗπερ ὁρῶν· ὄψις γὰρ καὶ αἴσθησις καὶ ἐπιστήμη ταὐτὸν ὡμολόγηται.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Σωκράτης</speaker><p>ὁ δέ γε ὁρῶν καὶ ἐπιστήμων γεγονὼς οὗ ἑώρα, ἐὰν μύσῃ, μέμνηται μέν, οὐχ ὁρᾷ δὲ αὐτό. ἦ γάρ;</p></sp><sp><speaker>Θεαίτητος</speaker><p>ναί.
<milestone unit="section" n="164b"/></p></sp><sp><speaker>Σωκράτης</speaker><p>τὸ δέ γε &ldquo;οὐχ ὁρᾷ&rdquo; &ldquo;οὐκ ἐπίσταταί&rdquo; ἐστιν, εἴπερ καὶ τὸ &ldquo;ὁρᾷ&rdquo; &ldquo;ἐπίσταται.&rdquo;</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>συμβαίνει ἄρα, οὗ τις ἐπιστήμων ἐγένετο, ἔτι μεμνημένον αὐτὸν μὴ ἐπίστασθαι, ἐπειδὴ οὐχ ὁρᾷ· ὃ τέρας ἔφαμεν ἂν εἶναι εἰ γίγνοιτο.</p></sp><sp><speaker>Θεαίτητος</speaker><p>ἀληθέστατα λέγεις.</p></sp><sp><speaker>Σωκράτης</speaker><p>τῶν ἀδυνάτων δή τι συμβαίνειν φαίνεται ἐάν τις ἐπιστήμην καὶ αἴσθησιν ταὐτὸν φῇ εἶναι.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>ἄλλο ἄρα ἑκάτερον φατέον.</p></sp><sp><speaker>Θεαίτητος</speaker><p>κινδυνεύει.
<milestone unit="section" n="164c"/></p></sp><sp><speaker>Σωκράτης</speaker><p>τί οὖν δῆτ’ ἂν εἴη ἐπιστήμη; πάλιν ἐξ ἀρχῆς, ὡς ἔοικεν, λεκτέον. καίτοι τί ποτε μέλλομεν, ὦ Θεαίτητε, δρᾶν;</p></sp><sp><speaker>Θεαίτητος</speaker><p>τίνος πέρι;</p></sp><sp><speaker>Σωκράτης</speaker><p>φαινόμεθά μοι ἀλεκτρυόνος ἀγεννοῦς δίκην πρὶν νενικηκέναι ἀποπηδήσαντες ἀπὸ τοῦ λόγου ᾄδειν.</p></sp><sp><speaker>Θεαίτητος</speaker><p>πῶς δή;</p></sp><sp><speaker>Σωκράτης</speaker><p>ἀντιλογικῶς ἐοίκαμεν πρὸς τὰς τῶν ὀνομάτων ὁμολογίας ἀνομολογησάμενοι καὶ τοιούτῳ τινὶ περιγενόμενοι τοῦ λόγου ἀγαπᾶν, καὶ οὐ φάσκοντες ἀγωνισταὶ ἀλλὰ φιλόσοφοι
<milestone unit="section" n="164d"/>εἶναι λανθάνομεν ταὐτὰ ἐκείνοις τοῖς δεινοῖς ἀνδράσιν ποιοῦντες.</p></sp><sp><speaker>Θεαίτητος</speaker><p>οὔπω μανθάνω ὅπως λέγεις.</p></sp><sp><speaker>Σωκράτης</speaker><p>ἀλλ’ ἐγὼ πειράσομαι δηλῶσαι περὶ αὐτῶν ὅ γε δὴ νοῶ. ἠρόμεθα γὰρ δὴ εἰ μαθὼν καὶ μεμνημένος τίς τι μὴ ἐπίσταται, καὶ τὸν ἰδόντα καὶ μύσαντα μεμνημένον ὁρῶντα δὲ οὒ ἀποδείξαντες, οὐκ εἰδότα ἀπεδείξαμεν καὶ ἅμα μεμνημένον· τοῦτο δ’ εἶναι ἀδύνατον. καὶ οὕτω δὴ μῦθος ἀπώλετο ὁ Πρωταγόρειος, καὶ ὁ σὸς ἅμα ὁ τῆς ἐπιστήμης καὶ αἰσθήσεως ὅτι ταὐτόν ἐστιν.
<milestone unit="section" n="164e"/></p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>οὔ τι ἄν, οἶμαι, ὦ φίλε, εἴπερ γε ὁ πατὴρ τοῦ ἑτέρου μύθου ἔζη, ἀλλὰ πολλὰ ἂν ἤμυνε· νῦν δὲ ὀρφανὸν αὐτὸν ἡμεῖς προπηλακίζομεν. καὶ γὰρ οὐδ’ οἱ ἐπίτροποι, οὓς Πρωταγόρας κατέλιπεν, βοηθεῖν ἐθέλουσιν, ὧν Θεόδωρος εἷς ὅδε. ἀλλὰ δὴ αὐτοὶ κινδυνεύσομεν τοῦ δικαίου ἕνεκ’ αὐτῷ βοηθεῖν.</p></sp><sp><speaker>Θεόδωρος</speaker><p>οὐ γὰρ ἐγώ, ὦ Σώκρατες, ἀλλὰ μᾶλλον Καλλίας
<milestone unit="page" n="165"/><milestone unit="section" n="165a"/>ὁ Ἱππονίκου τῶν ἐκείνου ἐπίτροπος· ἡμεῖς δέ πως θᾶττον ἐκ τῶν ψιλῶν λόγων πρὸς τὴν γεωμετρίαν ἀπενεύσαμεν. χάριν γε μέντοι σοὶ ἕξομεν ἐὰν αὐτῷ βοηθῇς.</p></sp><sp><speaker>Σωκράτης</speaker><p>καλῶς λέγεις, ὦ Θεόδωρε. σκέψαι οὖν τήν γ’ ἐμὴν βοήθειαν. τῶν γὰρ ἄρτι δεινότερα ἄν τις ὁμολογήσειεν μὴ προσέχων τοῖς ῥήμασι τὸν νοῦν, ᾗ τὸ πολὺ εἰθίσμεθα φάναι τε καὶ ἀπαρνεῖσθαι. σοὶ λέγω ὅπῃ, ἢ Θεαιτήτῳ.</p></sp><sp><speaker>Θεόδωρος</speaker><p>εἰς τὸ κοινὸν μὲν οὖν, ἀποκρινέσθω δὲ ὁ νεώτερος·
<milestone unit="section" n="165b"/>σφαλεὶς γὰρ ἧττον ἀσχημονήσει.</p></sp><sp><speaker>Σωκράτης</speaker><p>λέγω δὴ τὸ δεινότατον ἐρώτημα, ἔστι δὲ οἶμαι τοιόνδε τι· &ldquo;ἆρα οἷόν τε τὸν αὐτὸν εἰδότα τι τοῦτο ὃ οἶδεν μὴ εἰδέναι;&rdquo;</p></sp><sp><speaker>Θεόδωρος</speaker><p>τί δὴ οὖν ἀποκρινούμεθα, ὦ Θεαίτητε;</p></sp><sp><speaker>Θεαίτητος</speaker><p>ἀδύνατόν που, οἶμαι ἔγωγε.</p></sp><sp><speaker>Σωκράτης</speaker><p>οὔκ, εἰ τὸ ὁρᾶν γε ἐπίστασθαι θήσεις. τί γὰρ χρήσῃ ἀφύκτῳ ἐρωτήματι, τὸ λεγόμενον ἐν φρέατι συσχόμενος, ὅταν ἐρωτᾷ ἀνέκπληκτος ἀνήρ, καταλαβὼν τῇ χειρὶ
<milestone unit="section" n="165c"/>σοῦ τὸν ἕτερον ὀφθαλμόν, εἰ ὁρᾷς τὸ ἱμάτιον τῷ κατειλημμένῳ;</p></sp><sp><speaker>Θεαίτητος</speaker><p>οὐ φήσω οἶμαι τούτῳ γε, τῷ μέντοι ἑτέρῳ.</p></sp><sp><speaker>Σωκράτης</speaker><p>οὐκοῦν ὁρᾷς τε καὶ οὐχ ὁρᾷς ἅμα ταὐτόν;</p></sp><sp><speaker>Θεαίτητος</speaker><p>οὕτω γέ πως.</p></sp><sp><speaker>Σωκράτης</speaker><p>οὐδὲν ἐγώ, φήσει, τοῦτο οὔτε τάττω οὔτ’ ἠρόμην τὸ ὅπως, ἀλλ’ εἰ ὃ ἐπίστασαι, τοῦτο καὶ οὐκ ἐπίστασαι. νῦν δὲ ὃ οὐχ ὁρᾷς ὁρῶν φαίνῃ. ὡμολογηκὼς δὲ τυγχάνεις τὸ ὁρᾶν ἐπίστασθαι καὶ τὸ μὴ ὁρᾶν μὴ ἐπίστασθαι. ἐξ οὖν τούτων λογίζου τί σοι συμβαίνει.
<milestone unit="section" n="165d"/></p></sp><sp><speaker>Θεαίτητος</speaker><p>ἀλλὰ λογίζομαι ὅτι τἀναντία οἷς ὑπεθέμην.</p></sp><sp><speaker>Σωκράτης</speaker><p>ἴσως δέ γ’, ὦ θαυμάσιε, πλείω ἂν τοιαῦτ’ ἔπαθες εἴ τίς σε προσηρώτα εἰ ἐπίστασθαι ἔστι μὲν ὀξύ, ἔστι δὲ ἀμβλύ, καὶ ἐγγύθεν μὲν ἐπίστασθαι, πόρρωθεν δὲ μή, καὶ σφόδρα καὶ ἠρέμα τὸ αὐτό, καὶ ἄλλα μυρία, ἃ ἐλλοχῶν ἂν πελταστικὸς ἀνὴρ μισθοφόρος ἐν λόγοις ἐρόμενος, ἡνίκ’ ἐπιστήμην καὶ αἴσθησιν ταὐτὸν ἔθου, ἐμβαλὼν ἂν εἰς τὸ ἀκούειν καὶ ὀσφραίνεσθαι καὶ τὰς τοιαύτας αἰσθήσεις, ἤλεγχεν
<milestone unit="section" n="165e"/>ἂν ἐπέχων καὶ οὐκ ἀνιεὶς πρὶν θαυμάσας τὴν πολυάρατον σοφίαν συνεποδίσθης ὑπ’ αὐτοῦ, οὗ δή σε χειρωσάμενός τε καὶ συνδήσας ἤδη ἂν τότε ἐλύτρου χρημάτων ὅσων σοί τε κἀκείνῳ ἐδόκει. τίν’ οὖν δὴ ὁ Πρωταγόρας, φαίης ἂν ἴσως, λόγον ἐπίκουρον τοῖς αὑτοῦ ἐρεῖ; ἄλλο τι πειρώμεθα λέγειν;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>ταῦτά τε δὴ πάντα ὅσα ἡμεῖς ἐπαμύνοντες αὐτῷ
<milestone unit="page" n="166"/><milestone unit="section" n="166a"/>λέγομεν, καὶ ὁμόσε οἶμαι χωρήσεται καταφρονῶν ἡμῶν καὶ λέγων· &ldquo;οὗτος δὴ ὁ Σωκράτης ὁ χρηστός, ἐπειδὴ αὐτῷ παιδίον τι ἐρωτηθὲν ἔδεισεν εἰ οἷόν τε τὸν αὐτὸν τὸ αὐτὸ μεμνῆσθαι ἅμα καὶ μὴ εἰδέναι, καὶ δεῖσαν ἀπέφησεν διὰ τὸ μὴ δύνασθαι προορᾶν, γέλωτα δὴ τὸν ἐμὲ ἐν τοῖς λόγοις ἀπέδειξεν. τὸ δέ, ὦ ῥᾳθυμότατε Σώκρατες, τῇδ’ ἔχει· ὅταν τι τῶν ἐμῶν δι’ ἐρωτήσεως σκοπῇς, ἐὰν μὲν ὁ ἐρωτηθεὶς οἷάπερ ἂν ἐγὼ ἀποκριναίμην ἀποκρινάμενος σφάλληται, ἐγὼ
<milestone unit="section" n="166b"/>ἐλέγχομαι, εἰ δὲ ἀλλοῖα, αὐτὸς ὁ ἐρωτηθείς. αὐτίκα γὰρ δοκεῖς τινά σοι συγχωρήσεσθαι μνήμην παρεῖναί τῳ ὧν ἔπαθε, τοιοῦτόν τι οὖσαν πάθος οἷον ὅτε ἔπασχε, μηκέτι πάσχοντι; πολλοῦ γε δεῖ. ἢ αὖ ἀποκνήσειν ὁμολογεῖν οἷόν τ’ εἶναι εἰδέναι καὶ μὴ εἰδέναι τὸν αὐτὸν τὸ αὐτό; ἢ ἐάνπερ τοῦτο δείσῃ, δώσειν ποτὲ τὸν αὐτὸν εἶναι τὸν ἀνομοιούμενον τῷ πρὶν ἀνομοιοῦσθαι ὄντι; μᾶλλον δὲ τὸν εἶναί τινα ἀλλ’ οὐχὶ τούς, καὶ τούτους γιγνομένους ἀπείρους, ἐάνπερ
<milestone unit="section" n="166c"/>ἀνομοίωσις γίγνηται, εἰ δὴ ὀνομάτων γε δεήσει θηρεύσεις διευλαβεῖσθαι ἀλλήλων; ἀλλ’, ὦ μακάριε,&rdquo; φήσει, &ldquo;γενναιοτέρως ἐπ’ αὐτὸ ἐλθὼν ὃ λέγω, εἰ δύνασαι, ἐξέλεγξον ὡς οὐχὶ ἴδιαι αἰσθήσεις ἑκάστῳ ἡμῶν γίγνονται, ἢ ὡς ἰδίων γιγνομένων οὐδέν τι ἂν μᾶλλον τὸ φαινόμενον μόνῳ ἐκείνῳ γίγνοιτο, ἢ εἰ εἶναι δεῖ ὀνομάζειν, εἴη ᾧπερ φαίνεται· ὗς δὲ δὴ καὶ κυνοκεφάλους λέγων οὐ μόνον αὐτὸς ὑηνεῖς, ἀλλὰ καὶ τοὺς ἀκούοντας τοῦτο δρᾶν εἰς τὰ συγγράμματά μου ἀναπείθεις,
<milestone unit="section" n="166d"/>οὐ καλῶς ποιῶν. ἐγὼ γάρ φημι μὲν τὴν ἀλήθειαν ἔχειν ὡς γέγραφα· μέτρον γὰρ ἕκαστον ἡμῶν εἶναι τῶν τε ὄντων καὶ μή, μυρίον μέντοι διαφέρειν ἕτερον ἑτέρου αὐτῷ τούτῳ, ὅτι τῷ μὲν ἄλλα ἔστι τε καὶ φαίνεται, τῷ δὲ ἄλλα. καὶ σοφίαν καὶ σοφὸν ἄνδρα πολλοῦ δέω τὸ μὴ φάναι εἶναι, ἀλλ’ αὐτὸν τοῦτον καὶ λέγω σοφόν, ὃς ἄν τινι ἡμῶν, ᾧ φαίνεται καὶ ἔστι κακά, μεταβάλλων ποιήσῃ ἀγαθὰ φαίνεσθαί τε καὶ εἶναι. τὸν δὲ λόγον αὖ μὴ τῷ ῥήματί μου
<milestone unit="section" n="166e"/>δίωκε, ἀλλ’ ὧδε ἔτι σαφέστερον μάθε τί λέγω. οἷον γὰρ ἐν τοῖς πρόσθεν ἐλέγετο ἀναμνήσθητι, ὅτι τῷ μὲν ἀσθενοῦντι πικρὰ φαίνεται ἃ ἐσθίει καὶ ἔστι, τῷ δὲ ὑγιαίνοντι τἀναντία ἔστι καὶ φαίνεται. σοφώτερον μὲν οὖν τούτων οὐδέτερον δεῖ
<milestone unit="page" n="167"/><milestone unit="section" n="167a"/>ποιῆσαι&mdash;οὐδὲ γὰρ δυνατόν&mdash;οὐδὲ κατηγορητέον ὡς ὁ μὲν κάμνων ἀμαθὴς ὅτι τοιαῦτα δοξάζει, ὁ δὲ ὑγιαίνων σοφὸς ὅτι ἀλλοῖα, μεταβλητέον δ’ ἐπὶ θάτερα· ἀμείνων γὰρ ἡ ἑτέρα ἕξις. οὕτω δὲ καὶ ἐν τῇ παιδείᾳ ἀπὸ ἑτέρας ἕξεως ἐπὶ τὴν ἀμείνω μεταβλητέον· ἀλλ’ ὁ μὲν ἰατρὸς φαρμάκοις μεταβάλλει, ὁ δὲ σοφιστὴς λόγοις. ἐπεὶ οὔ τί γε ψευδῆ δοξάζοντά τίς τινα ὕστερον ἀληθῆ ἐποίησε δοξάζειν· οὔτε γὰρ τὰ μὴ ὄντα δυνατὸν δοξάσαι, οὔτε ἄλλα παρ’ ἃ ἂν πάσχῃ, ταῦτα
<milestone unit="section" n="167b"/>δὲ ἀεὶ ἀληθῆ. ἀλλ’ οἶμαι πονηρᾶς ψυχῆς ἕξει δοξάζοντα συγγενῆ ἑαυτῆς χρηστὴ ἐποίησε δοξάσαι ἕτερα τοιαῦτα, ἃ δή τινες τὰ φαντάσματα ὑπὸ ἀπειρίας ἀληθῆ καλοῦσιν, ἐγὼ δὲ βελτίω μὲν τὰ ἕτερα τῶν ἑτέρων, ἀληθέστερα δὲ οὐδέν. καὶ τοὺς σοφούς, ὦ φίλε Σώκρατες, πολλοῦ δέω βατράχους λέγειν, ἀλλὰ κατὰ μὲν σώματα ἰατροὺς λέγω, κατὰ δὲ φυτὰ γεωργούς. φημὶ γὰρ καὶ τούτους τοῖς φυτοῖς ἀντὶ πονηρῶν
<milestone unit="section" n="167c"/>αἰσθήσεων, ὅταν τι αὐτῶν ἀσθενῇ, χρηστὰς καὶ ὑγιεινὰς αἰσθήσεις τε καὶ ἀληθεῖς ἐμποιεῖν, τοὺς δέ γε σοφούς τε καὶ ἀγαθοὺς ῥήτορας ταῖς πόλεσι τὰ χρηστὰ ἀντὶ τῶν πονηρῶν δίκαια δοκεῖν εἶναι ποιεῖν. ἐπεὶ οἷά γ’ ἂν ἑκάστῃ πόλει δίκαια καὶ καλὰ δοκῇ, ταῦτα καὶ εἶναι αὐτῇ, ἕως ἂν αὐτὰ νομίζῃ· ἀλλ’ ὁ σοφὸς ἀντὶ πονηρῶν ὄντων αὐτοῖς ἑκάστων χρηστὰ ἐποίησεν εἶναι καὶ δοκεῖν. κατὰ δὲ τὸν αὐτὸν λόγον καὶ ὁ σοφιστὴς τοὺς παιδευομένους οὕτω δυνάμενος παιδαγωγεῖν σοφός τε
<milestone unit="section" n="167d"/>καὶ ἄξιος πολλῶν χρημάτων τοῖς παιδευθεῖσιν. καὶ οὕτω σοφώτεροί τέ εἰσιν ἕτεροι ἑτέρων καὶ οὐδεὶς ψευδῆ δοξάζει, καὶ σοί, ἐάντε βούλῃ ἐάντε μή, ἀνεκτέον ὄντι μέτρῳ· σῴζεται γὰρ ἐν τούτοις ὁ λόγος οὗτος. ᾧ σὺ εἰ μὲν ἔχεις ἐξ ἀρχῆς ἀμφισβητεῖν, ἀμφισβήτει λόγῳ ἀντιδιεξελθών· εἰ δὲ δι’ ἐρωτήσεων βούλει, δι’ ἐρωτήσεων· οὐδὲ γὰρ τοῦτο φευκτέον, ἀλλὰ πάντων μάλιστα διωκτέον τῷ νοῦν ἔχοντι. ποίει
<milestone unit="section" n="167e"/>μέντοι οὑτωσί· μὴ ἀδίκει ἐν τῷ ἐρωτᾶν. καὶ γὰρ πολλὴ ἀλογία ἀρετῆς φάσκοντα ἐπιμελεῖσθαι μηδὲν ἀλλ’ ἢ ἀδικοῦντα ἐν λόγοις διατελεῖν. ἀδικεῖν δ’ ἐστὶν ἐν τῷ τοιούτῳ, ὅταν τις μὴ χωρὶς μὲν ὡς ἀγωνιζόμενος τὰς διατριβὰς ποιῆται, χωρὶς δὲ διαλεγόμενος, καὶ ἐν μὲν τῷ παίζῃ τε καὶ σφάλλῃ καθ’ ὅσον ἂν δύνηται, ἐν δὲ τῷ διαλέγεσθαι σπουδάζῃ τε καὶ ἐπανορθοῖ τὸν προσδιαλεγόμενον, ἐκεῖνα μόνα αὐτῷ ἐνδεικνύμενος
<milestone unit="page" n="168"/><milestone unit="section" n="168a"/>τὰ σφάλματα, ἃ αὐτὸς ὑφ’ ἑαυτοῦ καὶ τῶν προτέρων συνουσιῶν παρεκέκρουστο. ἂν μὲν γὰρ οὕτω ποιῇς, ἑαυτοὺς αἰτιάσονται οἱ προσδιατρίβοντές σοι τῆς αὑτῶν ταραχῆς καὶ ἀπορίας ἀλλ’ οὐ σέ, καὶ σὲ μὲν διώξονται καὶ φιλήσουσιν, αὑτοὺς δὲ μισήσουσι καὶ φεύξονται ἀφ’ ἑαυτῶν εἰς φιλοσοφίαν, ἵν’ ἄλλοι γενόμενοι ἀπαλλαγῶσι τῶν οἳ πρότερον ἦσαν· ἐὰν δὲ τἀναντία τούτων δρᾷς ὥσπερ οἱ πολλοί, τἀναντία συμβήσεταί σοι καὶ τοὺς συνόντας ἀντὶ φιλοσόφων
<milestone unit="section" n="168b"/>μισοῦντας τοῦτο τὸ πρᾶγμα ἀποφανεῖς ἐπειδὰν πρεσβύτεροι γένωνται. ἐὰν οὖν ἐμοὶ πείθῃ, ὃ καὶ πρότερον ἐρρήθη, οὐ δυσμενῶς οὐδὲ μαχητικῶς ἀλλ’ ἵλεῳ τῇ διανοίᾳ συγκαθεὶς ὡς ἀληθῶς σκέψῃ τί ποτε λέγομεν, κινεῖσθαί τε ἀποφαινόμενοι τὰ πάντα, τό τε δοκοῦν ἑκάστῳ τοῦτο καὶ εἶναι ἰδιώτῃ τε καὶ πόλει. καὶ ἐκ τούτων ἐπισκέψῃ εἴτε ταὐτὸν εἴτε καὶ ἄλλο ἐπιστήμη καὶ αἴσθησις, ἀλλ’ οὐχ ὥσπερ ἄρτι ἐκ συνηθείας
<milestone unit="section" n="168c"/>ῥημάτων τε καὶ ὀνομάτων, ἃ οἱ πολλοὶ ὅπῃ ἂν τύχωσιν ἕλκοντες ἀπορίας ἀλλήλοις παντοδαπὰς παρέχουσι.&rdquo; ταῦτα, ὦ Θεόδωρε, τῷ ἑταίρῳ σου εἰς βοήθειαν προσηρξάμην κατ’ ἐμὴν δύναμιν σμικρὰ ἀπὸ σμικρῶν· εἰ δ’ αὐτὸς ἔζη, μεγαλειότερον ἂν τοῖς αὑτοῦ ἐβοήθησεν.</p></sp><sp><speaker>Θεόδωρος</speaker><p>παίζεις, ὦ Σώκρατες· πάνυ γὰρ νεανικῶς τῷ ἀνδρὶ βεβοήθηκας.</p></sp><sp><speaker>Σωκράτης</speaker><p>εὖ λέγεις, ὦ ἑταῖρε. καί μοι εἰπέ· ἐνενόησάς που λέγοντος ἄρτι τοῦ Πρωταγόρου καὶ ὀνειδίζοντος ἡμῖν ὅτι
<milestone unit="section" n="168d"/>πρὸς παιδίον τοὺς λόγους ποιούμενοι τῷ τοῦ παιδὸς φόβῳ ἀγωνιζοίμεθα εἰς τὰ ἑαυτοῦ, καὶ χαριεντισμόν τινα ἀποκαλῶν, ἀποσεμνύνων δὲ τὸ πάντων μέτρον, σπουδάσαι ἡμᾶς διεκελεύσατο περὶ τὸν αὑτοῦ λόγον;</p></sp><sp><speaker>Θεόδωρος</speaker><p>πῶς γὰρ οὐκ ἐνενόησα, ὦ Σώκρατες;</p></sp><sp><speaker>Σωκράτης</speaker><p>τί οὖν; κελεύεις πείθεσθαι αὐτῷ;</p></sp><sp><speaker>Θεόδωρος</speaker><p>σφόδρα γε.</p></sp><sp><speaker>Σωκράτης</speaker><p>ὁρᾷς οὖν ὅτι τάδε πάντα πλὴν σοῦ παιδία ἐστίν. εἰ οὖν πεισόμεθα τῷ ἀνδρί, ἐμὲ καὶ σὲ δεῖ ἐρωτῶντάς τε καὶ
<milestone unit="section" n="168e"/>ἀποκρινομένους ἀλλήλοις σπουδάσαι αὐτοῦ περὶ τὸν λόγον, ἵνα μὴ τοῦτό γε ἔχῃ ἐγκαλεῖν, ὡς παίζοντες πρὸς μειράκια διεσκεψάμεθ’ αὐτοῦ τὸν λόγον.</p></sp><sp><speaker>Θεόδωρος</speaker><p>τί δ’; οὐ πολλῶν τοι Θεαίτητος μεγάλους πώγωνας ἐχόντων ἄμεινον ἂν ἐπακολουθήσειε λόγῳ διερευνωμένῳ;</p></sp><sp><speaker>Σωκράτης</speaker><p>ἀλλ’ οὔ τι σοῦ γε, ὦ Θεόδωρε, ἄμεινον. μὴ οὖν οἴου ἐμὲ μὲν τῷ σῷ ἑταίρῳ τετελευτηκότι δεῖν παντὶ τρόπῳ
<milestone unit="page" n="169"/><milestone unit="section" n="169a"/>ἐπαμύνειν, σὲ δὲ μηδενί. ἀλλ’ ἴθι, ὦ ἄριστε, ὀλίγον ἐπίσπου, μέχρι τούτου αὐτοῦ ἕως ἂν εἰδῶμεν εἴτε ἄρα σὲ δεῖ διαγραμμάτων πέρι μέτρον εἶναι, εἴτε πάντες ὁμοίως σοὶ ἱκανοὶ ἑαυτοῖς εἴς τε ἀστρονομίαν καὶ τἆλλα ὧν δὴ σὺ πέρι αἰτίαν ἔχεις διαφέρειν.</p></sp><sp><speaker>Θεόδωρος</speaker><p>οὐ ῥᾴδιον, ὦ Σώκρατες, σοὶ παρακαθήμενον μὴ διδόναι λόγον, ἀλλ’ ἐγὼ ἄρτι παρελήρησα φάσκων σε ἐπιτρέψειν μοι μὴ ἀποδύεσθαι, καὶ οὐχὶ ἀναγκάσειν καθάπερ Λακεδαιμόνιοι· σὺ δέ μοι δοκεῖς πρὸς τὸν Σκίρωνα μᾶλλον
<milestone unit="section" n="169b"/>τείνειν. Λακεδαιμόνιοι μὲν γὰρ ἀπιέναι ἢ ἀποδύεσθαι κελεύουσι, σὺ δὲ κατ’ Ἀνταῖόν τί μοι μᾶλλον δοκεῖς τὸ δρᾶμα δρᾶν· τὸν γὰρ προσελθόντα οὐκ ἀνίης πρὶν &amp;lt;ἂν&amp;gt; ἀναγκάσῃς ἀποδύσας ἐν τοῖς λόγοις προσπαλαῖσαι.</p></sp><sp><speaker>Σωκράτης</speaker><p>ἄριστά γε, ὦ Θεόδωρε, τὴν νόσον μου ἀπῄκασας· ἰσχυρικώτερος μέντοι ἐγὼ ἐκείνων. μυρίοι γὰρ ἤδη μοι Ἡρακλέες τε καὶ Θησέες ἐντυχόντες καρτεροὶ πρὸς τὸ λέγειν μάλ’ εὖ συγκεκόφασιν, ἀλλ’ ἐγὼ οὐδέν τι μᾶλλον ἀφίσταμαι·
<milestone unit="section" n="169c"/>οὕτω τις ἔρως δεινὸς ἐνδέδυκε τῆς περὶ ταῦτα γυμνασίας. μὴ οὖν μηδὲ σὺ φθονήσῃς προσανατριψάμενος σαυτόν τε ἅμα καὶ ἐμὲ ὀνῆσαι.</p></sp><sp><speaker>Θεόδωρος</speaker><p>οὐδὲν ἔτι ἀντιλέγω, ἀλλ’ ἄγε ὅπῃ ’θέλεις· πάντως τὴν περὶ ταῦτα εἱμαρμένην ἣν &amp;lt;ἂν&amp;gt; σὺ ἐπικλώσῃς δεῖ ἀνατλῆναι ἐλεγχόμενον. οὐ μέντοι περαιτέρω γε ὧν προτίθεσαι οἷός τ’ ἔσομαι παρασχεῖν ἐμαυτόν σοι.</p></sp><sp><speaker>Σωκράτης</speaker><p>ἀλλ’ ἀρκεῖ καὶ μέχρι τούτων. καί μοι πάνυ τήρει τὸ τοιόνδε, μή που παιδικόν τι λάθωμεν εἶδος τῶν λόγων
<milestone unit="section" n="169d"/>ποιούμενοι, καί τις πάλιν ἡμῖν αὐτὸ ὀνειδίσῃ.</p></sp><sp><speaker>Θεόδωρος</speaker><p>ἀλλὰ δὴ πειράσομαί γε καθ’ ὅσον ἂν δύνωμαι.</p></sp><sp><speaker>Σωκράτης</speaker><p>τοῦδε τοίνυν πρῶτον πάλιν ἀντιλαβώμεθα οὗπερ τὸ πρότερον, καὶ ἴδωμεν ὀρθῶς ἢ οὐκ ὀρθῶς ἐδυσχεραίνομεν ἐπιτιμῶντες τῷ λόγῳ ὅτι αὐτάρκη ἕκαστον εἰς φρόνησιν ἐποίει, καὶ ἡμῖν συνεχώρησεν ὁ Πρωταγόρας περί τε τοῦ ἀμείνονος καὶ χείρονος διαφέρειν τινάς, οὓς δὴ καὶ εἶναι σοφούς. οὐχί;</p></sp><sp><speaker>Θεόδωρος</speaker><p>ναί.</p></sp><sp><speaker>Σωκράτης</speaker><p>εἰ μὲν τοίνυν αὐτὸς παρὼν ὡμολόγει ἀλλὰ μὴ ἡμεῖς
<milestone unit="section" n="169e"/>βοηθοῦντες ὑπὲρ αὐτοῦ συνεχωρήσαμεν, οὐδὲν ἂν πάλιν ἔδει ἐπαναλαβόντας βεβαιοῦσθαι· νῦν δὲ τάχ’ ἄν τις ἡμᾶς ἀκύρους τιθείη τῆς ὑπὲρ ἐκείνου ὁμολογίας. διὸ καλλιόνως ἔχει σαφέστερον περὶ τούτου αὐτοῦ διομολογήσασθαι· οὐ γάρ τι σμικρὸν παραλλάττει οὕτως ἔχον ἢ ἄλλως.</p></sp><sp><speaker>Θεόδωρος</speaker><p>λέγεις ἀληθῆ.</p></sp><sp><speaker>Σωκράτης</speaker><p>μὴ τοίνυν δι’ ἄλλων ἀλλ’ ἐκ τοῦ ἐκείνου λόγου ὡς
<milestone unit="page" n="170"/><milestone unit="section" n="170a"/>διὰ βραχυτάτων λάβωμεν τὴν ὁμολογίαν.</p></sp><sp><speaker>Θεόδωρος</speaker><p>πῶς;</p></sp><sp><speaker>Σωκράτης</speaker><p>οὑτωσί· τὸ δοκοῦν ἑκάστῳ τοῦτο καὶ εἶναί φησί που ᾧ δοκεῖ;</p></sp><sp><speaker>Θεόδωρος</speaker><p>φησὶ γὰρ οὖν.</p></sp><sp><speaker>Σωκράτης</speaker><p>οὐκοῦν, ὦ Πρωταγόρα, καὶ ἡμεῖς ἀνθρώπου, μᾶλλον δὲ πάντων ἀνθρώπων δόξας λέγομεν, καὶ φαμὲν οὐδένα ὅντινα οὐ τὰ μὲν αὑτὸν ἡγεῖσθαι τῶν ἄλλων σοφώτερον, τὰ δὲ ἄλλους ἑαυτοῦ, καὶ ἔν γε τοῖς μεγίστοις κινδύνοις, ὅταν ἐν στρατείαις ἢ νόσοις ἢ ἐν θαλάττῃ χειμάζωνται, ὥσπερ πρὸς θεοὺς ἔχειν τοὺς ἐν ἑκάστοις ἄρχοντας, σωτῆρας σφῶν
<milestone unit="section" n="170b"/>προσδοκῶντας, οὐκ ἄλλῳ τῳ διαφέροντας ἢ τῷ εἰδέναι· καὶ πάντα που μεστὰ τἀνθρώπινα ζητούντων διδασκάλους τε καὶ ἄρχοντας ἑαυτῶν τε καὶ τῶν ἄλλων ζῴων τῶν τε ἐργασιῶν, οἰομένων τε αὖ ἱκανῶν μὲν διδάσκειν, ἱκανῶν δὲ ἄρχειν εἶναι. καὶ ἐν τούτοις ἅπασι τί ἄλλο φήσομεν ἢ αὐτοὺς τοὺς ἀνθρώπους ἡγεῖσθαι σοφίαν καὶ ἀμαθίαν εἶναι παρὰ σφίσιν;</p></sp><sp><speaker>Θεόδωρος</speaker><p>οὐδὲν ἄλλο.</p></sp><sp><speaker>Σωκράτης</speaker><p>οὐκοῦν τὴν μὲν σοφίαν ἀληθῆ διάνοιαν ἡγοῦνται, τὴν δὲ ἀμαθίαν ψευδῆ δόξαν;
<milestone unit="section" n="170c"/></p></sp><sp><speaker>Θεόδωρος</speaker><p>τί μήν;</p></sp><sp><speaker>Σωκράτης</speaker><p>τί οὖν, ὦ Πρωταγόρα, χρησόμεθα τῷ λόγῳ; πότερον ἀληθῆ φῶμεν ἀεὶ τοὺς ἀνθρώπους δοξάζειν, ἢ τοτὲ μὲν ἀληθῆ, τοτὲ δὲ ψευδῆ; ἐξ ἀμφοτέρων γάρ που συμβαίνει μὴ ἀεὶ ἀληθῆ ἀλλ’ ἀμφότερα αὐτοὺς δοξάζειν. σκόπει γάρ, ὦ Θεόδωρε, εἰ ἐθέλοι ἄν τις τῶν ἀμφὶ Πρωταγόραν ἢ σὺ αὐτὸς διαμάχεσθαι ὡς οὐδεὶς ἡγεῖται ἕτερος ἕτερον ἀμαθῆ τε εἶναι καὶ ψευδῆ δοξάζειν.</p></sp><sp><speaker>Θεόδωρος</speaker><p>ἀλλ’ ἄπιστον, ὦ Σώκρατες.
<milestone unit="section" n="170d"/></p></sp><sp><speaker>Σωκράτης</speaker><p>καὶ μὴν εἰς τοῦτό γε ἀνάγκης ὁ λόγος ἥκει ὁ πάντων χρημάτων μέτρον ἄνθρωπον λέγων.</p></sp><sp><speaker>Θεόδωρος</speaker><p>πῶς δή;</p></sp><sp><speaker>Σωκράτης</speaker><p>ὅταν σὺ κρίνας τι παρὰ σαυτῷ πρός με ἀποφαίνῃ περί τινος δόξαν, σοὶ μὲν δὴ τοῦτο κατὰ τὸν ἐκείνου λόγον ἀληθὲς ἔστω, ἡμῖν δὲ δὴ τοῖς ἄλλοις περὶ τῆς σῆς κρίσεως πότερον οὐκ ἔστιν κριταῖς γενέσθαι, ἢ ἀεὶ σὲ κρίνομεν ἀληθῆ δοξάζειν; ἢ μυρίοι ἑκάστοτέ σοι μάχονται ἀντιδοξάζοντες, ἡγούμενοι ψευδῆ κρίνειν τε καὶ οἴεσθαι;
<milestone unit="section" n="170e"/></p></sp><sp><speaker>Θεόδωρος</speaker><p>νὴ τὸν Δία, ὦ Σώκρατες, μάλα μυρίοι δῆτα, φησὶν Ὅμηρος, οἵ γέ μοι τὰ ἐξ ἀνθρώπων πράγματα παρέχουσιν.</p></sp><sp><speaker>Σωκράτης</speaker><p>τί οὖν; βούλει λέγωμεν ὡς σὺ τότε σαυτῷ μὲν ἀληθῆ δοξάζεις, τοῖς δὲ μυρίοις ψευδῆ;</p></sp><sp><speaker>Θεόδωρος</speaker><p>ἔοικεν ἔκ γε τοῦ λόγου ἀνάγκη εἶναι.</p></sp><sp><speaker>Σωκράτης</speaker><p>τί δὲ αὐτῷ Πρωταγόρᾳ; ἆρ’ οὐχὶ ἀνάγκη, εἰ μὲν μηδὲ αὐτὸς ᾤετο μέτρον εἶναι ἄνθρωπον μηδὲ οἱ πολλοί, ὥσπερ οὐδὲ οἴονται, μηδενὶ δὴ εἶναι ταύτην τὴν ἀλήθειαν
<milestone unit="page" n="171"/><milestone unit="section" n="171a"/>ἣν ἐκεῖνος ἔγραψεν; εἰ δὲ αὐτὸς μὲν ᾤετο, τὸ δὲ πλῆθος μὴ συνοίεται, οἶσθ’ ὅτι πρῶτον μὲν ὅσῳ πλείους οἷς μὴ δοκεῖ ἢ οἷς δοκεῖ, τοσούτῳ μᾶλλον οὐκ ἔστιν ἢ ἔστιν.</p></sp><sp><speaker>Θεόδωρος</speaker><p>ἀνάγκη, εἴπερ γε καθ’ ἑκάστην δόξαν ἔσται καὶ οὐκ ἔσται.</p></sp><sp><speaker>Σωκράτης</speaker><p>ἔπειτά γε τοῦτ’ ἔχει κομψότατον· ἐκεῖνος μὲν περὶ τῆς αὑτοῦ οἰήσεως τὴν τῶν ἀντιδοξαζόντων οἴησιν, ᾗ ἐκεῖνον ἡγοῦνται ψεύδεσθαι, συγχωρεῖ που ἀληθῆ εἶναι ὁμολογῶν τὰ ὄντα δοξάζειν ἅπαντας.</p></sp><sp><speaker>Θεόδωρος</speaker><p>πάνυ μὲν οὖν.
<milestone unit="section" n="171b"/></p></sp><sp><speaker>Σωκράτης</speaker><p>οὐκοῦν τὴν αὑτοῦ ἂν ψευδῆ συγχωροῖ, εἰ τὴν τῶν ἡγουμένων αὐτὸν ψεύδεσθαι ὁμολογεῖ ἀληθῆ εἶναι;</p></sp><sp><speaker>Θεόδωρος</speaker><p>ἀνάγκη.</p></sp><sp><speaker>Σωκράτης</speaker><p>οἱ δέ γ’ ἄλλοι οὐ συγχωροῦσιν ἑαυτοῖς ψεύδεσθαι;</p></sp><sp><speaker>Θεόδωρος</speaker><p>οὐ γὰρ οὖν.</p></sp><sp><speaker>Σωκράτης</speaker><p>ὁ δέ γ’ αὖ ὁμολογεῖ καὶ ταύτην ἀληθῆ τὴν δόξαν ἐξ ὧν γέγραφεν.</p></sp><sp><speaker>Θεόδωρος</speaker><p>φαίνεται.</p></sp><sp><speaker>Σωκράτης</speaker><p>ἐξ ἁπάντων ἄρα ἀπὸ Πρωταγόρου ἀρξαμένων ἀμφισβητήσεται, μᾶλλον δὲ ὑπό γε ἐκείνου ὁμολογήσεται, ὅταν τῷ τἀναντία λέγοντι συγχωρῇ ἀληθῆ αὐτὸν δοξάζειν,
<milestone unit="section" n="171c"/>τότε καὶ ὁ Πρωταγόρας αὐτὸς συγχωρήσεται μήτε κύνα μήτε τὸν ἐπιτυχόντα ἄνθρωπον μέτρον εἶναι μηδὲ περὶ ἑνὸς οὗ ἂν μὴ μάθῃ. οὐχ οὕτως;</p></sp><sp><speaker>Θεόδωρος</speaker><p>οὕτως.</p></sp><sp><speaker>Σωκράτης</speaker><p>οὐκοῦν ἐπειδὴ ἀμφισβητεῖται ὑπὸ πάντων, οὐδενὶ ἂν εἴη ἡ Πρωταγόρου Ἀλήθεια ἀληθής, οὔτε τινὶ ἄλλῳ οὔτ’ αὐτῷ ἐκείνῳ.</p></sp><sp><speaker>Θεόδωρος</speaker><p>ἄγαν, ὦ Σώκρατες, τὸν ἑταῖρόν μου καταθέομεν.</p></sp><sp><speaker>Σωκράτης</speaker><p>ἀλλά τοι, ὦ φίλε, ἄδηλον εἰ καὶ παραθέομεν τὸ ὀρθόν. εἰκός γε ἄρα ἐκεῖνον πρεσβύτερον ὄντα σοφώτερον
<milestone unit="section" n="171d"/>ἡμῶν εἶναι· καὶ εἰ αὐτίκα ἐντεῦθεν ἀνακύψειε μέχρι τοῦ αὐχένος, πολλὰ ἂν ἐμέ τε ἐλέγξας ληροῦντα, ὡς τὸ εἰκός, καὶ σὲ ὁμολογοῦντα, καταδὺς ἂν οἴχοιτο ἀποτρέχων. ἀλλ’ ἡμῖν ἀνάγκη οἶμαι χρῆσθαι ἡμῖν αὐτοῖς ὁποῖοί τινές ἐσμεν, καὶ τὰ δοκοῦντα ἀεὶ ταῦτα λέγειν. καὶ δῆτα καὶ νῦν ἄλλο τι φῶμεν ὁμολογεῖν ἂν τοῦτό γε ὁντινοῦν, τὸ εἶναι σοφώτερον ἕτερον ἑτέρου, εἶναι δὲ καὶ ἀμαθέστερον;</p></sp><sp><speaker>Θεόδωρος</speaker><p>ἐμοὶ γοῦν δοκεῖ.</p></sp><sp><speaker>Σωκράτης</speaker><p>ἦ καὶ ταύτῃ ἂν μάλιστα ἵστασθαι τὸν λόγον, ᾗ
<milestone unit="section" n="171e"/>ἡμεῖς ὑπεγράψαμεν βοηθοῦντες Πρωταγόρᾳ, ὡς τὰ μὲν πολλὰ ᾗ δοκεῖ, ταύτῃ καὶ ἔστιν ἑκάστῳ, θερμά, ξηρά, γλυκέα, πάντα ὅσα τοῦ τύπου τούτου· εἰ δέ που ἔν τισι συγχωρήσεται διαφέρειν ἄλλον ἄλλου, περὶ τὰ ὑγιεινὰ καὶ νοσώδη ἐθελῆσαι ἂν φάναι μὴ πᾶν γύναιον καὶ παιδίον, καὶ θηρίον δέ, ἱκανὸν εἶναι ἰᾶσθαι αὑτὸ γιγνῶσκον ἑαυτῷ τὸ ὑγιεινόν, ἀλλὰ ἐνταῦθα δὴ ἄλλον ἄλλου διαφέρειν, εἴπερ που;</p></sp><sp><speaker>Θεόδωρος</speaker><p>ἔμοιγε δοκεῖ οὕτως.
<milestone unit="page" n="172"/><milestone unit="section" n="172a"/></p></sp><sp><speaker>Σωκράτης</speaker><p>οὐκοῦν καὶ περὶ πολιτικῶν, καλὰ μὲν καὶ αἰσχρὰ καὶ δίκαια καὶ ἄδικα καὶ ὅσια καὶ μή, οἷα ἂν ἑκάστη πόλις οἰηθεῖσα θῆται νόμιμα αὑτῇ, ταῦτα καὶ εἶναι τῇ ἀληθείᾳ ἑκάστῃ, καὶ ἐν τούτοις μὲν οὐδὲν σοφώτερον οὔτε ἰδιώτην ἰδιώτου οὔτε πόλιν πόλεως εἶναι· ἐν δὲ τῷ συμφέροντα ἑαυτῇ ἢ μὴ συμφέροντα τίθεσθαι, ἐνταῦθ’, εἴπερ που, αὖ ὁμολογήσει σύμβουλόν τε συμβούλου διαφέρειν καὶ πόλεως δόξαν ἑτέραν ἑτέρας πρὸς ἀλήθειαν, καὶ οὐκ ἂν πάνυ τολμήσειε
<milestone unit="section" n="172b"/>φῆσαι, ἃ ἂν θῆται πόλις συμφέροντα οἰηθεῖσα αὑτῇ, παντὸς μᾶλλον ταῦτα καὶ συνοίσειν· ἀλλ’ ἐκεῖ οὗ λέγω, ἐν τοῖς δικαίοις καὶ ἀδίκοις καὶ ὁσίοις καὶ ἀνοσίοις, ἐθέλουσιν ἰσχυρίζεσθαι ὡς οὐκ ἔστι φύσει αὐτῶν οὐδὲν οὐσίαν ἑαυτοῦ ἔχον, ἀλλὰ τὸ κοινῇ δόξαν τοῦτο γίγνεται ἀληθὲς τότε, ὅταν δόξῃ καὶ ὅσον ἂν δοκῇ χρόνον. καὶ ὅσοι γε ἂν μὴ παντάπασι τὸν Πρωταγόρου λόγον λέγωσιν, ὧδέ πως τὴν σοφίαν ἄγουσι. λόγος δὲ ἡμᾶς, ὦ Θεόδωρε, ἐκ λόγου μείζων ἐξ ἐλάττονος
<milestone unit="section" n="172c"/>καταλαμβάνει.</p></sp><sp><speaker>Θεόδωρος</speaker><p>οὐκοῦν σχολὴν ἄγομεν, ὦ Σώκρατες;</p></sp><sp><speaker>Σωκράτης</speaker><p>φαινόμεθα. καὶ πολλάκις μέν γε δή, ὦ δαιμόνιε, καὶ ἄλλοτε κατενόησα, ἀτὰρ καὶ νῦν, ὡς εἰκότως οἱ ἐν ταῖς φιλοσοφίαις πολὺν χρόνον διατρίψαντες εἰς τὰ δικαστήρια ἰόντες γελοῖοι φαίνονται ῥήτορες.</p></sp><sp><speaker>Θεόδωρος</speaker><p>πῶς δὴ οὖν λέγεις;</p></sp><sp><speaker>Σωκράτης</speaker><p>κινδυνεύουσιν οἱ ἐν δικαστηρίοις καὶ τοῖς τοιούτοις ἐκ νέων κυλινδούμενοι πρὸς τοὺς ἐν φιλοσοφίᾳ καὶ τῇ
<milestone unit="section" n="172d"/>τοιᾷδε διατριβῇ τεθραμμένους ὡς οἰκέται πρὸς ἐλευθέρους τεθράφθαι.</p></sp><sp><speaker>Θεόδωρος</speaker><p>πῇ δή;</p></sp><sp><speaker>Σωκράτης</speaker><p>ἧι τοῖς μὲν τοῦτο ὃ σὺ εἶπες ἀεὶ πάρεστι, σχολή, καὶ τοὺς λόγους ἐν εἰρήνῃ ἐπὶ σχολῆς ποιοῦνται· ὥσπερ ἡμεῖς νυνὶ τρίτον ἤδη λόγον ἐκ λόγου μεταλαμβάνομεν, οὕτω κἀκεῖνοι, ἐὰν αὐτοὺς ὁ ἐπελθὼν τοῦ προκειμένου μᾶλλον καθάπερ ἡμᾶς ἀρέσῃ· καὶ διὰ μακρῶν ἢ βραχέων μέλει οὐδὲν λέγειν, ἂν μόνον τύχωσι τοῦ ὄντος· οἱ δὲ ἐν ἀσχολίᾳ
<milestone unit="section" n="172e"/>τε ἀεὶ λέγουσι&mdash;κατεπείγει γὰρ ὕδωρ ῥέον&mdash;καὶ οὐκ ἐγχωρεῖ περὶ οὗ ἂν ἐπιθυμήσωσι τοὺς λόγους ποιεῖσθαι, ἀλλ’ ἀνάγκην ἔχων ὁ ἀντίδικος ἐφέστηκεν καὶ ὑπογραφὴν παραναγιγνωσκομένην ὧν ἐκτὸς οὐ ῥητέον &lsqb;ἣν ἀντωμοσίαν καλοῦσιν&rsqb;· οἱ δὲ λόγοι ἀεὶ περὶ ὁμοδούλου πρὸς δεσπότην καθήμενον, ἐν χειρί τινα δίκην ἔχοντα, καὶ οἱ ἀγῶνες οὐδέποτε τὴν ἄλλως ἀλλ’ ἀεὶ τὴν περὶ αὐτοῦ, πολλάκις δὲ καὶ περὶ ψυχῆς
<milestone unit="page" n="173"/><milestone unit="section" n="173a"/>ὁ δρόμος· ὥστ’ ἐξ ἁπάντων τούτων ἔντονοι καὶ δριμεῖς γίγνονται, ἐπιστάμενοι τὸν δεσπότην λόγῳ τε θωπεῦσαι καὶ ἔργῳ ὑπελθεῖν, σμικροὶ δὲ καὶ οὐκ ὀρθοὶ τὰς ψυχάς. τὴν γὰρ αὔξην καὶ τὸ εὐθύ τε καὶ τὸ ἐλευθέριον ἡ ἐκ νέων δουλεία ἀφῄρηται, ἀναγκάζουσα πράττειν σκολιά, μεγάλους κινδύνους καὶ φόβους ἔτι ἁπαλαῖς ψυχαῖς ἐπιβάλλουσα, οὓς οὐ δυνάμενοι μετὰ τοῦ δικαίου καὶ ἀληθοῦς ὑποφέρειν, εὐθὺς ἐπὶ τὸ ψεῦδός τε καὶ τὸ ἀλλήλους ἀνταδικεῖν τρεπόμενοι
<milestone unit="section" n="173b"/>πολλὰ κάμπτονται καὶ συγκλῶνται, ὥσθ’ ὑγιὲς οὐδὲν ἔχοντες τῆς διανοίας εἰς ἄνδρας ἐκ μειρακίων τελευτῶσι, δεινοί τε καὶ σοφοὶ γεγονότες, ὡς οἴονται. καὶ οὗτοι μὲν δὴ τοιοῦτοι, ὦ Θεόδωρε· τοὺς δὲ τοῦ ἡμετέρου χοροῦ πότερον βούλει διελθόντες ἢ ἐάσαντες πάλιν ἐπὶ τὸν λόγον τρεπώμεθα, ἵνα μὴ καί, ὃ νυνδὴ ἐλέγομεν, λίαν πολὺ τῇ ἐλευθερίᾳ καὶ μεταλήψει τῶν λόγων καταχρώμεθα;</p></sp><sp><speaker>Θεόδωρος</speaker><p>μηδαμῶς, ὦ Σώκρατες, ἀλλὰ διελθόντες. πάνυ
<milestone unit="section" n="173c"/>γὰρ εὖ τοῦτο εἴρηκας, ὅτι οὐχ ἡμεῖς οἱ ἐν τῷ τοιῷδε χορεύοντες τῶν λόγων ὑπηρέται, ἀλλ’ οἱ λόγοι ἡμέτεροι ὥσπερ οἰκέται, καὶ ἕκαστος αὐτῶν περιμένει ἀποτελεσθῆναι ὅταν ἡμῖν δοκῇ· οὔτε γὰρ δικαστὴς οὔτε θεατὴς ὥσπερ ποιηταῖς ἐπιτιμήσων τε καὶ ἄρξων ἐπιστατεῖ παρ’ ἡμῖν.</p></sp><sp><speaker>Σωκράτης</speaker><p>λέγωμεν δή, ὡς ἔοικεν, ἐπεὶ σοί γε δοκεῖ, περὶ τῶν κορυφαίων· τί γὰρ ἄν τις τούς γε φαύλως διατρίβοντας ἐν φιλοσοφίᾳ λέγοι; οὗτοι δέ που ἐκ νέων πρῶτον μὲν εἰς
<milestone unit="section" n="173d"/>ἀγορὰν οὐκ ἴσασι τὴν ὁδόν, οὐδὲ ὅπου δικαστήριον ἢ βουλευτήριον ἤ τι κοινὸν ἄλλο τῆς πόλεως συνέδριον· νόμους δὲ καὶ ψηφίσματα λεγόμενα ἢ γεγραμμένα οὔτε ὁρῶσιν οὔτε ἀκούουσι· σπουδαὶ δὲ ἑταιριῶν ἐπ’ ἀρχὰς καὶ σύνοδοι καὶ δεῖπνα καὶ σὺν αὐλητρίσι κῶμοι, οὐδὲ ὄναρ πράττειν προσίσταται αὐτοῖς. εὖ δὲ ἢ κακῶς τις γέγονεν ἐν πόλει, ἤ τί τῳ κακόν ἐστιν ἐκ προγόνων γεγονὸς ἢ πρὸς ἀνδρῶν ἢ γυναικῶν, μᾶλλον αὐτὸν λέληθεν ἢ οἱ τῆς θαλάττης λεγόμενοι
<milestone unit="section" n="173e"/>χόες. καὶ ταῦτα πάντ’ οὐδ’ ὅτι οὐκ οἶδεν, οἶδεν· οὐδὲ γὰρ αὐτῶν ἀπέχεται τοῦ εὐδοκιμεῖν χάριν, ἀλλὰ τῷ ὄντι τὸ σῶμα μόνον ἐν τῇ πόλει κεῖται αὐτοῦ καὶ ἐπιδημεῖ, ἡ δὲ διάνοια, ταῦτα πάντα ἡγησαμένη σμικρὰ καὶ οὐδέν, ἀτιμάσασα πανταχῇ πέτεται κατὰ Πίνδαρον &ldquo;τᾶς τε γᾶς ὑπένερθε&rdquo; καὶ τὰ ἐπίπεδα γεωμετροῦσα, &ldquo;οὐρανοῦ θ’ ὕπερ&rdquo; ἀστρονομοῦσα,
<milestone unit="page" n="174"/><milestone unit="section" n="174a"/>καὶ πᾶσαν πάντῃ φύσιν ἐρευνωμένη τῶν ὄντων ἑκάστου ὅλου, εἰς τῶν ἐγγὺς οὐδὲν αὑτὴν συγκαθιεῖσα.</p></sp><sp><speaker>Θεόδωρος</speaker><p>πῶς τοῦτο λέγεις, ὦ Σώκρατες;</p></sp><sp><speaker>Σωκράτης</speaker><p>ὥσπερ καὶ Θαλῆν ἀστρονομοῦντα, ὦ Θεόδωρε, καὶ ἄνω βλέποντα, πεσόντα εἰς φρέαρ, Θρᾷττά τις ἐμμελὴς καὶ χαρίεσσα θεραπαινὶς ἀποσκῶψαι λέγεται ὡς τὰ μὲν ἐν οὐρανῷ προθυμοῖτο εἰδέναι, τὰ δ’ ἔμπροσθεν αὐτοῦ καὶ παρὰ πόδας λανθάνοι αὐτόν. ταὐτὸν δὲ ἀρκεῖ σκῶμμα ἐπὶ πάντας
<milestone unit="section" n="174b"/>ὅσοι ἐν φιλοσοφίᾳ διάγουσι. τῷ γὰρ ὄντι τὸν τοιοῦτον ὁ μὲν πλησίον καὶ ὁ γείτων λέληθεν, οὐ μόνον ὅτι πράττει, ἀλλ’ ὀλίγου καὶ εἰ ἄνθρωπός ἐστιν ἤ τι ἄλλο θρέμμα· τί δέ ποτ’ ἐστὶν ἄνθρωπος καὶ τί τῇ τοιαύτῃ φύσει προσήκει διάφορον τῶν ἄλλων ποιεῖν ἢ πάσχειν, ζητεῖ τε καὶ πράγματ’ ἔχει διερευνώμενος. μανθάνεις γάρ που, ὦ Θεόδωρε· ἢ οὔ;</p></sp><sp><speaker>Θεόδωρος</speaker><p>ἔγωγε· καὶ ἀληθῆ λέγεις.</p></sp><sp><speaker>Σωκράτης</speaker><p>τοιγάρτοι, ὦ φίλε, ἰδίᾳ τε συγγιγνόμενος ὁ τοιοῦτος
<milestone unit="section" n="174c"/>ἑκάστῳ καὶ δημοσίᾳ, ὅπερ ἀρχόμενος ἔλεγον, ὅταν ἐν δικαστηρίῳ ἤ που ἄλλοθι ἀναγκασθῇ περὶ τῶν παρὰ πόδας καὶ τῶν ἐν ὀφθαλμοῖς διαλέγεσθαι, γέλωτα παρέχει οὐ μόνον Θρᾴτταις ἀλλὰ καὶ τῷ ἄλλῳ ὄχλῳ, εἰς φρέατά τε καὶ πᾶσαν ἀπορίαν ἐμπίπτων ὑπὸ ἀπειρίας, καὶ ἡ ἀσχημοσύνη δεινή, δόξαν ἀβελτερίας παρεχομένη· ἔν τε γὰρ ταῖς λοιδορίαις ἴδιον ἔχει οὐδὲν οὐδένα λοιδορεῖν, ἅτ’ οὐκ εἰδὼς κακὸν οὐδὲν οὐδενὸς ἐκ τοῦ μὴ μεμελετηκέναι· ἀπορῶν
<milestone unit="section" n="174d"/>οὖν γελοῖος φαίνεται. ἔν τε τοῖς ἐπαίνοις καὶ ταῖς τῶν ἄλλων μεγαλαυχίαις οὐ προσποιήτως ἀλλὰ τῷ ὄντι γελῶν ἔνδηλος γιγνόμενος ληρώδης δοκεῖ εἶναι. τύραννόν τε γὰρ ἢ βασιλέα ἐγκωμιαζόμενον, ἕνα τῶν νομέων, οἷον συβώτην ἢ ποιμένα ἤ τινα βουκόλον, ἡγεῖται ἀκούειν εὐδαιμονιζόμενον πολὺ βδάλλοντα· δυσκολώτερον δὲ ἐκείνων ζῷον καὶ ἐπιβουλότερον ποιμαίνειν τε καὶ βδάλλειν νομίζει αὐτούς, ἄγροικον δὲ καὶ ἀπαίδευτον ὑπὸ ἀσχολίας οὐδὲν ἧττον τῶν
<milestone unit="section" n="174e"/>νομέων τὸν τοιοῦτον ἀναγκαῖον γίγνεσθαι, σηκὸν ἐν ὄρει τὸ τεῖχος περιβεβλημένον. γῆς δὲ ὅταν μυρία πλέθρα ἢ ἔτι πλείω ἀκούσῃ ὥς τις ἄρα κεκτημένος θαυμαστὰ πλήθει κέκτηται, πάνσμικρα δοκεῖ ἀκούειν εἰς ἅπασαν εἰωθὼς τὴν γῆν βλέπειν. τὰ δὲ δὴ γένη ὑμνούντων, ὡς γενναῖός τις ἑπτὰ πάππους πλουσίους ἔχων ἀποφῆναι, παντάπασιν ἀμβλὺ καὶ ἐπὶ σμικρὸν ὁρώντων ἡγεῖται τὸν ἔπαινον, ὑπὸ
<milestone unit="page" n="175"/><milestone unit="section" n="175a"/>ἀπαιδευσίας οὐ δυναμένων εἰς τὸ πᾶν ἀεὶ βλέπειν οὐδὲ λογίζεσθαι ὅτι πάππων καὶ προγόνων μυριάδες ἑκάστῳ γεγόνασιν ἀναρίθμητοι, ἐν αἷς πλούσιοι καὶ πτωχοὶ καὶ βασιλῆς καὶ δοῦλοι βάρβαροί τε καὶ Ἕλληνες πολλάκις μυρίοι γεγόνασιν ὁτῳοῦν· ἀλλ’ ἐπὶ πέντε καὶ εἴκοσι καταλόγῳ προγόνων σεμνυνομένων καὶ ἀναφερόντων εἰς Ἡρακλέα τὸν Ἀμφιτρύωνος ἄτοπα αὐτῷ καταφαίνεται τῆς σμικρολογίας, ὅτι
<milestone unit="section" n="175b"/>δὲ ὁ ἀπ’ Ἀμφιτρύωνος εἰς τὸ ἄνω πεντεκαιεικοστὸς τοιοῦτος ἦν οἵα συνέβαινεν αὐτῷ τύχη, καὶ ὁ πεντηκοστὸς ἀπ’ αὐτοῦ, γελᾷ οὐ δυναμένων λογίζεσθαί τε καὶ χαυνότητα ἀνοήτου ψυχῆς ἀπαλλάττειν. ἐν ἅπασι δὴ τούτοις ὁ τοιοῦτος ὑπὸ τῶν πολλῶν καταγελᾶται, τὰ μὲν ὑπερηφάνως ἔχων, ὡς δοκεῖ, τὰ δ’ ἐν ποσὶν ἀγνοῶν τε καὶ ἐν ἑκάστοις ἀπορῶν.</p></sp><sp><speaker>Θεόδωρος</speaker><p>παντάπασι τὰ γιγνόμενα λέγεις, ὦ Σώκρατες.</p></sp><sp><speaker>Σωκράτης</speaker><p>ὅταν δέ γέ τινα αὐτός, ὦ φίλε, ἑλκύσῃ ἄνω, καὶ
<milestone unit="section" n="175c"/>ἐθελήσῃ τις αὐτῷ ἐκβῆναι ἐκ τοῦ &ldquo;τί ἐγὼ σὲ ἀδικῶ ἢ σὺ ἐμέ&rdquo;; εἰς σκέψιν αὐτῆς δικαιοσύνης τε καὶ ἀδικίας, τί τε ἑκάτερον αὐτοῖν καὶ τί τῶν πάντων ἢ ἀλλήλων διαφέρετον, ἢ ἐκ τοῦ &ldquo;εἰ βασιλεὺς εὐδαίμων,&rdquo; &ldquo;κεκτημένος τ’ αὖ χρυσίον,&rdquo; βασιλείας πέρι καὶ ἀνθρωπίνης ὅλως εὐδαιμονίας καὶ ἀθλιότητος ἐπὶ σκέψιν, ποίω τέ τινε ἐστὸν καὶ τίνα τρόπον ἀνθρώπου φύσει προσήκει τὸ μὲν κτήσασθαι αὐτοῖν, τὸ δὲ ἀποφυγεῖν&mdash;περὶ τούτων ἁπάντων ὅταν αὖ δέῃ λόγον
<milestone unit="section" n="175d"/>διδόναι τὸν σμικρὸν ἐκεῖνον τὴν ψυχὴν καὶ δριμὺν καὶ δικανικόν, πάλιν αὖ τὰ ἀντίστροφα ἀποδίδωσιν· εἰλιγγιῶν τε ἀπὸ ὑψηλοῦ κρεμασθεὶς καὶ βλέπων μετέωρος ἄνωθεν ὑπὸ ἀηθείας ἀδημονῶν τε καὶ ἀπορῶν καὶ βατταρίζων γέλωτα Θρᾴτταις μὲν οὐ παρέχει οὐδ’ ἄλλῳ ἀπαιδεύτῳ οὐδενί, οὐ γὰρ αἰσθάνονται, τοῖς δ’ ἐναντίως ἢ ὡς ἀνδραπόδοις τραφεῖσι πᾶσιν. οὗτος δὴ ἑκατέρου τρόπος, ὦ Θεόδωρε, ὁ
<milestone unit="section" n="175e"/>μὲν τῷ ὄντι ἐν ἐλευθερίᾳ τε καὶ σχολῇ τεθραμμένου, ὃν δὴ φιλόσοφον καλεῖς, ᾧ ἀνεμέσητον εὐήθει δοκεῖν καὶ οὐδενὶ εἶναι ὅταν εἰς δουλικὰ ἐμπέσῃ διακονήματα, οἷον στρωματόδεσμον μὴ ἐπισταμένου συσκευάσασθαι μηδὲ ὄψον ἡδῦναι ἢ θῶπας λόγους· ὁ δ’ αὖ τὰ μὲν τοιαῦτα πάντα δυναμένου τορῶς τε καὶ ὀξέως διακονεῖν, ἀναβάλλεσθαι δὲ οὐκ ἐπισταμένου ἐπιδέξια ἐλευθερίως οὐδέ γ’ ἁρμονίαν λόγων
<milestone unit="page" n="176"/><milestone unit="section" n="176a"/>λαβόντος ὀρθῶς ὑμνῆσαι θεῶν τε καὶ ἀνδρῶν εὐδαιμόνων βίον &lsqb;ἀληθῆ&rsqb;.</p></sp><sp><speaker>Θεόδωρος</speaker><p>εἰ πάντας, ὦ Σώκρατες, πείθοις ἃ λέγεις ὥσπερ ἐμέ, πλείων ἂν εἰρήνη καὶ κακὰ ἐλάττω κατ’ ἀνθρώπους εἴη.</p></sp><sp><speaker>Σωκράτης</speaker><p>ἀλλ’ οὔτ’ ἀπολέσθαι τὰ κακὰ δυνατόν, ὦ Θεόδωρε&mdash; ὑπεναντίον γάρ τι τῷ ἀγαθῷ ἀεὶ εἶναι ἀνάγκη&mdash;οὔτ’ ἐν θεοῖς αὐτὰ ἱδρῦσθαι, τὴν δὲ θνητὴν φύσιν καὶ τόνδε τὸν τόπον περιπολεῖ ἐξ ἀνάγκης. διὸ καὶ πειρᾶσθαι χρὴ ἐνθένδε
<milestone unit="section" n="176b"/>ἐκεῖσε φεύγειν ὅτι τάχιστα. φυγὴ δὲ ὁμοίωσις θεῷ κατὰ τὸ δυνατόν· ὁμοίωσις δὲ δίκαιον καὶ ὅσιον μετὰ φρονήσεως γενέσθαι. ἀλλὰ γάρ, ὦ ἄριστε, οὐ πάνυ τι ῥᾴδιον πεῖσαι ὡς ἄρα οὐχ ὧν ἕνεκα οἱ πολλοί φασι δεῖν πονηρίαν μὲν φεύγειν, ἀρετὴν δὲ διώκειν, τούτων χάριν τὸ μὲν ἐπιτηδευτέον, τὸ δ’ οὔ, ἵνα δὴ μὴ κακὸς καὶ ἵνα ἀγαθὸς δοκῇ εἶναι· ταῦτα μὲν γάρ ἐστιν ὁ λεγόμενος γραῶν ὕθλος, ὡς ἐμοὶ φαίνεται· τὸ δὲ ἀληθὲς ὧδε λέγωμεν. θεὸς οὐδαμῇ
<milestone unit="section" n="176c"/>οὐδαμῶς ἄδικος, ἀλλ’ ὡς οἷόν τε δικαιότατος, καὶ οὐκ ἔστιν αὐτῷ ὁμοιότερον οὐδὲν ἢ ὃς ἂν ἡμῶν αὖ γένηται ὅτι δικαιότατος. περὶ τοῦτο καὶ ἡ ὡς ἀληθῶς δεινότης ἀνδρὸς καὶ οὐδενία τε καὶ ἀνανδρία. ἡ μὲν γὰρ τούτου γνῶσις σοφία καὶ ἀρετὴ ἀληθινή, ἡ δὲ ἄγνοια ἀμαθία καὶ κακία ἐναργής· αἱ δ’ ἄλλαι δεινότητές τε δοκοῦσαι καὶ σοφίαι ἐν μὲν πολιτικαῖς δυναστείαις γιγνόμεναι φορτικαί, ἐν δὲ τέχναις
<milestone unit="section" n="176d"/>βάναυσοι. τῷ οὖν ἀδικοῦντι καὶ ἀνόσια λέγοντι ἢ πράττοντι μακρῷ ἄριστ’ ἔχει τὸ μὴ συγχωρεῖν δεινῷ ὑπὸ πανουργίας εἶναι· ἀγάλλονται γὰρ τῷ ὀνείδει καὶ οἴονται ἀκούειν ὅτι οὐ λῆροί εἰσι, γῆς ἄλλως ἄχθη, ἀλλ’ ἄνδρες οἵους δεῖ ἐν πόλει τοὺς σωθησομένους. λεκτέον οὖν τἀληθές, ὅτι τοσούτῳ μᾶλλόν εἰσιν οἷοι οὐκ οἴονται, ὅτι οὐχὶ οἴονται· ἀγνοοῦσι γὰρ ζημίαν ἀδικίας, ὃ δεῖ ἥκιστα ἀγνοεῖν. οὐ γάρ ἐστιν ἣν δοκοῦσιν, πληγαί τε καὶ θάνατοι, ὧν ἐνίοτε πάσχουσιν
<milestone unit="section" n="176e"/>οὐδὲν ἀδικοῦντες, ἀλλὰ ἣν ἀδύνατον ἐκφυγεῖν.</p></sp><sp><speaker>Θεόδωρος</speaker><p>τίνα δὴ λέγεις;</p></sp><sp><speaker>Σωκράτης</speaker><p>παραδειγμάτων, ὦ φίλε, ἐν τῷ ὄντι ἑστώτων, τοῦ μὲν θείου εὐδαιμονεστάτου, τοῦ δὲ ἀθέου ἀθλιωτάτου, οὐχ ὁρῶντες ὅτι οὕτως ἔχει, ὑπὸ ἠλιθιότητός τε καὶ τῆς ἐσχάτης
<milestone unit="page" n="177"/><milestone unit="section" n="177a"/>ἀνοίας λανθάνουσι τῷ μὲν ὁμοιούμενοι διὰ τὰς ἀδίκους πράξεις, τῷ δὲ ἀνομοιούμενοι. οὗ δὴ τίνουσι δίκην ζῶντες τὸν εἰκότα βίον ᾧ ὁμοιοῦνται· ἐὰν δ’ εἴπωμεν ὅτι, ἂν μὴ ἀπαλλαγῶσι τῆς δεινότητος, καὶ τελευτήσαντας αὐτοὺς ἐκεῖνος μὲν ὁ τῶν κακῶν καθαρὸς τόπος οὐ δέξεται, ἐνθάδε δὲ τὴν αὑτοῖς ὁμοιότητα τῆς διαγωγῆς ἀεὶ ἕξουσι, κακοὶ κακοῖς συνόντες, ταῦτα δὴ καὶ παντάπασιν ὡς δεινοὶ καὶ πανοῦργοι ἀνοήτων τινῶν ἀκούσονται.</p></sp><sp><speaker>Θεόδωρος</speaker><p>καὶ μάλα δή, ὦ Σώκρατες.
<milestone unit="section" n="177b"/></p></sp><sp><speaker>Σωκράτης</speaker><p>οἶδά τοι, ὦ ἑταῖρε. ἓν μέντοι τι αὐτοῖς συμβέβηκεν· ὅταν ἰδίᾳ λόγον δέῃ δοῦναί τε καὶ δέξασθαι περὶ ὧν ψέγουσι, καὶ ἐθελήσωσιν ἀνδρικῶς πολὺν χρόνον ὑπομεῖναι καὶ μὴ ἀνάνδρως φυγεῖν, τότε ἀτόπως, ὦ δαιμόνιε, τελευτῶντες οὐκ ἀρέσκουσιν αὐτοὶ αὑτοῖς περὶ ὧν λέγουσι, καὶ ἡ ῥητορικὴ ἐκείνη πως ἀπομαραίνεται, ὥστε παίδων μηδὲν δοκεῖν διαφέρειν. περὶ μὲν οὖν τούτων, ἐπειδὴ καὶ πάρεργα τυγχάνει λεγόμενα, ἀποστῶμεν&mdash;εἰ δὲ μή, πλείω
<milestone unit="section" n="177c"/>ἀεὶ ἐπιρρέοντα καταχώσει ἡμῶν τὸν ἐξ ἀρχῆς λόγον&mdash;ἐπὶ δὲ τὰ ἔμπροσθεν ἴωμεν, εἰ καὶ σοὶ δοκεῖ.</p></sp><sp><speaker>Θεόδωρος</speaker><p>ἐμοὶ μὲν τὰ τοιαῦτα, ὦ Σώκρατες, οὐκ ἀηδέστερα ἀκούειν· ῥᾴω γὰρ τηλικῷδε ὄντι ἐπακολουθεῖν. εἰ μέντοι δοκεῖ, πάλιν ἐπανίωμεν.</p></sp><sp><speaker>Σωκράτης</speaker><p>οὐκοῦν ἐνταῦθά που ἦμεν τοῦ λόγου, ἐν ᾧ ἔφαμεν τοὺς τὴν φερομένην οὐσίαν λέγοντας, καὶ τὸ ἀεὶ δοκοῦν ἑκάστῳ τοῦτο καὶ εἶναι τούτῳ ᾧ δοκεῖ, ἐν μὲν τοῖς ἄλλοις ἐθέλειν διισχυρίζεσθαι καὶ οὐχ ἥκιστα περὶ τὰ δίκαια, ὡς
<milestone unit="section" n="177d"/>παντὸς μᾶλλον ἃ ἂν θῆται πόλις δόξαντα αὑτῇ, ταῦτα καὶ ἔστι δίκαια τῇ θεμένῃ, ἕωσπερ ἂν κέηται· περὶ δὲ τἀγαθὰ οὐδένα ἀνδρεῖον ἔθ’ οὕτως εἶναι ὥστε τολμᾶν διαμάχεσθαι ὅτι καὶ ἃ ἂν ὠφέλιμα οἰηθεῖσα πόλις ἑαυτῇ θῆται, καὶ ἔστι τοσοῦτον χρόνον ὅσον ἂν κέηται ὠφέλιμα, πλὴν εἴ τις τὸ ὄνομα λέγοι· τοῦτο δέ που σκῶμμ’ ἂν εἴη πρὸς ὃ λέγομεν. ἢ οὐχί;</p></sp><sp><speaker>Θεόδωρος</speaker><p>πάνυ γε.
<milestone unit="section" n="177e"/></p></sp><sp><speaker>Σωκράτης</speaker><p>μὴ γὰρ λεγέτω τὸ ὄνομα, ἀλλὰ τὸ πρᾶγμα τὸ ὀνομαζόμενον θεωρείτω.</p></sp><sp><speaker>Θεόδωρος</speaker><p>μὴ γάρ.</p></sp><sp><speaker>Σωκράτης</speaker><p>ἀλλ’ ὃ ἂν τοῦτο ὀνομάζῃ, τούτου δήπου στοχάζεται νομοθετουμένη, καὶ πάντας τοὺς νόμους, καθ’ ὅσον οἴεταί τε καὶ δύναται, ὡς ὠφελιμωτάτους ἑαυτῇ τίθεται· ἢ πρὸς ἄλλο τι βλέπουσα νομοθετεῖται;
<milestone unit="page" n="178"/><milestone unit="section" n="178a"/></p></sp><sp><speaker>Θεόδωρος</speaker><p>οὐδαμῶς.</p></sp><sp><speaker>Σωκράτης</speaker><p>ἦ οὖν καὶ τυγχάνει ἀεί, ἢ πολλὰ καὶ διαμαρτάνει ἑκάστη;</p></sp><sp><speaker>Θεόδωρος</speaker><p>οἶμαι ἔγωγε καὶ ἁμαρτάνειν.</p></sp><sp><speaker>Σωκράτης</speaker><p>ἔτι τοίνυν ἐνθένδε ἂν μᾶλλον πᾶς τις ὁμολογήσειεν ταὐτὰ ταῦτα, εἰ περὶ παντός τις τοῦ εἴδους ἐρωτῴη ἐν ᾧ καὶ τὸ ὠφέλιμον τυγχάνει ὄν· ἔστι δέ που καὶ περὶ τὸν μέλλοντα χρόνον. ὅταν γὰρ νομοθετώμεθα, ὡς ἐσομένους ὠφελίμους τοὺς νόμους τιθέμεθα εἰς τὸν ἔπειτα χρόνον· τοῦτο δὲ &ldquo;μέλλον&rdquo; ὀρθῶς ἂν λέγοιμεν.
<milestone unit="section" n="178b"/></p></sp><sp><speaker>Θεόδωρος</speaker><p>πάνυ γε.</p></sp><sp><speaker>Σωκράτης</speaker><p>ἴθι δή, οὑτωσὶ ἐρωτῶμεν Πρωταγόραν ἢ ἄλλον τινὰ τῶν ἐκείνῳ τὰ αὐτὰ λεγόντων· &ldquo;πάντων μέτρον ἄνθρωπός ἐστιν,&rdquo; ὡς φατέ, ὦ Πρωταγόρα, λευκῶν βαρέων κούφων, οὐδενὸς ὅτου οὐ τῶν τοιούτων· ἔχων γὰρ αὐτῶν τὸ κριτήριον ἐν αὑτῷ, οἷα πάσχει τοιαῦτα οἰόμενος, ἀληθῆ τε οἴεται αὑτῷ καὶ ὄντα. οὐχ οὕτω;</p></sp><sp><speaker>Θεόδωρος</speaker><p>οὕτω.</p></sp><sp><speaker>Σωκράτης</speaker><p>ἦ καὶ τῶν μελλόντων ἔσεσθαι, φήσομεν, ὦ Πρωταγόρα,
<milestone unit="section" n="178c"/>ἔχει τὸ κριτήριον ἐν αὑτῷ, καὶ οἷα ἂν οἰηθῇ ἔσεσθαι, ταῦτα καὶ γίγνεται ἐκείνῳ τῷ οἰηθέντι; οἷον θερμή· ἆρ’ ὅταν τις οἰηθῇ ἰδιώτης αὑτὸν πυρετὸν λήψεσθαι καὶ ἔσεσθαι ταύτην τὴν θερμότητα, καὶ ἕτερος, ἰατρὸς δέ, ἀντοιηθῇ, κατὰ τὴν ποτέρου δόξαν φῶμεν τὸ μέλλον ἀποβήσεσθαι, ἢ κατὰ τὴν ἀμφοτέρων, καὶ τῷ μὲν ἰατρῷ οὐ θερμὸς οὐδὲ πυρέττων γενήσεται, ἑαυτῷ δὲ ἀμφότερα;</p></sp><sp><speaker>Θεόδωρος</speaker><p>γελοῖον μεντἂν εἴη.</p></sp><sp><speaker>Σωκράτης</speaker><p>ἀλλ’ οἶμαι περὶ οἴνου γλυκύτητος καὶ αὐστηρότητος
<milestone unit="section" n="178d"/>μελλούσης ἔσεσθαι ἡ τοῦ γεωργοῦ δόξα ἀλλ’ οὐχ ἡ τοῦ κιθαριστοῦ κυρία.</p></sp><sp><speaker>Θεόδωρος</speaker><p>τί μήν;</p></sp><sp><speaker>Σωκράτης</speaker><p>οὐδ’ ἂν αὖ περὶ ἀναρμόστου τε καὶ εὐαρμόστου ἐσομένου παιδοτρίβης ἂν βέλτιον δοξάσειεν μουσικοῦ, ὃ καὶ ἔπειτα αὐτῷ τῷ παιδοτρίβῃ δόξει εὐάρμοστον εἶναι.</p></sp><sp><speaker>Θεόδωρος</speaker><p>οὐδαμῶς.</p></sp><sp><speaker>Σωκράτης</speaker><p>οὐκοῦν καὶ τοῦ μέλλοντος ἑστιάσεσθαι μὴ μαγειρικοῦ ὄντος, σκευαζομένης θοίνης, ἀκυροτέρα ἡ κρίσις τῆς τοῦ ὀψοποιοῦ περὶ τῆς ἐσομένης ἡδονῆς. περὶ μὲν γὰρ τοῦ
<milestone unit="section" n="178e"/>ἤδη ὄντος ἑκάστῳ ἡδέος ἢ γεγονότος μηδέν πω τῷ λόγῳ διαμαχώμεθα, ἀλλὰ περὶ τοῦ μέλλοντος ἑκάστῳ καὶ δόξειν καὶ ἔσεσθαι πότερον αὐτὸς αὑτῷ ἄριστος κριτής, ἢ σύ, ὦ Πρωταγόρα, τό γε περὶ λόγους πιθανὸν ἑκάστῳ ἡμῶν ἐσόμενον εἰς δικαστήριον βέλτιον ἂν προδοξάσαις ἢ τῶν ἰδιωτῶν ὁστισοῦν;</p></sp><sp><speaker>Θεόδωρος</speaker><p>καὶ μάλα, ὦ Σώκρατες, τοῦτό γε σφόδρα ὑπισχνεῖτο πάντων διαφέρειν αὐτός.</p></sp><sp><speaker>Σωκράτης</speaker><p>νὴ Δία, ὦ μέλε· ἢ οὐδείς γ’ ἂν αὐτῷ διελέγετο
<milestone unit="page" n="179"/><milestone unit="section" n="179a"/>διδοὺς πολὺ ἀργύριον, εἰ μὴ τοὺς συνόντας ἔπειθεν ὅτι καὶ τὸ μέλλον ἔσεσθαί τε καὶ δόξειν οὔτε μάντις οὔτε τις ἄλλος ἄμεινον κρίνειεν ἂν ἢ αὐτός &lsqb;αὑτῷ&rsqb;.</p></sp><sp><speaker>Θεόδωρος</speaker><p>ἀληθέστατα.</p></sp><sp><speaker>Σωκράτης</speaker><p>οὐκοῦν καὶ αἱ νομοθεσίαι καὶ τὸ ὠφέλιμον περὶ τὸ μέλλον ἐστί, καὶ πᾶς ἂν ὁμολογοῖ νομοθετουμένην πόλιν πολλάκις ἀνάγκην εἶναι τοῦ ὠφελιμωτάτου ἀποτυγχάνειν;</p></sp><sp><speaker>Θεόδωρος</speaker><p>μάλα γε.</p></sp><sp><speaker>Σωκράτης</speaker><p>μετρίως ἄρα ἡμῖν πρὸς τὸν διδάσκαλόν σου εἰρήσεται
<milestone unit="section" n="179b"/>ὅτι ἀνάγκη αὐτῷ ὁμολογεῖν σοφώτερόν τε ἄλλον ἄλλου εἶναι καὶ τὸν μὲν τοιοῦτον μέτρον εἶναι, ἐμοὶ δὲ τῷ ἀνεπιστήμονι μηδὲ ὁπωστιοῦν ἀνάγκην εἶναι μέτρῳ γίγνεσθαι, ὡς ἄρτι με ἠνάγκαζεν ὁ ὑπὲρ ἐκείνου λόγος, εἴτ’ ἐβουλόμην εἴτε μή, τοιοῦτον εἶναι.</p></sp><sp><speaker>Θεόδωρος</speaker><p>ἐκείνῃ μοι δοκεῖ, ὦ Σώκρατες, μάλιστα ἁλίσκεσθαι ὁ λόγος, ἁλισκόμενος καὶ ταύτῃ, ᾗ τὰς τῶν ἄλλων δόξας κυρίας ποιεῖ, αὗται δὲ ἐφάνησαν τοὺς ἐκείνου λόγους οὐδαμῇ ἀληθεῖς ἡγούμεναι.
<milestone unit="section" n="179c"/></p></sp><sp><speaker>Σωκράτης</speaker><p>πολλαχῇ, ὦ Θεόδωρε, καὶ ἄλλῃ ἂν τό γε τοιοῦτον ἁλοίη μὴ πᾶσαν παντὸς ἀληθῆ δόξαν εἶναι· περὶ δὲ τὸ παρὸν ἑκάστῳ πάθος, ἐξ ὧν αἱ αἰσθήσεις καὶ αἱ κατὰ ταύτας δόξαι γίγνονται, χαλεπώτερον ἑλεῖν ὡς οὐκ ἀληθεῖς. ἴσως δὲ οὐδὲν λέγω· ἀνάλωτοι γάρ, εἰ ἔτυχον, εἰσίν, καὶ οἱ φάσκοντες αὐτὰς ἐναργεῖς τε εἶναι καὶ ἐπιστήμας τάχα ἂν ὄντα λέγοιεν, καὶ Θεαίτητος ὅδε οὐκ ἀπὸ σκοποῦ εἴρηκεν
<milestone unit="section" n="179d"/>αἴσθησιν καὶ ἐπιστήμην ταὐτὸν θέμενος. προσιτέον οὖν ἐγγυτέρω, ὡς ὁ ὑπὲρ Πρωταγόρου λόγος ἐπέταττε, καὶ σκεπτέον τὴν φερομένην ταύτην οὐσίαν διακρούοντα εἴτε ὑγιὲς εἴτε σαθρὸν φθέγγεται· μάχη δ’ οὖν περὶ αὐτῆς οὐ φαύλη οὐδ’ ὀλίγοις γέγονεν.</p></sp><sp><speaker>Θεόδωρος</speaker><p>πολλοῦ καὶ δεῖ φαύλη εἶναι, ἀλλὰ περὶ μὲν τὴν Ἰωνίαν καὶ ἐπιδίδωσι πάμπολυ. οἱ γὰρ τοῦ Ἡρακλείτου ἑταῖροι χορηγοῦσι τούτου τοῦ λόγου μάλα ἐρρωμένως.</p></sp><sp><speaker>Σωκράτης</speaker><p>τῷ τοι, ὦ φίλε Θεόδωρε, μᾶλλον σκεπτέον καὶ ἐξ
<milestone unit="section" n="179e"/>ἀρχῆς, ὥσπερ αὐτοὶ ὑποτείνονται.</p></sp><sp><speaker>Θεόδωρος</speaker><p>παντάπασι μὲν οὖν. καὶ γάρ, ὦ Σώκρατες, περὶ τούτων τῶν Ἡρακλειτείων ἤ, ὥσπερ σὺ λέγεις, Ὁμηρείων καὶ ἔτι παλαιοτέρων, αὐτοῖς μὲν τοῖς περὶ τὴν Ἔφεσον, ὅσοι προσποιοῦνται ἔμπειροι, οὐδὲν μᾶλλον οἷόν τε διαλεχθῆναι ἢ τοῖς οἰστρῶσιν. ἀτεχνῶς γὰρ κατὰ τὰ συγγράμματα φέρονται, τὸ δ’ ἐπιμεῖναι ἐπὶ λόγῳ καὶ ἐρωτήματι καὶ ἡσυχίως
<milestone unit="page" n="180"/><milestone unit="section" n="180a"/>ἐν μέρει ἀποκρίνασθαι καὶ ἐρέσθαι ἧττον αὐτοῖς ἔνι ἢ τὸ μηδέν· μᾶλλον δὲ ὑπερβάλλει τὸ οὐδ’ οὐδὲν πρὸς τὸ μηδὲ σμικρὸν ἐνεῖναι τοῖς ἀνδράσιν ἡσυχίας. ἀλλ’ ἄν τινά τι ἔρῃ, ὥσπερ ἐκ φαρέτρας ῥηματίσκια αἰνιγματώδη ἀνασπῶντες ἀποτοξεύουσι, κἂν τούτου ζητῇς λόγον λαβεῖν τί εἴρηκεν, ἑτέρῳ πεπλήξῃ καινῶς μετωνομασμένῳ. περανεῖς δὲ οὐδέποτε οὐδὲν πρὸς οὐδένα αὐτῶν· οὐδέ γε ἐκεῖνοι αὐτοὶ πρὸς ἀλλήλους, ἀλλ’ εὖ πάνυ φυλάττουσι τὸ μηδὲν βέβαιον ἐᾶν εἶναι
<milestone unit="section" n="180b"/>μήτ’ ἐν λόγῳ μήτ’ ἐν ταῖς αὑτῶν ψυχαῖς, ἡγούμενοι, ὡς ἐμοὶ δοκεῖ, αὐτὸ στάσιμον εἶναι· τούτῳ δὲ πάνυ πολεμοῦσιν, καὶ καθ’ ὅσον δύνανται πανταχόθεν ἐκβάλλουσιν.</p></sp><sp><speaker>Σωκράτης</speaker><p>ἴσως, ὦ Θεόδωρε, τοὺς ἄνδρας μαχομένους ἑώρακας, εἰρηνεύουσιν δὲ οὐ συγγέγονας· οὐ γὰρ σοὶ ἑταῖροί εἰσιν. ἀλλ’ οἶμαι τὰ τοιαῦτα τοῖς μαθηταῖς ἐπὶ σχολῆς φράζουσιν, οὓς ἂν βούλωνται ὁμοίους αὑτοῖς ποιῆσαι.</p></sp><sp><speaker>Θεόδωρος</speaker><p>ποίοις μαθηταῖς, ὦ δαιμόνιε; οὐδὲ γίγνεται τῶν
<milestone unit="section" n="180c"/>τοιούτων ἕτερος ἑτέρου μαθητής, ἀλλ’ αὐτόματοι ἀναφύονται ὁπόθεν ἂν τύχῃ ἕκαστος αὐτῶν ἐνθουσιάσας, καὶ τὸν ἕτερον ὁ ἕτερος οὐδὲν ἡγεῖται εἰδέναι. παρὰ μὲν οὖν τούτων, ὅπερ ᾖα ἐρῶν, οὐκ ἄν ποτε λάβοις λόγον οὔτε ἑκόντων οὔτε ἀκόντων· αὐτοὺς δὲ δεῖ παραλαβόντας ὥσπερ πρόβλημα ἐπισκοπεῖσθαι.</p></sp><sp><speaker>Σωκράτης</speaker><p>καὶ μετρίως γε λέγεις. τὸ δὲ δὴ πρόβλημα ἄλλο τι παρειλήφαμεν παρὰ μὲν τῶν ἀρχαίων μετὰ ποιήσεως
<milestone unit="section" n="180d"/>ἐπικρυπτομένων τοὺς πολλούς, ὡς ἡ γένεσις τῶν ἄλλων πάντων Ὠκεανός τε καὶ Τηθὺς ῥεύματα &amp;lt;ὄντα&amp;gt; τυγχάνει καὶ οὐδὲν ἕστηκε, παρὰ δὲ τῶν ὑστέρων ἅτε σοφωτέρων ἀναφανδὸν ἀποδεικνυμένων, ἵνα καὶ οἱ σκυτοτόμοι αὐτῶν τὴν σοφίαν μάθωσιν ἀκούσαντες καὶ παύσωνται ἠλιθίως οἰόμενοι τὰ μὲν ἑστάναι, τὰ δὲ κινεῖσθαι τῶν ὄντων, μαθόντες δὲ ὅτι πάντα κινεῖται τιμῶσιν αὐτούς; ὀλίγου δὲ ἐπελαθόμην, ὦ Θεόδωρε, ὅτι ἄλλοι αὖ τἀναντία τούτοις ἀπεφήναντο,
<milestone unit="section" n="180e"/><quote type="verse"><l met="dactylic">&dagger;οἷον ἀκίνητον τελέθει τῷ παντὶ ὄνομ’ εἶναι&dagger;</l></quote><bibl>Parmenides, line 98 (ed. Mullach).</bibl>καὶ ἄλλα ὅσα Μέλισσοί τε καὶ Παρμενίδαι ἐναντιούμενοι πᾶσι τούτοις διισχυρίζονται, ὡς ἕν τε πάντα ἐστὶ καὶ ἕστηκεν αὐτὸ ἐν αὑτῷ οὐκ ἔχον χώραν ἐν ᾗ κινεῖται. τούτοις οὖν, ὦ ἑταῖρε, πᾶσι τί χρησόμεθα; κατὰ σμικρὸν γὰρ προϊόντες λελήθαμεν ἀμφοτέρων εἰς τὸ μέσον πεπτωκότες, καὶ ἂν μή
<milestone unit="page" n="181"/><milestone unit="section" n="181a"/>πῃ ἀμυνόμενοι διαφύγωμεν, δίκην δώσομεν ὥσπερ οἱ ἐν ταῖς παλαίστραις διὰ γραμμῆς παίζοντες, ὅταν ὑπ’ ἀμφοτέρων ληφθέντες ἕλκωνται εἰς τἀναντία. δοκεῖ οὖν μοι τοὺς ἑτέρους πρότερον σκεπτέον, ἐφ’ οὕσπερ ὡρμήσαμεν, τοὺς ῥέοντας, καὶ ἐὰν μέν τι φαίνωνται λέγοντες, συνέλξομεν μετ’ αὐτῶν ἡμᾶς αὐτούς, τοὺς ἑτέρους ἐκφυγεῖν πειρώμενοι· ἐὰν δὲ οἱ τοῦ ὅλου στασιῶται ἀληθέστερα λέγειν δοκῶσι, φευξόμεθα παρ’
<milestone unit="section" n="181b"/>αὐτοὺς ἀπ’ αὖ τῶν τὰ ἀκίνητα κινούντων. ἀμφότεροι δ’ ἂν φανῶσι μηδὲν μέτριον λέγοντες, γελοῖοι ἐσόμεθα ἡγούμενοι ἡμᾶς μὲν τὶ λέγειν φαύλους ὄντας, παμπαλαίους δὲ καὶ πασσόφους ἄνδρας ἀποδεδοκιμακότες. ὅρα οὖν, ὦ Θεόδωρε, εἰ λυσιτελεῖ εἰς τοσοῦτον προϊέναι κίνδυνον.</p></sp><sp><speaker>Θεόδωρος</speaker><p>οὐδὲν μὲν οὖν ἀνεκτόν, ὦ Σώκρατες, μὴ οὐ διασκέψασθαι τί λέγουσιν ἑκάτεροι τῶν ἀνδρῶν.</p></sp><sp><speaker>Σωκράτης</speaker><p>σκεπτέον ἂν εἴη σοῦ γε οὕτω προθυμουμένου. δοκεῖ
<milestone unit="section" n="181c"/>οὖν μοι ἀρχὴ εἶναι τῆς σκέψεως κινήσεως πέρι, ποῖόν τί ποτε ἄρα λέγοντές φασι τὰ πάντα κινεῖσθαι. βούλομαι δὲ λέγειν τὸ τοιόνδε· πότερον ἕν τι εἶδος αὐτῆς λέγουσιν ἤ, ὥσπερ ἐμοὶ φαίνεται, δύο; μὴ μέντοι μόνον ἐμοὶ δοκείτω, ἀλλὰ συμμέτεχε καὶ σύ, ἵνα κοινῇ πάσχωμεν ἄν τι καὶ δέῃ. καί μοι λέγε· ἆρα κινεῖσθαι καλεῖς ὅταν τι χώραν ἐκ χώρας μεταβάλλῃ ἢ καὶ ἐν τῷ αὐτῷ στρέφηται;</p></sp><sp><speaker>Θεόδωρος</speaker><p>ἔγωγε.</p></sp><sp><speaker>Σωκράτης</speaker><p>τοῦτο μὲν τοίνυν ἓν ἔστω εἶδος. ὅταν δὲ ᾖ μὲν ἐν
<milestone unit="section" n="181d"/>τῷ αὐτῷ, γηράσκῃ δέ, ἢ μέλαν ἐκ λευκοῦ ἢ σκληρὸν ἐκ μαλακοῦ γίγνηται, ἤ τινα ἄλλην ἀλλοίωσιν ἀλλοιῶται, ἆρα οὐκ ἄξιον ἕτερον εἶδος φάναι κινήσεως;</p></sp><sp><speaker>Θεόδωρος</speaker><p>&lsqb;ἔμοιγε δοκεῖ&rsqb; ἀναγκαῖον μὲν οὖν.</p></sp><sp><speaker>Σωκράτης</speaker><p>δύο δὴ λέγω τούτω εἴδει κινήσεως, ἀλλοίωσιν, τὴν δὲ φοράν.</p></sp><sp><speaker>Θεόδωρος</speaker><p>ὀρθῶς γε λέγων.</p></sp><sp><speaker>Σωκράτης</speaker><p>τοῦτο τοίνυν οὕτω διελόμενοι διαλεγώμεθα ἤδη τοῖς τὰ πάντα φάσκουσιν κινεῖσθαι καὶ ἐρωτῶμεν· πότερον πᾶν
<milestone unit="section" n="181e"/>φατε ἀμφοτέρως κινεῖσθαι, φερόμενόν τε καὶ ἀλλοιούμενον, ἢ τὸ μέν τι ἀμφοτέρως, τὸ δ’ ἑτέρως;</p></sp><sp><speaker>Θεόδωρος</speaker><p>ἀλλὰ μὰ Δί’ ἔγωγε οὐκ ἔχω εἰπεῖν· οἶμαι δ’ ἂν φάναι ἀμφοτέρως.</p></sp><sp><speaker>Σωκράτης</speaker><p>εἰ δέ γε μή, ὦ ἑταῖρε, κινούμενά τε αὐτοῖς καὶ ἑστῶτα φανεῖται, καὶ οὐδὲν μᾶλλον ὀρθῶς ἕξει εἰπεῖν ὅτι κινεῖται τὰ πάντα ἢ ὅτι ἕστηκεν.</p></sp><sp><speaker>Θεόδωρος</speaker><p>ἀληθέστατα λέγεις.</p></sp><sp><speaker>Σωκράτης</speaker><p>οὐκοῦν ἐπειδὴ κινεῖσθαι αὐτὰ δεῖ, τὸ δὲ μὴ κινεῖσθαι
<milestone unit="page" n="182"/><milestone unit="section" n="182a"/>μὴ ἐνεῖναι μηδενί, πάντα δὴ πᾶσαν κίνησιν ἀεὶ κινεῖται.</p></sp><sp><speaker>Θεόδωρος</speaker><p>ἀνάγκη.</p></sp><sp><speaker>Σωκράτης</speaker><p>σκόπει δή μοι τόδε αὐτῶν· τῆς θερμότητος ἢ λευκότητος ἢ ὁτουοῦν γένεσιν οὐχ οὕτω πως ἐλέγομεν φάναι αὐτούς, φέρεσθαι ἕκαστον τούτων ἅμα αἰσθήσει μεταξὺ τοῦ ποιοῦντός τε καὶ πάσχοντος, καὶ τὸ μὲν πάσχον αἰσθητικὸν ἀλλ’ οὐκ αἴσθησιν &lsqb;ἔτι&rsqb; γίγνεσθαι, τὸ δὲ ποιοῦν ποιόν τι ἀλλ’ οὐ ποιότητα; ἴσως οὖν ἡ &ldquo;ποιότης&rdquo; ἅμα ἀλλόκοτόν τε φαίνεται ὄνομα καὶ οὐ μανθάνεις ἁθρόον λεγόμενον· κατὰ
<milestone unit="section" n="182b"/>μέρη οὖν ἄκουε. τὸ γὰρ ποιοῦν οὔτε θερμότης οὔτε λευκότης, θερμὸν δὲ καὶ λευκὸν γίγνεται, καὶ τἆλλα οὕτω· μέμνησαι γάρ που ἐν τοῖς πρόσθεν ὅτι οὕτως ἐλέγομεν, ἓν μηδὲν αὐτὸ καθ’ αὑτὸ εἶναι, μηδ’ αὖ τὸ ποιοῦν ἢ πάσχον, ἀλλ’ ἐξ ἀμφοτέρων πρὸς ἄλληλα συγγιγνομένων τὰς αἰσθήσεις καὶ τὰ αἰσθητὰ ἀποτίκτοντα τὰ μὲν ποι’ ἄττα γίγνεσθαι, τὰ δὲ αἰσθανόμενα.</p></sp><sp><speaker>Θεόδωρος</speaker><p>μέμνημαι· πῶς δ’ οὔ;
<milestone unit="section" n="182c"/></p></sp><sp><speaker>Σωκράτης</speaker><p>τὰ μὲν τοίνυν ἄλλα χαίρειν ἐάσωμεν, εἴτε ἄλλως εἴτε οὕτως λέγουσιν· οὗ δ’ ἕνεκα λέγομεν, τοῦτο μόνον φυλάττωμεν, ἐρωτῶντες· Κινεῖται καὶ ῥεῖ, ὥς φατε, τὰ πάντα; ἦ γάρ;</p></sp><sp><speaker>Θεόδωρος</speaker><p>ναί.</p></sp><sp><speaker>Σωκράτης</speaker><p>οὐκοῦν ἀμφοτέρας ἃς διειλόμεθα κινήσεις, φερόμενά τε καὶ ἀλλοιούμενα;</p></sp><sp><speaker>Θεόδωρος</speaker><p>πῶς δ’ οὔ; εἴπερ γε δὴ τελέως κινήσεται.</p></sp><sp><speaker>Σωκράτης</speaker><p>εἰ μὲν τοίνυν ἐφέρετο μόνον, ἠλλοιοῦτο δὲ μή, εἴχομεν ἄν που εἰπεῖν οἷα ἄττα ῥεῖ τὰ φερόμενα· ἢ πῶς λέγομεν;</p></sp><sp><speaker>Θεόδωρος</speaker><p>οὕτως.
<milestone unit="section" n="182d"/></p></sp><sp><speaker>Σωκράτης</speaker><p>ἐπειδὴ δὲ οὐδὲ τοῦτο μένει, τὸ λευκὸν ῥεῖν τὸ ῥέον, ἀλλὰ μεταβάλλει, ὥστε καὶ αὐτοῦ τούτου εἶναι ῥοήν, τῆς λευκότητος, καὶ μεταβολὴν εἰς ἄλλην χρόαν, ἵνα μὴ ἁλῷ ταύτῃ μένον, ἆρά ποτε οἷόν τέ τι προσειπεῖν χρῶμα, ὥστε καὶ ὀρθῶς προσαγορεύειν;</p></sp><sp><speaker>Θεόδωρος</speaker><p>καὶ τίς μηχανή, ὦ Σώκρατες; ἢ ἄλλο γέ τι τῶν τοιούτων, εἴπερ ἀεὶ λέγοντος ὑπεξέρχεται ἅτε δὴ ῥέον;</p></sp><sp><speaker>Σωκράτης</speaker><p>τί δὲ περὶ αἰσθήσεως ἐροῦμεν ὁποιασοῦν, οἷον τῆς
<milestone unit="section" n="182e"/>τοῦ ὁρᾶν ἢ ἀκούειν; μένειν ποτὲ ἐν αὐτῷ τῷ ὁρᾶν ἢ ἀκούειν;</p></sp><sp><speaker>Θεόδωρος</speaker><p>οὔκουν δεῖ γε, εἴπερ πάντα κινεῖται.</p></sp><sp><speaker>Σωκράτης</speaker><p>οὔτε ἄρα ὁρᾶν προσρητέον τι μᾶλλον ἢ μὴ ὁρᾶν, οὐδέ τιν’ ἄλλην αἴσθησιν μᾶλλον ἢ μή, πάντων γε πάντως κινουμένων.</p></sp><sp><speaker>Θεόδωρος</speaker><p>οὐ γὰρ οὖν.</p></sp><sp><speaker>Σωκράτης</speaker><p>καὶ μὴν αἴσθησίς γε ἐπιστήμη, ὡς ἔφαμεν ἐγώ τε καὶ Θεαίτητος.</p></sp><sp><speaker>Θεόδωρος</speaker><p>ἦν ταῦτα.</p></sp><sp><speaker>Σωκράτης</speaker><p>οὐδὲν ἄρα ἐπιστήμην μᾶλλον ἢ μὴ ἐπιστήμην ἀπεκρινάμεθα ἐρωτώμενοι ὅτι ἐστὶν ἐπιστήμη.
<milestone unit="page" n="183"/><milestone unit="section" n="183a"/></p></sp><sp><speaker>Θεόδωρος</speaker><p>ἐοίκατε.</p></sp><sp><speaker>Σωκράτης</speaker><p>καλὸν ἂν ἡμῖν συμβαίνοι τὸ ἐπανόρθωμα τῆς ἀποκρίσεως, προθυμηθεῖσιν ἀποδεῖξαι ὅτι πάντα κινεῖται, ἵνα δὴ ἐκείνη ἡ ἀπόκρισις ὀρθὴ φανῇ. τὸ δ’, ὡς ἔοικεν, ἐφάνη, εἰ πάντα κινεῖται, πᾶσα ἀπόκρισις, περὶ ὅτου ἄν τις ἀποκρίνηται, ὁμοίως ὀρθὴ εἶναι, οὕτω τ’ ἔχειν φάναι καὶ μὴ οὕτω, εἰ δὲ βούλει, γίγνεσθαι, ἵνα μὴ στήσωμεν αὐτοὺς τῷ λόγῳ.</p></sp><sp><speaker>Θεόδωρος</speaker><p>ὀρθῶς λέγεις.</p></sp><sp><speaker>Σωκράτης</speaker><p>πλήν γε, ὦ Θεόδωρε, ὅτι &ldquo;οὕτω&rdquo; τε εἶπον καὶ &ldquo;οὐχ οὕτω.&rdquo; δεῖ δὲ οὐδὲ τοῦτο &amp;lt;τὸ&amp;gt; &ldquo;οὕτω&rdquo; λέγειν&mdash;οὐδὲ
<milestone unit="section" n="183b"/>γὰρ ἂν ἔτι κινοῖτο &amp;lt;τὸ&amp;gt; &ldquo;οὕτω&rdquo; &mdash;οὐδ’ αὖ &ldquo;μὴ οὕτω&rdquo; &mdash; οὐδὲ γὰρ τοῦτο κίνησις&mdash;ἀλλά τιν’ ἄλλην φωνὴν θετέον τοῖς τὸν λόγον τοῦτον λέγουσιν, ὡς νῦν γε πρὸς τὴν αὑτῶν ὑπόθεσιν οὐκ ἔχουσι ῥήματα, εἰ μὴ ἄρα τὸ &ldquo;οὐδ’ οὕτως&rdquo; μάλιστα &lsqb;δ’ οὕτως&rsqb; ἂν αὐτοῖς ἁρμόττοι, ἄπειρον λεγόμενον.</p></sp><sp><speaker>Θεόδωρος</speaker><p>οἰκειοτάτη γοῦν διάλεκτος αὕτη αὐτοῖς.</p></sp><sp><speaker>Σωκράτης</speaker><p>οὐκοῦν, ὦ Θεόδωρε, τοῦ τε σοῦ ἑταίρου ἀπηλλάγμεθα, καὶ οὔπω συγχωροῦμεν αὐτῷ πάντ’ ἄνδρα πάντων
<milestone unit="section" n="183c"/>χρημάτων μέτρον εἶναι, ἂν μὴ φρόνιμός τις ᾖ· ἐπιστήμην τε αἴσθησιν οὐ συγχωρησόμεθα κατά γε τὴν τοῦ πάντα κινεῖσθαι μέθοδον, &lsqb;ἢ&rsqb; εἰ μή &lsqb;τί&rsqb; πως ἄλλως Θεαίτητος ὅδε λέγει.</p></sp><sp><speaker>Θεόδωρος</speaker><p>ἄριστ’ εἴρηκας, ὦ Σώκρατες· τούτων γὰρ περανθέντων καὶ ἐμὲ ἔδει ἀπηλλάχθαι σοι ἀποκρινόμενον κατὰ τὰς συνθήκας, ἐπειδὴ τὸ περὶ τοῦ Πρωταγόρου λόγου τέλος σχοίη.</p></sp><sp><speaker>Θεαίτητος</speaker><p>μὴ πρίν γ’ ἄν, ὦ Θεόδωρε, Σωκράτης τε καὶ σὺ
<milestone unit="section" n="183d"/>τοὺς φάσκοντας αὖ τὸ πᾶν ἑστάναι διέλθητε, ὥσπερ ἄρτι προύθεσθε.</p></sp><sp><speaker>Θεόδωρος</speaker><p>νέος ὤν, ὦ Θεαίτητε, τοὺς πρεσβυτέρους ἀδικεῖν διδάσκεις ὁμολογίας παραβαίνοντας; ἀλλὰ παρασκευάζου ὅπως τῶν ἐπιλοίπων Σωκράτει δώσεις λόγον.</p></sp><sp><speaker>Θεαίτητος</speaker><p>ἐάνπερ γε βούληται. ἥδιστα μεντἂν ἤκουσα περὶ ὧν λέγω.</p></sp><sp><speaker>Θεόδωρος</speaker><p>&ldquo;Ἱππέας εἰς πεδίον&rdquo; προκαλῇ Σωκράτη εἰς λόγους προκαλούμενος· ἐρώτα οὖν καὶ ἀκούσῃ.</p></sp><sp><speaker>Σωκράτης</speaker><p>ἀλλά μοι δοκῶ, ὦ Θεόδωρε, περί γε ὧν κελεύει
<milestone unit="section" n="183e"/>Θεαίτητος οὐ πείσεσθαι αὐτῷ.</p></sp><sp><speaker>Θεόδωρος</speaker><p>τί δὴ οὖν οὐ πείσεσθαι;</p></sp><sp><speaker>Σωκράτης</speaker><p>μέλισσον μὲν καὶ τοὺς ἄλλους, οἳ ἓν ἑστὸς λέγουσι τὸ πᾶν, αἰσχυνόμενος μὴ φορτικῶς σκοπῶμεν, ἧττον αἰσχύνομαι ἢ ἕνα ὄντα Παρμενίδην. Παρμενίδης δέ μοι φαίνεται, τὸ τοῦ Ὁμήρου, &ldquo;αἰδοῖός τέ μοι&rdquo; εἶναι ἅμα &ldquo;δεινός τε.&rdquo; συμπροσέμειξα γὰρ δὴ τῷ ἀνδρὶ πάνυ νέος πάνυ πρεσβύτῃ,
<milestone unit="page" n="184"/><milestone unit="section" n="184a"/>καί μοι ἐφάνη βάθος τι ἔχειν παντάπασι γενναῖον. φοβοῦμαι οὖν μὴ οὔτε τὰ λεγόμενα συνιῶμεν, τί τε διανοούμενος εἶπε πολὺ πλέον λειπώμεθα, καὶ τὸ μέγιστον, οὗ ἕνεκα ὁ λόγος ὥρμηται, ἐπιστήμης πέρι τί ποτ’ ἐστίν, ἄσκεπτον γένηται ὑπὸ τῶν ἐπεισκωμαζόντων λόγων, εἴ τις αὐτοῖς πείσεται· ἄλλως τε καὶ ὃν νῦν ἐγείρομεν πλήθει ἀμήχανον, εἴτε τις ἐν παρέργῳ σκέψεται, ἀνάξι’ ἂν πάθοι, εἴτε ἱκανῶς, μηκυνόμενος τὸ τῆς ἐπιστήμης ἀφανιεῖ. δεῖ δὲ οὐδέτερα, ἀλλὰ Θεαίτητον
<milestone unit="section" n="184b"/>ὧν κυεῖ περὶ ἐπιστήμης πειρᾶσθαι ἡμᾶς τῇ μαιευτικῇ τέχνῃ ἀπολῦσαι.</p></sp><sp><speaker>Θεόδωρος</speaker><p>ἀλλὰ χρή, εἰ δοκεῖ, οὕτω ποιεῖν.</p></sp><sp><speaker>Σωκράτης</speaker><p>ἔτι τοίνυν, ὦ Θεαίτητε, τοσόνδε περὶ τῶν εἰρημένων ἐπίσκεψαι. αἴσθησιν γὰρ δὴ ἐπιστήμην ἀπεκρίνω· ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>εἰ οὖν τίς σε ὧδ’ ἐρωτῴη· &ldquo;τῷ τὰ λευκὰ καὶ μέλανα ὁρᾷ ἄνθρωπος καὶ τῷ τὰ ὀξέα καὶ βαρέα ἀκούει;&rdquo; εἴποις ἂν οἶμαι &ldquo;ὄμμασί τε καὶ ὠσίν.&rdquo;</p></sp><sp><speaker>Θεαίτητος</speaker><p>ἔγωγε.
<milestone unit="section" n="184c"/></p></sp><sp><speaker>Σωκράτης</speaker><p>τὸ δὲ εὐχερὲς τῶν ὀνομάτων τε καὶ ῥημάτων καὶ μὴ δι’ ἀκριβείας ἐξεταζόμενον τὰ μὲν πολλὰ οὐκ ἀγεννές, ἀλλὰ μᾶλλον τὸ τούτου ἐναντίον ἀνελεύθερον, ἔστι δὲ ὅτε ἀναγκαῖον, οἷον καὶ νῦν ἀνάγκη ἐπιλαβέσθαι τῆς ἀποκρίσεως ἣν ἀποκρίνῃ, ᾗ οὐκ ὀρθή. σκόπει γάρ· ἀπόκρισις ποτέρα ὀρθοτέρα, ᾧ ὁρῶμεν τοῦτο εἶναι ὀφθαλμούς, ἢ δι’ οὗ ὁρῶμεν, καὶ ᾧ ἀκούομεν ὦτα, ἢ δι’ οὗ ἀκούομεν;</p></sp><sp><speaker>Θεαίτητος</speaker><p>δι’ ὧν ἕκαστα αἰσθανόμεθα, ἔμοιγε δοκεῖ, ὦ Σώκρατες, μᾶλλον ἢ οἷς.
<milestone unit="section" n="184d"/></p></sp><sp><speaker>Σωκράτης</speaker><p>δεινὸν γάρ που, ὦ παῖ, εἰ πολλαί τινες ἐν ἡμῖν ὥσπερ ἐν δουρείοις ἵπποις αἰσθήσεις ἐγκάθηνται, ἀλλὰ μὴ εἰς μίαν τινὰ ἰδέαν, εἴτε ψυχὴν εἴτε ὅτι δεῖ καλεῖν, πάντα ταῦτα συντείνει, ᾗ διὰ τούτων οἷον ὀργάνων αἰσθανόμεθα ὅσα αἰσθητά.</p></sp><sp><speaker>Θεαίτητος</speaker><p>ἀλλά μοι δοκεῖ οὕτω μᾶλλον ἢ ἐκείνως.</p></sp><sp><speaker>Σωκράτης</speaker><p>τοῦδέ τοι ἕνεκα αὐτά σοι διακριβοῦμαι, εἴ τινι ἡμῶν αὐτῶν τῷ αὐτῷ διὰ μὲν ὀφθαλμῶν ἐφικνούμεθα λευκῶν τε
<milestone unit="section" n="184e"/>καὶ μελάνων, διὰ δὲ τῶν ἄλλων ἑτέρων αὖ τινῶν· καὶ ἕξεις ἐρωτώμενος πάντα τὰ τοιαῦτα εἰς τὸ σῶμα ἀναφέρειν; ἴσως δὲ βέλτιον σὲ λέγειν αὐτὰ ἀποκρινόμενον μᾶλλον ἢ ἐμὲ ὑπὲρ σοῦ πολυπραγμονεῖν. καί μοι λέγε· θερμὰ καὶ σκληρὰ καὶ κοῦφα καὶ γλυκέα δι’ ὧν αἰσθάνῃ, ἆρα οὐ τοῦ σώματος ἕκαστα τίθης; ἢ ἄλλου τινός;</p></sp><sp><speaker>Θεαίτητος</speaker><p>οὐδενὸς ἄλλου.</p></sp><sp><speaker>Σωκράτης</speaker><p>ἦ καὶ ἐθελήσεις ὁμολογεῖν ἃ δι’ ἑτέρας δυνάμεως
<milestone unit="page" n="185"/><milestone unit="section" n="185a"/>αἰσθάνῃ, ἀδύνατον εἶναι δι’ ἄλλης ταῦτ’ αἰσθέσθαι, οἷον ἃ δι’ ἀκοῆς, δι’ ὄψεως, ἢ ἃ δι’ ὄψεως, δι’ ἀκοῆς;</p></sp><sp><speaker>Θεαίτητος</speaker><p>πῶς γὰρ οὐκ ἐθελήσω;</p></sp><sp><speaker>Σωκράτης</speaker><p>εἴ τι ἄρα περὶ ἀμφοτέρων διανοῇ, οὐκ ἂν διά γε τοῦ ἑτέρου ὀργάνου, οὐδ’ αὖ διὰ τοῦ ἑτέρου περὶ ἀμφοτέρων αἰσθάνοι’ ἄν.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Σωκράτης</speaker><p>περὶ δὴ φωνῆς καὶ περὶ χρόας πρῶτον μὲν αὐτὸ τοῦτο περὶ ἀμφοτέρων ἦ διανοῇ, ὅτι ἀμφοτέρω ἐστόν;</p></sp><sp><speaker>Θεαίτητος</speaker><p>ἔγωγε.</p></sp><sp><speaker>Σωκράτης</speaker><p>οὐκοῦν καὶ ὅτι ἑκάτερον ἑκατέρου μὲν ἕτερον, ἑαυτῷ δὲ ταὐτόν;
<milestone unit="section" n="185b"/></p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>καὶ ὅτι ἀμφοτέρω δύο, ἑκάτερον δὲ ἕν;</p></sp><sp><speaker>Θεαίτητος</speaker><p>καὶ τοῦτο.</p></sp><sp><speaker>Σωκράτης</speaker><p>οὐκοῦν καὶ εἴτε ἀνομοίω εἴτε ὁμοίω ἀλλήλοιν, δυνατὸς εἶ ἐπισκέψασθαι;</p></sp><sp><speaker>Θεαίτητος</speaker><p>ἴσως.</p></sp><sp><speaker>Σωκράτης</speaker><p>ταῦτα δὴ πάντα διὰ τίνος περὶ αὐτοῖν διανοῇ; οὔτε γὰρ δι’ ἀκοῆς οὔτε δι’ ὄψεως οἷόν τε τὸ κοινὸν λαμβάνειν περὶ αὐτῶν. ἔτι δὲ καὶ τόδε τεκμήριον περὶ οὗ λέγομεν· εἰ γὰρ δυνατὸν εἴη ἀμφοτέρω σκέψασθαι ἆρ’ ἐστὸν ἁλμυρὼ ἢ οὔ,
<milestone unit="section" n="185c"/>οἶσθ’ ὅτι ἕξεις εἰπεῖν ᾧ ἐπισκέψῃ, καὶ τοῦτο οὔτε ὄψις οὔτε ἀκοὴ φαίνεται, ἀλλά τι ἄλλο.</p></sp><sp><speaker>Θεαίτητος</speaker><p>τί δ’ οὐ μέλλει, ἥ γε διὰ τῆς γλώττης δύναμις;</p></sp><sp><speaker>Σωκράτης</speaker><p>καλῶς λέγεις. ἡ δὲ δὴ διὰ τίνος δύναμις τό τ’ ἐπὶ πᾶσι κοινὸν καὶ τὸ ἐπὶ τούτοις δηλοῖ σοι, ᾧ τὸ &ldquo;ἔστιν&rdquo; ἐπονομάζεις καὶ τὸ &ldquo;οὐκ ἔστι&rdquo; καὶ ἃ νυνδὴ ἠρωτῶμεν περὶ αὐτῶν; τούτοις πᾶσι ποῖα ἀποδώσεις ὄργανα δι’ ὧν αἰσθάνεται ἡμῶν τὸ αἰσθανόμενον ἕκαστα;</p></sp><sp><speaker>Θεαίτητος</speaker><p>οὐσίαν λέγεις καὶ τὸ μὴ εἶναι, καὶ ὁμοιότητα καὶ ἀνομοιότητα, καὶ τὸ ταὐτόν τε καὶ &lsqb;τὸ&rsqb; ἕτερον, ἔτι δὲ
<milestone unit="section" n="185d"/>ἕν τε καὶ τὸν ἄλλον ἀριθμὸν περὶ αὐτῶν. δῆλον δὲ ὅτι καὶ ἄρτιόν τε καὶ περιττὸν ἐρωτᾷς, καὶ τἆλλα ὅσα τούτοις ἕπεται, διὰ τίνος ποτὲ τῶν τοῦ σώματος τῇ ψυχῇ αἰσθανόμεθα.</p></sp><sp><speaker>Σωκράτης</speaker><p>ὑπέρευ, ὦ Θεαίτητε, ἀκολουθεῖς, καὶ ἔστιν ἃ ἐρωτῶ αὐτὰ ταῦτα.</p></sp><sp><speaker>Θεαίτητος</speaker><p>ἀλλὰ μὰ Δία, ὦ Σώκρατες, ἔγωγε οὐκ ἂν ἔχοιμι εἰπεῖν, πλήν γ’ ὅτι μοι δοκεῖ τὴν ἀρχὴν οὐδ’ εἶναι τοιοῦτον οὐδὲν τούτοις ὄργανον ἴδιον ὥσπερ ἐκείνοις, ἀλλ’
<milestone unit="section" n="185e"/>αὐτὴ δι’ αὑτῆς ἡ ψυχὴ τὰ κοινά μοι φαίνεται περὶ πάντων ἐπισκοπεῖν.</p></sp><sp><speaker>Σωκράτης</speaker><p>καλὸς γὰρ εἶ, ὦ Θεαίτητε, καὶ οὐχ, ὡς ἔλεγε Θεόδωρος, αἰσχρός· ὁ γὰρ καλῶς λέγων καλός τε καὶ ἀγαθός. πρὸς δὲ τῷ καλῷ εὖ ἐποίησάς με μάλα συχνοῦ λόγου ἀπαλλάξας, εἰ φαίνεταί σοι τὰ μὲν αὐτὴ δι’ αὑτῆς ἡ ψυχὴ ἐπισκοπεῖν, τὰ δὲ διὰ τῶν τοῦ σώματος δυνάμεων. τοῦτο γὰρ ἦν ὃ καὶ αὐτῷ μοι ἐδόκει, ἐβουλόμην δὲ καὶ σοὶ δόξαι.
<milestone unit="page" n="186"/><milestone unit="section" n="186a"/></p></sp><sp><speaker>Θεαίτητος</speaker><p>ἀλλὰ μὴν φαίνεταί γε.</p></sp><sp><speaker>Σωκράτης</speaker><p>ποτέρων οὖν τίθης τὴν οὐσίαν; τοῦτο γὰρ μάλιστα ἐπὶ πάντων παρέπεται.</p></sp><sp><speaker>Θεαίτητος</speaker><p>ἐγὼ μὲν ὧν αὐτὴ ἡ ψυχὴ καθ’ αὑτὴν ἐπορέγεται.</p></sp><sp><speaker>Σωκράτης</speaker><p>ἦ καὶ τὸ ὅμοιον καὶ τὸ ἀνόμοιον καὶ τὸ ταὐτὸν καὶ ἕτερον;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τί δέ; καλὸν καὶ αἰσχρὸν καὶ ἀγαθὸν καὶ κακόν;</p></sp><sp><speaker>Θεαίτητος</speaker><p>καὶ τούτων μοι δοκεῖ ἐν τοῖς μάλιστα πρὸς ἄλληλα σκοπεῖσθαι τὴν οὐσίαν, ἀναλογιζομένη ἐν ἑαυτῇ τὰ
<milestone unit="section" n="186b"/>γεγονότα καὶ τὰ παρόντα πρὸς τὰ μέλλοντα.</p></sp><sp><speaker>Σωκράτης</speaker><p>ἔχε δή· ἄλλο τι τοῦ μὲν σκληροῦ τὴν σκληρότητα διὰ τῆς ἐπαφῆς αἰσθήσεται, καὶ τοῦ μαλακοῦ τὴν μαλακότητα ὡσαύτως;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τὴν δέ γε οὐσίαν καὶ ὅτι ἐστὸν καὶ τὴν ἐναντιότητα πρὸς ἀλλήλω καὶ τὴν οὐσίαν αὖ τῆς ἐναντιότητος αὐτὴ ἡ ψυχὴ ἐπανιοῦσα καὶ συμβάλλουσα πρὸς ἄλληλα κρίνειν πειρᾶται ἡμῖν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν τὰ μὲν εὐθὺς γενομένοις πάρεστι φύσει
<milestone unit="section" n="186c"/>αἰσθάνεσθαι ἀνθρώποις τε καὶ θηρίοις, ὅσα διὰ τοῦ σώματος παθήματα ἐπὶ τὴν ψυχὴν τείνει· τὰ δὲ περὶ τούτων ἀναλογίσματα πρός τε οὐσίαν καὶ ὠφέλειαν μόγις καὶ ἐν χρόνῳ διὰ πολλῶν πραγμάτων καὶ παιδείας παραγίγνεται οἷς ἂν καὶ παραγίγνηται;</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Σωκράτης</speaker><p>οἷόν τε οὖν ἀληθείας τυχεῖν, ᾧ μηδὲ οὐσίας;</p></sp><sp><speaker>Θεαίτητος</speaker><p>ἀδύνατον.</p></sp><sp><speaker>Σωκράτης</speaker><p>οὗ δὲ ἀληθείας τις ἀτυχήσει, ποτὲ τούτου ἐπιστήμων ἔσται;
<milestone unit="section" n="186d"/></p></sp><sp><speaker>Θεαίτητος</speaker><p>καὶ πῶς ἄν, ὦ Σώκρατες;</p></sp><sp><speaker>Σωκράτης</speaker><p>ἐν μὲν ἄρα τοῖς παθήμασιν οὐκ ἔνι ἐπιστήμη, ἐν δὲ τῷ περὶ ἐκείνων συλλογισμῷ· οὐσίας γὰρ καὶ ἀληθείας ἐνταῦθα μέν, ὡς ἔοικε, δυνατὸν ἅψασθαι, ἐκεῖ δὲ ἀδύνατον.</p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>ἦ οὖν ταὐτὸν ἐκεῖνό τε καὶ τοῦτο καλεῖς, τοσαύτας διαφορὰς ἔχοντε;</p></sp><sp><speaker>Θεαίτητος</speaker><p>οὔκουν δὴ δίκαιόν γε.</p></sp><sp><speaker>Σωκράτης</speaker><p>τί οὖν δὴ ἐκείνῳ ἀποδίδως ὄνομα, τῷ ὁρᾶν ἀκούειν ὀσφραίνεσθαι ψύχεσθαι θερμαίνεσθαι;
<milestone unit="section" n="186e"/></p></sp><sp><speaker>Θεαίτητος</speaker><p>αἰσθάνεσθαι ἔγωγε· τί γὰρ ἄλλο;</p></sp><sp><speaker>Σωκράτης</speaker><p>σύμπαν ἄρ’ αὐτὸ καλεῖς αἴσθησιν;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>ὧι γε, φαμέν, οὐ μέτεστιν ἀληθείας ἅψασθαι· οὐδὲ γὰρ οὐσίας.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Σωκράτης</speaker><p>οὐδ’ ἄρ’ ἐπιστήμης.</p></sp><sp><speaker>Θεαίτητος</speaker><p>οὐ γάρ.</p></sp><sp><speaker>Σωκράτης</speaker><p>οὐκ ἄρ’ ἂν εἴη ποτέ, ὦ Θεαίτητε, αἴσθησίς τε καὶ ἐπιστήμη ταὐτόν.</p></sp><sp><speaker>Θεαίτητος</speaker><p>οὐ φαίνεται, ὦ Σώκρατες. καὶ μάλιστά γε νῦν καταφανέστατον γέγονεν ἄλλο ὂν αἰσθήσεως ἐπιστήμη.
<milestone unit="page" n="187"/><milestone unit="section" n="187a"/></p></sp><sp><speaker>Σωκράτης</speaker><p>ἀλλ’ οὔ τι μὲν δὴ τούτου γε ἕνεκα ἠρχόμεθα διαλεγόμενοι, ἵνα εὕρωμεν τί ποτ’ οὐκ ἔστ’ ἐπιστήμη, ἀλλὰ τί ἔστιν. ὅμως δὲ τοσοῦτόν γε προβεβήκαμεν, ὥστε μὴ ζητεῖν αὐτὴν ἐν αἰσθήσει τὸ παράπαν ἀλλ’ ἐν ἐκείνῳ τῷ ὀνόματι, ὅτι ποτ’ ἔχει ἡ ψυχή, ὅταν αὐτὴ καθ’ αὑτὴν πραγματεύηται περὶ τὰ ὄντα.</p></sp><sp><speaker>Θεαίτητος</speaker><p>ἀλλὰ μὴν τοῦτό γε καλεῖται, ὦ Σώκρατες, ὡς ἐγᾦμαι, δοξάζειν.</p></sp><sp><speaker>Σωκράτης</speaker><p>ὀρθῶς γὰρ οἴει, ὦ φίλε. καὶ ὅρα δὴ νῦν πάλιν ἐξ
<milestone unit="section" n="187b"/>ἀρχῆς, πάντα τὰ πρόσθεν ἐξαλείψας, εἴ τι μᾶλλον καθορᾷς, ἐπειδὴ ἐνταῦθα προελήλυθας. καὶ λέγε αὖθις τί ποτ’ ἐστὶν ἐπιστήμη.</p></sp><sp><speaker>Θεαίτητος</speaker><p>δόξαν μὲν πᾶσαν εἰπεῖν, ὦ Σώκρατες, ἀδύνατον, ἐπειδὴ καὶ ψευδής ἐστι δόξα· κινδυνεύει δὲ ἡ ἀληθὴς δόξα ἐπιστήμη εἶναι, καί μοι τοῦτο ἀποκεκρίσθω. ἐὰν γὰρ μὴ φανῇ προϊοῦσιν ὥσπερ τὸ νῦν, ἄλλο τι πειρασόμεθα λέγειν.</p></sp><sp><speaker>Σωκράτης</speaker><p>οὕτω μέντοι χρή, ὦ Θεαίτητε, λέγειν προθύμως μᾶλλον, ἢ ὡς τὸ πρῶτον ὤκνεις ἀποκρίνεσθαι. ἐὰν γὰρ
<milestone unit="section" n="187c"/>οὕτω δρῶμεν, δυοῖν θάτερα, ἢ εὑρήσομεν ἐφ’ ὃ ἐρχόμεθα, ἢ ἧττον οἰησόμεθα εἰδέναι ὃ μηδαμῇ ἴσμεν· καίτοι οὐκ ἂν εἴη μεμπτὸς μισθὸς ὁ τοιοῦτος. καὶ δὴ καὶ νῦν τί φῄς; δυοῖν ὄντοιν ἰδέαιν δόξης, τοῦ μὲν ἀληθινοῦ, ψευδοῦς δὲ τοῦ ἑτέρου, τὴν ἀληθῆ δόξαν ἐπιστήμην ὁρίζῃ;</p></sp><sp><speaker>Θεαίτητος</speaker><p>ἔγωγε· τοῦτο γὰρ αὖ νῦν μοι φαίνεται.</p></sp><sp><speaker>Σωκράτης</speaker><p>ἆρ’ οὖν ἔτ’ ἄξιον περὶ δόξης ἀναλαβεῖν πάλιν&mdash;</p></sp><sp><speaker>Θεαίτητος</speaker><p>τὸ ποῖον δὴ λέγεις;
<milestone unit="section" n="187d"/></p></sp><sp><speaker>Σωκράτης</speaker><p>θράττει μέ πως νῦν τε καὶ ἄλλοτε δὴ πολλάκις, ὥστ’ ἐν ἀπορίᾳ πολλῇ πρὸς ἐμαυτὸν καὶ πρὸς ἄλλον γεγονέναι, οὐκ ἔχοντα εἰπεῖν τί ποτ’ ἐστὶ τοῦτο τὸ πάθος παρ’ ἡμῖν καὶ τίνα τρόπον ἐγγιγνόμενον.</p></sp><sp><speaker>Θεαίτητος</speaker><p>τὸ ποῖον δή;</p></sp><sp><speaker>Σωκράτης</speaker><p>τὸ δοξάζειν τινὰ ψευδῆ. σκοπῶ δὴ καὶ νῦν ἔτι διστάζων, πότερον ἐάσωμεν αὐτὸ ἢ ἐπισκεψώμεθα ἄλλον τρόπον ἢ ὀλίγον πρότερον.</p></sp><sp><speaker>Θεαίτητος</speaker><p>τί μήν, ὦ Σώκρατες, εἴπερ γε καὶ ὁπῃτιοῦν φαίνεται δεῖν; ἄρτι γὰρ οὐ κακῶς γε σὺ καὶ Θεόδωρος ἐλέγετε σχολῆς πέρι, ὡς οὐδὲν ἐν τοῖς τοιοῖσδε κατεπείγει.
<milestone unit="section" n="187e"/></p></sp><sp><speaker>Σωκράτης</speaker><p>ὀρθῶς ὑπέμνησας· ἴσως γὰρ οὐκ ἀπὸ καιροῦ πάλιν ὥσπερ ἴχνος μετελθεῖν. κρεῖττον γάρ που σμικρὸν εὖ ἢ πολὺ μὴ ἱκανῶς περᾶναι.</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>πῶς οὖν; τί δὴ καὶ λέγομεν; ψευδῆ φαμεν ἑκάστοτε εἶναι δόξαν, καί τινα ἡμῶν δοξάζειν ψευδῆ, τὸν δ’ αὖ ἀληθῆ, ὡς φύσει οὕτως ἐχόντων;</p></sp><sp><speaker>Θεαίτητος</speaker><p>φαμὲν γὰρ δή.
<milestone unit="page" n="188"/><milestone unit="section" n="188a"/></p></sp><sp><speaker>Σωκράτης</speaker><p>οὐκοῦν τόδε γ’ ἔσθ’ ἡμῖν περὶ πάντα καὶ καθ’ ἕκαστον, ἤτοι εἰδέναι ἢ μὴ εἰδέναι; μανθάνειν γὰρ καὶ ἐπιλανθάνεσθαι μεταξὺ τούτων ὡς ὄντα χαίρειν λέγω ἐν τῷ παρόντι· νῦν γὰρ ἡμῖν πρὸς λόγον ἐστὶν οὐδέν.</p></sp><sp><speaker>Θεαίτητος</speaker><p>ἀλλὰ μήν, ὦ Σώκρατες, ἄλλο γ’ οὐδὲν λείπεται περὶ ἕκαστον πλὴν εἰδέναι ἢ μὴ εἰδέναι.</p></sp><sp><speaker>Σωκράτης</speaker><p>οὐκοῦν ἤδη ἀνάγκη τὸν δοξάζοντα δοξάζειν ἢ ὧν τι οἶδεν ἢ μὴ οἶδεν;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>καὶ μὴν εἰδότα γε μὴ εἰδέναι τὸ αὐτὸ ἢ μὴ εἰδότα
<milestone unit="section" n="188b"/>εἰδέναι ἀδύνατον.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Σωκράτης</speaker><p>ἆρ’ οὖν ὁ τὰ ψευδῆ δοξάζων, ἃ οἶδε, ταῦτα οἴεται οὐ ταῦτα εἶναι ἀλλὰ ἕτερα ἄττα ὧν οἶδε, καὶ ἀμφότερα εἰδὼς ἀγνοεῖ αὖ ἀμφότερα;</p></sp><sp><speaker>Θεαίτητος</speaker><p>ἀλλ’ ἀδύνατον, ὦ Σώκρατες.</p></sp><sp><speaker>Σωκράτης</speaker><p>ἀλλ’ ἆρα, ἃ μὴ οἶδεν, ἡγεῖται αὐτὰ εἶναι ἕτερα ἄττα ὧν μὴ οἶδε, καὶ τοῦτ’ ἔστι τῷ μήτε Θεαίτητον μήτε Σωκράτη εἰδότι εἰς τὴν διάνοιαν λαβεῖν ὡς ὁ Σωκράτης Θεαίτητος ἢ &lsqb;ὁ&rsqb; Θεαίτητος Σωκράτης;
<milestone unit="section" n="188c"/></p></sp><sp><speaker>Θεαίτητος</speaker><p>καὶ πῶς ἄν;</p></sp><sp><speaker>Σωκράτης</speaker><p>ἀλλ’ οὐ μήν, ἅ γέ τις οἶδεν, οἴεταί που ἃ μὴ οἶδεν αὐτὰ εἶναι, οὐδ’ αὖ ἃ μὴ οἶδεν, ἃ οἶδεν.</p></sp><sp><speaker>Θεαίτητος</speaker><p>τέρας γὰρ ἔσται.</p></sp><sp><speaker>Σωκράτης</speaker><p>πῶς οὖν ἂν ἔτι ψευδῆ δοξάσειεν; ἐκτὸς γὰρ τούτων ἀδύνατόν που δοξάζειν, ἐπείπερ πάντ’ ἢ ἴσμεν ἢ οὐκ ἴσμεν, ἐν δὲ τούτοις οὐδαμοῦ φαίνεται δυνατὸν ψευδῆ δοξάσαι.</p></sp><sp><speaker>Θεαίτητος</speaker><p>ἀληθέστατα.</p></sp><sp><speaker>Σωκράτης</speaker><p>ἆρ’ οὖν οὐ ταύτῃ σκεπτέον ὃ ζητοῦμεν, κατὰ τὸ
<milestone unit="section" n="188d"/>εἰδέναι καὶ μὴ εἰδέναι ἰόντας, ἀλλὰ κατὰ τὸ εἶναι καὶ μή;</p></sp><sp><speaker>Θεαίτητος</speaker><p>πῶς λέγεις;</p></sp><sp><speaker>Σωκράτης</speaker><p>μὴ ἁπλοῦν ᾖ ὅτι ὁ τὰ μὴ ὄντα περὶ ὁτουοῦν δοξάζων οὐκ ἔσθ’ ὡς οὐ ψευδῆ δοξάσει, κἂν ὁπωσοῦν ἄλλως τὰ τῆς διανοίας ἔχῃ.</p></sp><sp><speaker>Θεαίτητος</speaker><p>εἰκός γ’ αὖ, ὦ Σώκρατες.</p></sp><sp><speaker>Σωκράτης</speaker><p>πῶς οὖν; τί ἐροῦμεν, ὦ Θεαίτητε, ἐάν τις ἡμᾶς ἀνακρίνῃ· &ldquo;δυνατὸν δὲ ὁτῳοῦν ὃ λέγεται, καί τις ἀνθρώπων τὸ μὴ ὂν δοξάσει, εἴτε περὶ τῶν ὄντων του εἴτε αὐτὸ καθ’ αὑτό;&rdquo; καὶ ἡμεῖς δή, ὡς ἔοικεν, πρὸς ταῦτα φήσομεν· &ldquo;ὅταν
<milestone unit="section" n="188e"/>γε μὴ ἀληθῆ οἴηται οἰόμενος·&rdquo; ἢ πῶς ἐροῦμεν;</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>ἦ οὖν καὶ ἄλλοθί που τὸ τοιοῦτόν ἐστιν;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Σωκράτης</speaker><p>εἴ τις ὁρᾷ μέν τι, ὁρᾷ δὲ οὐδέν.</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Σωκράτης</speaker><p>ἀλλὰ μὴν εἰ ἕν γέ τι ὁρᾷ, τῶν ὄντων τι ὁρᾷ. ἢ σὺ οἴει ποτὲ τὸ ἓν ἐν τοῖς μὴ οὖσιν εἶναι;</p></sp><sp><speaker>Θεαίτητος</speaker><p>οὐκ ἔγωγε.</p></sp><sp><speaker>Σωκράτης</speaker><p>ὁ ἄρα ἕν γέ τι ὁρῶν ὄν τι ὁρᾷ.</p></sp><sp><speaker>Θεαίτητος</speaker><p>φαίνεται.
<milestone unit="page" n="189"/><milestone unit="section" n="189a"/></p></sp><sp><speaker>Σωκράτης</speaker><p>καὶ ὁ ἄρα τι ἀκούων ἕν γέ τι ἀκούει καὶ ὂν &lsqb;ἀκούει&rsqb;.</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>καὶ ὁ ἁπτόμενος δή του ἑνός γέ του ἅπτεται καὶ ὄντος, εἴπερ ἑνός;</p></sp><sp><speaker>Θεαίτητος</speaker><p>καὶ τοῦτο.</p></sp><sp><speaker>Σωκράτης</speaker><p>ὁ δὲ δὴ δοξάζων οὐχ ἕν γέ τι δοξάζει;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>ὁ δ’ ἕν τι δοξάζων οὐκ ὄν τι;</p></sp><sp><speaker>Θεαίτητος</speaker><p>συγχωρῶ.</p></sp><sp><speaker>Σωκράτης</speaker><p>ὁ ἄρα μὴ ὂν δοξάζων οὐδὲν δοξάζει.</p></sp><sp><speaker>Θεαίτητος</speaker><p>οὐ φαίνεται.</p></sp><sp><speaker>Σωκράτης</speaker><p>ἀλλὰ μὴν ὅ γε μηδὲν δοξάζων τὸ παράπαν οὐδὲ δοξάζει.</p></sp><sp><speaker>Θεαίτητος</speaker><p>δῆλον, ὡς ἔοικεν.
<milestone unit="section" n="189b"/></p></sp><sp><speaker>Σωκράτης</speaker><p>οὐκ ἄρα οἷόν τε τὸ μὴ ὂν δοξάζειν, οὔτε περὶ τῶν ὄντων οὔτε αὐτὸ καθ’ αὑτό.</p></sp><sp><speaker>Θεαίτητος</speaker><p>οὐ φαίνεται.</p></sp><sp><speaker>Σωκράτης</speaker><p>ἄλλο τι ἄρ’ ἐστὶ τὸ ψευδῆ δοξάζειν τοῦ τὰ μὴ ὄντα δοξάζειν.</p></sp><sp><speaker>Θεαίτητος</speaker><p>ἄλλο ἔοικεν.</p></sp><sp><speaker>Σωκράτης</speaker><p>οὔτ’ ἄρ’ οὕτως οὔτε ὡς ὀλίγον πρότερον ἐσκοποῦμεν, ψευδής ἐστι δόξα ἐν ἡμῖν.</p></sp><sp><speaker>Θεαίτητος</speaker><p>οὐ γὰρ οὖν δή.</p></sp><sp><speaker>Σωκράτης</speaker><p>ἀλλ’ ἆρα ὧδε γιγνόμενον τοῦτο προσαγορεύομεν;</p></sp><sp><speaker>Θεαίτητος</speaker><p>πῶς;</p></sp><sp><speaker>Σωκράτης</speaker><p>ἀλλοδοξίαν τινὰ οὖσαν ψευδῆ φαμεν εἶναι δόξαν,
<milestone unit="section" n="189c"/>ὅταν τίς &amp;lt;τι&amp;gt; τῶν ὄντων ἄλλο αὖ τῶν ὄντων ἀνταλλαξάμενος τῇ διανοίᾳ φῇ εἶναι. οὕτω γὰρ ὂν μὲν ἀεὶ δοξάζει, ἕτερον δὲ ἀνθ’ ἑτέρου, καὶ ἁμαρτάνων οὗ ἐσκόπει δικαίως ἂν καλοῖτο ψευδῆ δοξάζων.</p></sp><sp><speaker>Θεαίτητος</speaker><p>ὀρθότατά μοι νῦν δοκεῖς εἰρηκέναι. ὅταν γάρ τις ἀντὶ καλοῦ αἰσχρὸν ἢ ἀντὶ αἰσχροῦ καλὸν δοξάζῃ, τότε ὡς ἀληθῶς δοξάζει ψευδῆ.</p></sp><sp><speaker>Σωκράτης</speaker><p>δῆλος εἶ, ὦ Θεαίτητε, καταφρονῶν μου καὶ οὐ δεδιώς.</p></sp><sp><speaker>Θεαίτητος</speaker><p>τί μάλιστα;</p></sp><sp><speaker>Σωκράτης</speaker><p>οὐκ ἂν οἶμαι σοὶ δοκῶ τοῦ ἀληθῶς ψευδοῦς ἀντιλαβέσθαι,
<milestone unit="section" n="189d"/>ἐρόμενος εἰ οἷόν τε ταχὺ βραδέως ἢ κοῦφον βαρέως ἢ ἄλλο τι ἐναντίον μὴ κατὰ τὴν αὑτοῦ φύσιν ἀλλὰ κατὰ τὴν τοῦ ἐναντίου γίγνεσθαι ἑαυτῷ ἐναντίως. τοῦτο μὲν οὖν, ἵνα μὴ μάτην θαρρήσῃς, ἀφίημι. ἀρέσκει δέ, ὡς φῄς, τὸ τὰ ψευδῆ δοξάζειν ἀλλοδοξεῖν εἶναι;</p></sp><sp><speaker>Θεαίτητος</speaker><p>ἔμοιγε.</p></sp><sp><speaker>Σωκράτης</speaker><p>ἔστιν ἄρα κατὰ τὴν σὴν δόξαν ἕτερόν τι ὡς ἕτερον καὶ μὴ ὡς ἐκεῖνο τῇ διανοίᾳ τίθεσθαι.</p></sp><sp><speaker>Θεαίτητος</speaker><p>ἔστι μέντοι.
<milestone unit="section" n="189e"/></p></sp><sp><speaker>Σωκράτης</speaker><p>ὅταν οὖν τοῦθ’ ἡ διάνοιά του δρᾷ, οὐ καὶ ἀνάγκη αὐτὴν ἤτοι ἀμφότερα ἢ τὸ ἕτερον διανοεῖσθαι;</p></sp><sp><speaker>Θεαίτητος</speaker><p>ἀνάγκη μὲν οὖν· ἤτοι ἅμα γε ἢ ἐν μέρει.</p></sp><sp><speaker>Σωκράτης</speaker><p>κάλλιστα. τὸ δὲ διανοεῖσθαι ἆρ’ ὅπερ ἐγὼ καλεῖς;</p></sp><sp><speaker>Θεαίτητος</speaker><p>τί καλῶν;</p></sp><sp><speaker>Σωκράτης</speaker><p>λόγον ὃν αὐτὴ πρὸς αὑτὴν ἡ ψυχὴ διεξέρχεται περὶ ὧν ἂν σκοπῇ. ὥς γε μὴ εἰδώς σοι ἀποφαίνομαι. τοῦτο γάρ μοι ἰνδάλλεται διανοουμένη οὐκ ἄλλο τι ἢ διαλέγεσθαι, αὐτὴ
<milestone unit="page" n="190"/><milestone unit="section" n="190a"/>ἑαυτὴν ἐρωτῶσα καὶ ἀποκρινομένη, καὶ φάσκουσα καὶ οὐ φάσκουσα. ὅταν δὲ ὁρίσασα, εἴτε βραδύτερον εἴτε καὶ ὀξύτερον ἐπᾴξασα, τὸ αὐτὸ ἤδη φῇ καὶ μὴ διστάζῃ, δόξαν ταύτην τίθεμεν αὐτῆς. ὥστ’ ἔγωγε τὸ δοξάζειν λέγειν καλῶ καὶ τὴν δόξαν λόγον εἰρημένον, οὐ μέντοι πρὸς ἄλλον οὐδὲ φωνῇ, ἀλλὰ σιγῇ πρὸς αὑτόν· σὺ δὲ τί;</p></sp><sp><speaker>Θεαίτητος</speaker><p>κἀγώ.</p></sp><sp><speaker>Σωκράτης</speaker><p>ὅταν ἄρα τις τὸ ἕτερον ἕτερον δοξάζῃ, καὶ φησίν, ὡς ἔοικε, τὸ ἕτερον ἕτερον εἶναι πρὸς ἑαυτόν.
<milestone unit="section" n="190b"/></p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>ἀναμιμνῄσκου δὴ εἰ πώποτ’ εἶπες πρὸς σεαυτὸν ὅτι παντὸς μᾶλλον τό τοι καλὸν αἰσχρόν ἐστιν ἢ τὸ ἄδικον δίκαιον. ἢ καί, τὸ πάντων κεφάλαιον, σκόπει εἴ ποτ’ ἐπεχείρησας σεαυτὸν πείθειν ὡς παντὸς μᾶλλον τὸ ἕτερον ἕτερόν ἐστιν, ἢ πᾶν τοὐναντίον οὐδ’ ἐν ὕπνῳ πώποτε ἐτόλμησας εἰπεῖν πρὸς σεαυτὸν ὡς παντάπασιν ἄρα τὰ περιττὰ ἄρτιά ἐστιν ἤ τι ἄλλο τοιοῦτον.</p></sp><sp><speaker>Θεαίτητος</speaker><p>ἀληθῆ λέγεις.
<milestone unit="section" n="190c"/></p></sp><sp><speaker>Σωκράτης</speaker><p>ἄλλον δέ τινα οἴει ὑγιαίνοντα ἢ μαινόμενον τολμῆσαι σπουδῇ πρὸς ἑαυτὸν εἰπεῖν ἀναπείθοντα αὑτὸν ὡς ἀνάγκη τὸν βοῦν ἵππον εἶναι ἢ τὰ δύο ἕν;</p></sp><sp><speaker>Θεαίτητος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>οὐκοῦν εἰ τὸ λέγειν πρὸς ἑαυτὸν δοξάζειν ἐστίν, οὐδεὶς ἀμφότερά γε λέγων καὶ δοξάζων &lsqb;καὶ&rsqb; ἐφαπτόμενος ἀμφοῖν τῇ ψυχῇ εἴποι ἂν καὶ δοξάσειεν ὡς τὸ ἕτερον ἕτερόν ἐστιν. ἐατέον δὲ καὶ σοὶ τὸ ῥῆμα &lsqb;περὶ τοῦ ἑτέρου&rsqb;· λέγω
<milestone unit="section" n="190d"/>γὰρ αὐτὸ τῇδε, μηδένα δοξάζειν ὡς τὸ αἰσχρὸν καλὸν ἢ ἄλλο τι τῶν τοιούτων.</p></sp><sp><speaker>Θεαίτητος</speaker><p>ἀλλ’, ὦ Σώκρατες, ἐῶ τε καί μοι δοκεῖ ὡς λέγεις.</p></sp><sp><speaker>Σωκράτης</speaker><p>ἄμφω μὲν ἄρα δοξάζοντα ἀδύνατον τό γε ἕτερον ἕτερον δοξάζειν.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>ἀλλὰ μὴν τὸ ἕτερόν γε μόνον δοξάζων, τὸ δὲ ἕτερον μηδαμῇ, οὐδέποτε δοξάσει τὸ ἕτερον ἕτερον εἶναι.</p></sp><sp><speaker>Θεαίτητος</speaker><p>ἀληθῆ λέγεις· ἀναγκάζοιτο γὰρ ἂν ἐφάπτεσθαι καὶ οὗ μὴ δοξάζει.</p></sp><sp><speaker>Σωκράτης</speaker><p>οὔτ’ ἄρ’ ἀμφότερα οὔτε τὸ ἕτερον δοξάζοντι ἐγχωρεῖ
<milestone unit="section" n="190e"/>ἀλλοδοξεῖν. ὥστ’ εἴ τις ὁριεῖται δόξαν εἶναι ψευδῆ τὸ ἑτεροδοξεῖν, οὐδὲν ἂν λέγοι· οὔτε γὰρ ταύτῃ οὔτε κατὰ τὰ πρότερα φαίνεται ψευδὴς ἐν ἡμῖν οὖσα δόξα.</p></sp><sp><speaker>Θεαίτητος</speaker><p>οὐκ ἔοικεν.</p></sp><sp><speaker>Σωκράτης</speaker><p>ἀλλὰ μέντοι, ὦ Θεαίτητε, εἰ τοῦτο μὴ φανήσεται ὄν, πολλὰ ἀναγκασθησόμεθα ὁμολογεῖν καὶ ἄτοπα.</p></sp><sp><speaker>Θεαίτητος</speaker><p>τὰ ποῖα δή;</p></sp><sp><speaker>Σωκράτης</speaker><p>οὐκ ἐρῶ σοι πρὶν ἂν πανταχῇ πειραθῶ σκοπῶν. αἰσχυνοίμην γὰρ ἂν ὑπὲρ ἡμῶν, ἐν ᾧ ἀποροῦμεν, ἀναγκαζομένων
<milestone unit="page" n="191"/><milestone unit="section" n="191a"/>ὁμολογεῖν οἷα λέγω. ἀλλ’ ἐὰν εὕρωμεν καὶ ἐλεύθεροι γενώμεθα, τότ’ ἤδη περὶ τῶν ἄλλων ἐροῦμεν ὡς πασχόντων αὐτὰ ἐκτὸς τοῦ γελοίου ἑστῶτες· ἐὰν δὲ πάντῃ ἀπορήσωμεν, ταπεινωθέντες οἶμαι τῷ λόγῳ παρέξομεν ὡς ναυτιῶντες πατεῖν τε καὶ χρῆσθαι ὅτι ἂν βούληται. ᾗ οὖν ἔτι πόρον τινὰ εὑρίσκω τοῦ ζητήματος ἡμῖν, ἄκουε.</p></sp><sp><speaker>Θεαίτητος</speaker><p>λέγε μόνον.</p></sp><sp><speaker>Σωκράτης</speaker><p>οὐ φήσω ἡμᾶς ὀρθῶς ὁμολογῆσαι, ἡνίκα ὡμολογήσαμεν ἅ τις οἶδεν, ἀδύνατον δοξάσαι ἃ μὴ οἶδεν εἶναι αὐτὰ
<milestone unit="section" n="191b"/>καὶ ψευσθῆναι· ἀλλά πῃ δυνατόν.</p></sp><sp><speaker>Θεαίτητος</speaker><p>ἆρα λέγεις ὃ καὶ ἐγὼ τότε ὑπώπτευσα, ἡνίκ’ αὐτὸ ἔφαμεν τοιοῦτον εἶναι, ὅτι ἐνίοτ’ ἐγὼ γιγνώσκων Σωκράτη, πόρρωθεν δὲ ὁρῶν ἄλλον ὃν οὐ γιγνώσκω, ᾠήθην εἶναι Σωκράτη ὃν οἶδα; γίγνεται γὰρ δὴ ἐν τῷ τοιούτῳ οἷον λέγεις.</p></sp><sp><speaker>Σωκράτης</speaker><p>οὐκοῦν ἀπέστημεν αὐτοῦ, ὅτι ἃ ἴσμεν ἐποίει ἡμᾶς εἰδότας μὴ εἰδέναι;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>μὴ γὰρ οὕτω τιθῶμεν, ἀλλ’ ὧδε· ἴσως πῃ ἡμῖν
<milestone unit="section" n="191c"/>συγχωρήσεται, ἴσως δὲ ἀντιτενεῖ. ἀλλὰ γὰρ ἐν τοιούτῳ ἐχόμεθα, ἐν ᾧ ἀνάγκη πάντα μεταστρέφοντα λόγον βασανίζειν. σκόπει οὖν εἰ τὶ λέγω. ἆρα ἔστιν μὴ εἰδότα τι πρότερον ὕστερον μαθεῖν;</p></sp><sp><speaker>Θεαίτητος</speaker><p>ἔστι μέντοι.</p></sp><sp><speaker>Σωκράτης</speaker><p>οὐκοῦν καὶ αὖθις ἕτερον καὶ ἕτερον;</p></sp><sp><speaker>Θεαίτητος</speaker><p>τί δ’ οὔ;</p></sp><sp><speaker>Σωκράτης</speaker><p>θὲς δή μοι λόγου ἕνεκα ἐν ταῖς ψυχαῖς ἡμῶν ἐνὸν κήρινον ἐκμαγεῖον, τῷ μὲν μεῖζον, τῷ δ’ ἔλαττον, καὶ τῷ μὲν καθαρωτέρου κηροῦ, τῷ δὲ κοπρωδεστέρου, καὶ σκληροτέρου,
<milestone unit="section" n="191d"/>ἐνίοις δὲ ὑγροτέρου, ἔστι δ’ οἷς μετρίως ἔχοντος.</p></sp><sp><speaker>Θεαίτητος</speaker><p>τίθημι.</p></sp><sp><speaker>Σωκράτης</speaker><p>δῶρον τοίνυν αὐτὸ φῶμεν εἶναι τῆς τῶν Μουσῶν μητρὸς Μνημοσύνης, καὶ εἰς τοῦτο ὅτι ἂν βουληθῶμεν μνημονεῦσαι ὧν ἂν ἴδωμεν ἢ ἀκούσωμεν ἢ αὐτοὶ ἐννοήσωμεν, ὑπέχοντας αὐτὸ ταῖς αἰσθήσεσι καὶ ἐννοίαις, ἀποτυποῦσθαι, ὥσπερ δακτυλίων σημεῖα ἐνσημαινομένους· καὶ ὃ μὲν ἂν ἐκμαγῇ, μνημονεύειν τε καὶ ἐπίστασθαι ἕως ἂν ἐνῇ τὸ εἴδωλον αὐτοῦ· ὃ δ’ ἂν ἐξαλειφθῇ ἢ μὴ οἷόν τε γένηται
<milestone unit="section" n="191e"/>ἐκμαγῆναι, ἐπιλελῆσθαί τε καὶ μὴ ἐπίστασθαι.</p></sp><sp><speaker>Θεαίτητος</speaker><p>ἔστω οὕτως.</p></sp><sp><speaker>Σωκράτης</speaker><p>ὁ τοίνυν ἐπιστάμενος μὲν αὐτά, σκοπῶν δέ τι ὧν ὁρᾷ ἢ ἀκούει, ἄθρει εἰ ἄρα τοιῷδε τρόπῳ ψευδῆ ἂν δοξάσαι.</p></sp><sp><speaker>Θεαίτητος</speaker><p>ποίῳ δή τινι;</p></sp><sp><speaker>Σωκράτης</speaker><p>ἃ οἶδεν, οἰηθεὶς εἶναι τοτὲ μὲν ἃ οἶδε, τοτὲ δὲ ἃ μή. ταῦτα γὰρ ἐν τοῖς πρόσθεν οὐ καλῶς ὡμολογήσαμεν ὁμολογοῦντες ἀδύνατα.</p></sp><sp><speaker>Θεαίτητος</speaker><p>νῦν δὲ πῶς λέγεις;
<milestone unit="page" n="192"/><milestone unit="section" n="192a"/></p></sp><sp><speaker>Σωκράτης</speaker><p>δεῖ ὧδε λέγεσθαι περὶ αὐτῶν ἐξ ἀρχῆς διοριζομένους ὅτι ὃ μέν τις οἶδεν, σχὼν αὐτοῦ μνημεῖον ἐν τῇ ψυχῇ, αἰσθάνεται δὲ αὐτὸ μή, οἰηθῆναι ἕτερόν τι ὧν οἶδεν, ἔχοντα καὶ ἐκείνου τύπον, αἰσθανόμενον δὲ μή, ἀδύνατον. καὶ ὅ γε οἶδεν αὖ, οἰηθῆναι εἶναι ὃ μὴ οἶδε μηδ’ ἔχει αὐτοῦ σφραγῖδα· καὶ ὃ μὴ οἶδεν, ὃ μὴ οἶδεν αὖ· καὶ ὃ μὴ οἶδεν, ὃ οἶδε· καὶ ὃ αἰσθάνεταί γε, ἕτερόν τι ὧν αἰσθάνεται οἰηθῆναι εἶναι· καὶ ὃ αἰσθάνεται, ὧν τι μὴ αἰσθάνεται· καὶ
<milestone unit="section" n="192b"/>ὃ μὴ αἰσθάνεται, ὧν μὴ αἰσθάνεται· καὶ ὃ μὴ αἰσθάνεται, ὧν αἰσθάνεται. καὶ ἔτι γε αὖ καὶ ὃ οἶδε καὶ αἰσθάνεται καὶ ἔχει τὸ σημεῖον κατὰ τὴν αἴσθησιν, οἰηθῆναι αὖ ἕτερόν τι ὧν οἶδε καὶ αἰσθάνεται καὶ ἔχει αὖ καὶ ἐκείνου τὸ σημεῖον κατὰ τὴν αἴσθησιν, ἀδυνατώτερον ἔτι ἐκείνων, εἰ οἷόν τε. καὶ ὃ οἶδε καὶ &lsqb;ὃ&rsqb; αἰσθάνεται ἔχων τὸ μνημεῖον ὀρθῶς, ὃ οἶδεν οἰηθῆναι ἀδύνατον· καὶ ὃ οἶδε καὶ αἰσθάνεται ἔχων
<milestone unit="section" n="192c"/>κατὰ ταὐτά, ὃ αἰσθάνεται· καὶ ὃ αὖ μὴ οἶδε μηδὲ αἰσθάνεται, ὃ μὴ οἶδε μηδὲ αἰσθάνεται· καὶ ὃ μὴ οἶδε μηδὲ αἰσθάνεται, ὃ μὴ οἶδε· καὶ ὃ μὴ οἶδε μηδὲ αἰσθάνεται, ὃ μὴ αἰσθάνεται· πάντα ταῦτα ὑπερβάλλει ἀδυναμίᾳ τοῦ ἐν αὐτοῖς ψευδῆ τινα δοξάσαι. λείπεται δὴ ἐν τοῖς τοιοῖσδε, εἴπερ που ἄλλοθι, τὸ τοιοῦτον γενέσθαι.</p></sp><sp><speaker>Θεαίτητος</speaker><p>ἐν τίσι δή; ἐὰν ἄρα ἐξ αὐτῶν τι μᾶλλον μάθω· νῦν μὲν γὰρ οὐχ ἕπομαι.</p></sp><sp><speaker>Σωκράτης</speaker><p>ἐν οἷς οἶδεν, οἰηθῆναι αὐτὰ ἕτερ’ ἄττα εἶναι ὧν οἶδε καὶ αἰσθάνεται· ἢ ὧν μὴ οἶδεν, αἰσθάνεται δέ· ἢ ὧν
<milestone unit="section" n="192d"/>οἶδε καὶ αἰσθάνεται, ὧν οἶδεν αὖ καὶ αἰσθάνεται.</p></sp><sp><speaker>Θεαίτητος</speaker><p>νῦν πολὺ πλέον ἀπελείφθην ἢ τότε.</p></sp><sp><speaker>Σωκράτης</speaker><p>ὧδε δὴ ἀνάπαλιν ἄκουε. ἐγὼ εἰδὼς Θεόδωρον καὶ ἐν ἐμαυτῷ μεμνημένος οἷός ἐστι, καὶ Θεαίτητον κατὰ ταὐτά, ἄλλο τι ἐνίοτε μὲν ὁρῶ αὐτούς, ἐνίοτε δὲ οὔ, καὶ ἅπτομαί ποτ’ αὐτῶν, τοτὲ δ’ οὔ, καὶ ἀκούω ἤ τινα ἄλλην αἴσθησιν αἰσθάνομαι, τοτὲ δ’ αἴσθησιν μὲν οὐδεμίαν ἔχω περὶ ὑμῶν, μέμνημαι δὲ ὑμᾶς οὐδὲν ἧττον καὶ ἐπίσταμαι αὐτὸς ἐν ἐμαυτῷ;
<milestone unit="section" n="192e"/></p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>τοῦτο τοίνυν πρῶτον μάθε ὧν βούλομαι δηλῶσαι, ὅτι ἔστι μὲν ἃ οἶδε μὴ αἰσθάνεσθαι, ἔστιν δὲ αἰσθάνεσθαι.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>οὐκοῦν καὶ ἃ μὴ οἶδε, πολλάκις μὲν ἔστι μηδὲ αἰσθάνεσθαι, πολλάκις δὲ αἰσθάνεσθαι μόνον;</p></sp><sp><speaker>Θεαίτητος</speaker><p>ἔστι καὶ τοῦτο.</p></sp><sp><speaker>Σωκράτης</speaker><p>ἰδὲ δὴ ἐάν τι μᾶλλον νῦν ἐπίσπῃ. Σωκράτης
<milestone unit="page" n="193"/><milestone unit="section" n="193a"/>εἰ γιγνώσκει Θεόδωρον καὶ Θεαίτητον, ὁρᾷ δὲ μηδέτερον, μηδὲ ἄλλη αἴσθησις αὐτῷ πάρεστι περὶ αὐτῶν, οὐκ ἄν ποτε ἐν ἑαυτῷ δοξάσειεν ὡς ὁ Θεαίτητός ἐστι Θεόδωρος. λέγω τὶ ἢ οὐδέν;</p></sp><sp><speaker>Θεαίτητος</speaker><p>ναί, ἀληθῆ γε.</p></sp><sp><speaker>Σωκράτης</speaker><p>τοῦτο μὲν τοίνυν ἐκείνων πρῶτον ἦν ὧν ἔλεγον.</p></sp><sp><speaker>Θεαίτητος</speaker><p>ἦν γάρ.</p></sp><sp><speaker>Σωκράτης</speaker><p>δεύτερον τοίνυν, ὅτι τὸν μὲν γιγνώσκων ὑμῶν, τὸν δὲ μὴ γιγνώσκων, αἰσθανόμενος δὲ μηδέτερον, οὐκ ἄν ποτε αὖ οἰηθείην ὃν οἶδα εἶναι ὃν μὴ οἶδα.</p></sp><sp><speaker>Θεαίτητος</speaker><p>ὀρθῶς.
<milestone unit="section" n="193b"/></p></sp><sp><speaker>Σωκράτης</speaker><p>τρίτον δέ, μηδέτερον γιγνώσκων μηδὲ αἰσθανόμενος οὐκ ἂν οἰηθείην ὃν μὴ οἶδα ἕτερόν τιν’ εἶναι ὧν μὴ οἶδα. καὶ τἆλλα τὰ πρότερα πάνθ’ ἑξῆς νόμιζε πάλιν ἀκηκοέναι, ἐν οἷς οὐδέποτ’ ἐγὼ περὶ σοῦ καὶ Θεοδώρου τὰ ψευδῆ δοξάσω, οὔτε γιγνώσκων οὔτε ἀγνοῶν ἄμφω, οὔτε τὸν μέν, τὸν δ’ οὐ γιγνώσκων· καὶ περὶ αἰσθήσεων κατὰ ταὐτά, εἰ ἄρα ἕπῃ.</p></sp><sp><speaker>Θεαίτητος</speaker><p>ἕπομαι.</p></sp><sp><speaker>Σωκράτης</speaker><p>λείπεται τοίνυν τὰ ψευδῆ δοξάσαι ἐν τῷδε, ὅταν γιγνώσκων σὲ καὶ Θεόδωρον, καὶ ἔχων ἐν ἐκείνῳ τῷ κηρίνῳ
<milestone unit="section" n="193c"/>ὥσπερ δακτυλίων σφῷν ἀμφοῖν τὰ σημεῖα, διὰ μακροῦ καὶ μὴ ἱκανῶς ὁρῶν ἄμφω προθυμηθῶ, τὸ οἰκεῖον ἑκατέρου σημεῖον ἀποδοὺς τῇ οἰκείᾳ ὄψει, ἐμβιβάσας προσαρμόσαι εἰς τὸ ἑαυτῆς ἴχνος, ἵνα γένηται ἀναγνώρισις, εἶτα τούτων ἀποτυχὼν καὶ ὥσπερ οἱ ἔμπαλιν ὑποδούμενοι παραλλάξας προσβάλω τὴν ἑκατέρου ὄψιν πρὸς τὸ ἀλλότριον σημεῖον, ἢ καὶ οἷα τὰ ἐν τοῖς κατόπτροις τῆς ὄψεως πάθη, δεξιὰ εἰς
<milestone unit="section" n="193d"/>ἀριστερὰ μεταρρεούσης, ταὐτὸν παθὼν διαμάρτω· τότε δὴ συμβαίνει ἡ ἑτεροδοξία καὶ τὸ ψευδῆ δοξάζειν.</p></sp><sp><speaker>Θεαίτητος</speaker><p>ἔοικε γάρ, ὦ Σώκρατες. θαυμασίως ὡς λέγεις τὸ τῆς δόξης πάθος.</p></sp><sp><speaker>Σωκράτης</speaker><p>ἔτι τοίνυν καὶ ὅταν ἀμφοτέρους γιγνώσκων τὸν μὲν πρὸς τῷ γιγνώσκειν αἰσθάνωμαι, τὸν δὲ μή, τὴν δὲ γνῶσιν τοῦ ἑτέρου μὴ κατὰ τὴν αἴσθησιν ἔχω, ὃ ἐν τοῖς πρόσθεν οὕτως ἔλεγον καί μου τότε οὐκ ἐμάνθανες.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Σωκράτης</speaker><p>τοῦτο μὴν ἔλεγον, ὅτι γιγνώσκων τὸν ἕτερον καὶ
<milestone unit="section" n="193e"/>αἰσθανόμενος, καὶ τὴν γνῶσιν κατὰ τὴν αἴσθησιν αὐτοῦ ἔχων, οὐδέποτε οἰήσεται εἶναι αὐτὸν ἕτερόν τινα ὃν γιγνώσκει τε καὶ αἰσθάνεται καὶ τὴν γνῶσιν αὖ καὶ ἐκείνου ἔχει κατὰ τὴν αἴσθησιν. ἦν γὰρ τοῦτο;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>παρελείπετο δέ γέ που τὸ νῦν λεγόμενον, ἐν ᾧ δή φαμεν τὴν ψευδῆ δόξαν γίγνεσθαι τὸ ἄμφω γιγνώσκοντα
<milestone unit="page" n="194"/><milestone unit="section" n="194a"/>καὶ ἄμφω ὁρῶντα ἤ τινα ἄλλην αἴσθησιν ἔχοντα ἀμφοῖν τὼ σημείω μὴ κατὰ τὴν αὐτοῦ αἴσθησιν ἑκάτερον ἔχειν, ἀλλ’ οἷον τοξότην φαῦλον ἱέντα παραλλάξαι τοῦ σκοποῦ καὶ ἁμαρτεῖν, ὃ δὴ καὶ ψεῦδος ἄρα ὠνόμασται.</p></sp><sp><speaker>Θεαίτητος</speaker><p>εἰκότως γε.</p></sp><sp><speaker>Σωκράτης</speaker><p>καὶ ὅταν τοίνυν τῷ μὲν παρῇ αἴσθησις τῶν σημείων, τῷ δὲ μή, τὸ δὲ τῆς ἀπούσης αἰσθήσεως τῇ παρούσῃ προσαρμόσῃ, πάντῃ ταύτῃ ψεύδεται ἡ διάνοια. καὶ ἑνὶ λόγῳ, περὶ ὧν μὲν μὴ οἶδέ τις μηδ’ ἐπῄσθετο πώποτε, οὐκ ἔστιν,
<milestone unit="section" n="194b"/>ὡς ἔοικεν, οὔτε ψεύδεσθαι οὔτε ψευδὴς δόξα, εἴ τι νῦν ἡμεῖς ὑγιὲς λέγομεν· περὶ δὲ ὧν ἴσμεν τε καὶ αἰσθανόμεθα, ἐν αὐτοῖς τούτοις στρέφεται καὶ ἑλίττεται ἡ δόξα ψευδὴς καὶ ἀληθὴς γιγνομένη, καταντικρὺ μὲν καὶ κατὰ τὸ εὐθὺ τὰ οἰκεῖα συνάγουσα ἀποτυπώματα καὶ τύπους ἀληθής, εἰς πλάγια δὲ καὶ σκολιὰ ψευδής.</p></sp><sp><speaker>Θεαίτητος</speaker><p>οὐκοῦν καλῶς, ὦ Σώκρατες, λέγεται;
<milestone unit="section" n="194c"/></p></sp><sp><speaker>Σωκράτης</speaker><p>ἔτι τοίνυν καὶ τάδε ἀκούσας μᾶλλον αὐτὸ ἐρεῖς. τὸ μὲν γὰρ τἀληθὲς δοξάζειν καλόν, τὸ δὲ ψεύδεσθαι αἰσχρόν.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Σωκράτης</speaker><p>ταῦτα τοίνυν φασὶν ἐνθένδε γίγνεσθαι. ὅταν μὲν ὁ κηρός του ἐν τῇ ψυχῇ βαθύς τε καὶ πολὺς καὶ λεῖος καὶ μετρίως ὠργασμένος ᾖ, τὰ ἰόντα διὰ τῶν αἰσθήσεων, ἐνσημαινόμενα εἰς τοῦτο τὸ τῆς ψυχῆς &ldquo;κέαρ,&rdquo; ὃ ἔφη Ὅμηρος αἰνιττόμενος τὴν τοῦ κηροῦ ὁμοιότητα, τότε μὲν καὶ τούτοις
<milestone unit="section" n="194d"/>καθαρὰ τὰ σημεῖα ἐγγιγνόμενα καὶ ἱκανῶς τοῦ βάθους ἔχοντα πολυχρόνιά τε γίγνεται καὶ εἰσὶν οἱ τοιοῦτοι πρῶτον μὲν εὐμαθεῖς, ἔπειτα μνήμονες, εἶτα οὐ παραλλάττουσι τῶν αἰσθήσεων τὰ σημεῖα ἀλλὰ δοξάζουσιν ἀληθῆ. σαφῆ γὰρ καὶ ἐν εὐρυχωρίᾳ ὄντα ταχὺ διανέμουσιν ἐπὶ τὰ αὑτῶν ἕκαστα ἐκμαγεῖα, ἃ δὴ ὄντα καλεῖται, καὶ σοφοὶ δὴ οὗτοι καλοῦνται. ἢ οὐ δοκεῖ σοι;</p></sp><sp><speaker>Θεαίτητος</speaker><p>ὑπερφυῶς μὲν οὖν.
<milestone unit="section" n="194e"/></p></sp><sp><speaker>Σωκράτης</speaker><p>ὅταν τοίνυν λάσιόν του τὸ κέαρ ᾖ, ὃ δὴ ἐπῄνεσεν ὁ πάσσοφος ποιητής, ἢ ὅταν κοπρῶδες καὶ μὴ καθαροῦ τοῦ κηροῦ, ἢ ὑγρὸν σφόδρα ἢ σκληρόν, ὧν μὲν ὑγρὸν εὐμαθεῖς μέν, ἐπιλήσμονες δὲ γίγνονται, ὧν δὲ σκληρόν, τἀναντία. οἱ δὲ δὴ λάσιον καὶ τραχὺ λιθῶδές τι ἢ γῆς ἢ κόπρου συμμιγείσης ἔμπλεων ἔχοντες ἀσαφῆ τὰ ἐκμαγεῖα ἴσχουσιν. ἀσαφῆ δὲ καὶ οἱ τὰ σκληρά· βάθος γὰρ οὐκ ἔνι. ἀσαφῆ
<milestone unit="page" n="195"/><milestone unit="section" n="195a"/>δὲ καὶ οἱ τὰ ὑγρά· ὑπὸ γὰρ τοῦ συγχεῖσθαι ταχὺ γίγνεται ἀμυδρά. ἐὰν δὲ πρὸς πᾶσι τούτοις ἐπ’ ἀλλήλων συμπεπτωκότα ᾖ ὑπὸ στενοχωρίας, ἐάν του σμικρὸν ᾖ τὸ ψυχάριον, ἔτι ἀσαφέστερα ἐκείνων. πάντες οὖν οὗτοι γίγνονται οἷοι δοξάζειν ψευδῆ. ὅταν γάρ τι ὁρῶσιν ἢ ἀκούωσιν ἢ ἐπινοῶσιν, ἕκαστα ἀπονέμειν ταχὺ ἑκάστοις οὐ δυνάμενοι βραδεῖς τέ εἰσι καὶ ἀλλοτριονομοῦντες παρορῶσί τε καὶ παρακούουσι καὶ παρανοοῦσι πλεῖστα, καὶ καλοῦνται αὖ οὗτοι ἐψευσμένοι τε δὴ τῶν ὄντων καὶ ἀμαθεῖς.
<milestone unit="section" n="195b"/></p></sp><sp><speaker>Θεαίτητος</speaker><p>ὀρθότατα ἀνθρώπων λέγεις, ὦ Σώκρατες.</p></sp><sp><speaker>Σωκράτης</speaker><p>φῶμεν ἄρα ἐν ἡμῖν ψευδεῖς δόξας εἶναι;</p></sp><sp><speaker>Θεαίτητος</speaker><p>σφόδρα γε.</p></sp><sp><speaker>Σωκράτης</speaker><p>καὶ ἀληθεῖς δή;</p></sp><sp><speaker>Θεαίτητος</speaker><p>καὶ ἀληθεῖς.</p></sp><sp><speaker>Σωκράτης</speaker><p>ἤδη οὖν οἰόμεθα ἱκανῶς ὡμολογῆσθαι ὅτι παντὸς μᾶλλον ἐστὸν ἀμφοτέρα τούτω τὼ δόξα;</p></sp><sp><speaker>Θεαίτητος</speaker><p>ὑπερφυῶς μὲν οὖν.</p></sp><sp><speaker>Σωκράτης</speaker><p>δεινόν τε, ὦ Θεαίτητε, ὡς ἀληθῶς κινδυνεύει καὶ ἀηδὲς εἶναι ἀνὴρ ἀδολέσχης.</p></sp><sp><speaker>Θεαίτητος</speaker><p>τί δέ; πρὸς τί τοῦτ’ εἶπες;
<milestone unit="section" n="195c"/></p></sp><sp><speaker>Σωκράτης</speaker><p>τὴν ἐμαυτοῦ δυσμαθίαν δυσχεράνας καὶ ὡς ἀληθῶς ἀδολεσχίαν. τί γὰρ ἄν τις ἄλλο θεῖτο ὄνομα, ὅταν ἄνω κάτω τοὺς λόγους ἕλκῃ τις ὑπὸ νωθείας οὐ δυνάμενος πεισθῆναι, καὶ ᾖ δυσαπάλλακτος ἀφ’ ἑκάστου λόγου;</p></sp><sp><speaker>Θεαίτητος</speaker><p>σὺ δὲ δὴ τί δυσχεραίνεις;</p></sp><sp><speaker>Σωκράτης</speaker><p>οὐ δυσχεραίνω μόνον ἀλλὰ καὶ δέδοικα ὅτι ἀποκρινοῦμαι ἄν τις ἔρηταί με· &ldquo;ὦ Σώκρατες, ηὕρηκας δὴ ψευδῆ δόξαν, ὅτι οὔτε ἐν ταῖς αἰσθήσεσίν ἐστι πρὸς ἀλλήλας οὔτ’
<milestone unit="section" n="195d"/>ἐν ταῖς διανοίαις ἀλλ’ ἐν τῇ συνάψει αἰσθήσεως πρὸς διάνοιαν;&rdquo; φήσω δὲ ἐγὼ οἶμαι καλλωπιζόμενος ὥς τι ηὑρηκότων ἡμῶν καλόν.</p></sp><sp><speaker>Θεαίτητος</speaker><p>ἔμοιγε δοκεῖ, ὦ Σώκρατες, οὐκ αἰσχρὸν εἶναι τὸ νῦν ἀποδεδειγμένον.</p></sp><sp><speaker>Σωκράτης</speaker><p>&ldquo;οὐκοῦν,&rdquo; φησί, &ldquo;λέγεις ὅτι αὖ τὸν ἄνθρωπον ὃν διανοούμεθα μόνον, ὁρῶμεν δ’ οὔ, ἵππον οὐκ ἄν ποτε οἰηθείημεν εἶναι, ὃν αὖ οὔτε ὁρῶμεν οὔτε ἁπτόμεθα, διανοούμεθα δὲ μόνον καὶ ἄλλ’ οὐδὲν αἰσθανόμεθα περὶ αὐτοῦ;&rdquo; ταῦτα οἶμαι φήσω λέγειν.</p></sp><sp><speaker>Θεαίτητος</speaker><p>καὶ ὀρθῶς γε.
<milestone unit="section" n="195e"/></p></sp><sp><speaker>Σωκράτης</speaker><p>&ldquo;τί οὖν,&rdquo; φησί, &ldquo;τὰ ἕνδεκα ἃ μηδὲν ἄλλο ἢ διανοεῖταί τις, ἄλλο τι ἐκ τούτου τοῦ λόγου οὐκ ἄν ποτε οἰηθείη δώδεκα εἶναι ἃ μόνον αὖ διανοεῖται;&rdquo; ἴθι οὖν δή, σὺ ἀποκρίνου.</p></sp><sp><speaker>Θεαίτητος</speaker><p>ἀλλ’ ἀποκρινοῦμαι ὅτι ὁρῶν μὲν ἄν τις ἢ ἐφαπτόμενος οἰηθείη τὰ ἕνδεκα δώδεκα εἶναι, ἃ μέντοι ἐν τῇ διανοίᾳ ἔχει, οὐκ ἄν ποτε περὶ αὐτῶν ταῦτα δοξάσειεν οὕτως.</p></sp><sp><speaker>Σωκράτης</speaker><p>τί οὖν; οἴει τινὰ πώποτε αὐτὸν ἐν αὑτῷ πέντε καὶ
<milestone unit="page" n="196"/><milestone unit="section" n="196a"/>ἑπτά, λέγω δὲ μὴ ἀνθρώπους ἑπτὰ καὶ πέντε προθέμενον σκοπεῖν μηδ’ ἄλλο τοιοῦτον, ἀλλ’ αὐτὰ πέντε καὶ ἑπτά, ἅ φαμεν ἐκεῖ μνημεῖα ἐν τῷ ἐκμαγείῳ εἶναι καὶ ψευδῆ ἐν αὐτοῖς οὐκ εἶναι δοξάσαι, ταῦτα αὐτὰ εἴ τις ἀνθρώπων ἤδη πώποτε ἐσκέψατο λέγων πρὸς αὑτὸν καὶ ἐρωτῶν πόσα ποτ’ ἐστίν, καὶ ὁ μέν τις εἶπεν οἰηθεὶς ἕνδεκα αὐτὰ εἶναι, ὁ δὲ δώδεκα, ἢ πάντες λέγουσί τε καὶ οἴονται δώδεκα αὐτὰ εἶναι;
<milestone unit="section" n="196b"/></p></sp><sp><speaker>Θεαίτητος</speaker><p>οὐ μὰ τὸν Δία, ἀλλὰ πολλοὶ δὴ καὶ ἕνδεκα· ἐὰν δέ γε ἐν πλείονι ἀριθμῷ τις σκοπῆται, μᾶλλον σφάλλεται. οἶμαι γάρ σε περὶ παντὸς &lsqb;μᾶλλον&rsqb; ἀριθμοῦ λέγειν.</p></sp><sp><speaker>Σωκράτης</speaker><p>ὀρθῶς γὰρ οἴει· καὶ ἐνθυμοῦ μή τι τότε γίγνεται ἄλλο ἢ αὐτὰ τὰ δώδεκα τὰ ἐν τῷ ἐκμαγείῳ ἕνδεκα οἰηθῆναι.</p></sp><sp><speaker>Θεαίτητος</speaker><p>ἔοικέ γε.</p></sp><sp><speaker>Σωκράτης</speaker><p>οὐκοῦν εἰς τοὺς πρώτους πάλιν ἀνήκει λόγους; ὁ γὰρ τοῦτο παθών, ὃ οἶδεν, ἕτερον αὐτὸ οἴεται εἶναι ὧν αὖ οἶδεν, ὃ ἔφαμεν ἀδύνατον, καὶ τούτῳ αὐτῷ ἠναγκάζομεν μὴ εἶναι
<milestone unit="section" n="196c"/>ψευδῆ δόξαν, ἵνα μὴ τὰ αὐτὰ ὁ αὐτὸς ἀναγκάζοιτο εἰδὼς μὴ εἰδέναι ἅμα.</p></sp><sp><speaker>Θεαίτητος</speaker><p>ἀληθέστατα.</p></sp><sp><speaker>Σωκράτης</speaker><p>οὐκοῦν ἄλλ’ ὁτιοῦν δεῖ ἀποφαίνειν τὸ τὰ ψευδῆ δοξάζειν ἢ διανοίας πρὸς αἴσθησιν παραλλαγήν. εἰ γὰρ τοῦτ’ ἦν, οὐκ ἄν ποτε ἐν αὐτοῖς τοῖς διανοήμασιν ἐψευδόμεθα. νῦν δὲ ἤτοι οὐκ ἔστι ψευδὴς δόξα, ἢ ἅ τις οἶδεν, οἷόν τε μὴ εἰδέναι. καὶ τούτων πότερα αἱρῇ;</p></sp><sp><speaker>Θεαίτητος</speaker><p>ἄπορον αἵρεσιν προτίθης, ὦ Σώκρατες.
<milestone unit="section" n="196d"/></p></sp><sp><speaker>Σωκράτης</speaker><p>ἀλλὰ μέντοι ἀμφότερά γε κινδυνεύει ὁ λόγος οὐκ ἐάσειν. ὅμως δέ&mdash;πάντα γὰρ τολμητέον&mdash;τί εἰ ἐπιχειρήσαιμεν ἀναισχυντεῖν;</p></sp><sp><speaker>Θεαίτητος</speaker><p>πῶς;</p></sp><sp><speaker>Σωκράτης</speaker><p>ἐθελήσαντες εἰπεῖν ποῖόν τί ποτ’ ἐστὶ τὸ ἐπίστασθαι.</p></sp><sp><speaker>Θεαίτητος</speaker><p>καὶ τί τοῦτο ἀναίσχυντον;</p></sp><sp><speaker>Σωκράτης</speaker><p>ἔοικας οὐκ ἐννοεῖν ὅτι πᾶς ἡμῖν ἐξ ἀρχῆς ὁ λόγος ζήτησις γέγονεν ἐπιστήμης ὡς οὐκ εἰδόσι τί ποτ’ ἐστίν.</p></sp><sp><speaker>Θεαίτητος</speaker><p>ἐννοῶ μὲν οὖν.</p></sp><sp><speaker>Σωκράτης</speaker><p>ἔπειτ’ οὐκ ἀναιδὲς δοκεῖ μὴ εἰδότας ἐπιστήμην ἀποφαίνεσθαι τὸ ἐπίστασθαι οἷόν ἐστιν; ἀλλὰ γάρ, ὦ
<milestone unit="section" n="196e"/>Θεαίτητε, πάλαι ἐσμὲν ἀνάπλεῳ τοῦ μὴ καθαρῶς διαλέγεσθαι. μυριάκις γὰρ εἰρήκαμεν τὸ &ldquo;γιγνώσκομεν&rdquo; καὶ &ldquo;οὐ γιγνώσκομεν,&rdquo; καὶ &ldquo;ἐπιστάμεθα&rdquo; καὶ &ldquo;οὐκ ἐπιστάμεθα,&rdquo; ὥς τι συνιέντες ἀλλήλων ἐν ᾧ ἔτι ἐπιστήμην ἀγνοοῦμεν· εἰ δὲ βούλει, καὶ νῦν ἐν τῷ παρόντι κεχρήμεθ’ αὖ τῷ &ldquo;ἀγνοεῖν&rdquo; τε καὶ &ldquo;συνιέναι,&rdquo; ὡς προσῆκον αὐτοῖς χρῆσθαι εἴπερ στερόμεθα ἐπιστήμης.</p></sp><sp><speaker>Θεαίτητος</speaker><p>ἀλλὰ τίνα τρόπον διαλέξῃ, ὦ Σώκρατες, τούτων ἀπεχόμενος;
<milestone unit="page" n="197"/><milestone unit="section" n="197a"/></p></sp><sp><speaker>Σωκράτης</speaker><p>οὐδένα ὤν γε ὃς εἰμί, εἰ μέντοι ἦ ἀντιλογικός· οἷος ἀνὴρ εἰ καὶ νῦν παρῆν, τούτων τ’ ἂν ἔφη ἀπέχεσθαι καὶ ἡμῖν σφόδρ’ ἂν ἃ ἐγὼ λέγω ἐπέπληττεν. ἐπειδὴ οὖν ἐσμεν φαῦλοι, βούλει τολμήσω εἰπεῖν οἷόν ἐστι τὸ ἐπίστασθαι; φαίνεται γάρ μοι προὔργου τι ἂν γενέσθαι.</p></sp><sp><speaker>Θεαίτητος</speaker><p>τόλμα τοίνυν νὴ Δία. τούτων δὲ μὴ ἀπεχομένῳ σοι ἔσται πολλὴ συγγνώμη.</p></sp><sp><speaker>Σωκράτης</speaker><p>ἀκήκοας οὖν ὃ νῦν λέγουσιν τὸ ἐπίστασθαι;</p></sp><sp><speaker>Θεαίτητος</speaker><p>ἴσως· οὐ μέντοι ἔν γε τῷ παρόντι μνημονεύω.
<milestone unit="section" n="197b"/></p></sp><sp><speaker>Σωκράτης</speaker><p>ἐπιστήμης που ἕξιν φασὶν αὐτὸ εἶναι.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>ἡμεῖς τοίνυν σμικρὸν μεταθώμεθα καὶ εἴπωμεν ἐπιστήμης κτῆσιν.</p></sp><sp><speaker>Θεαίτητος</speaker><p>τί οὖν δὴ φήσεις τοῦτο ἐκείνου διαφέρειν;</p></sp><sp><speaker>Σωκράτης</speaker><p>ἴσως μὲν οὐδέν· ὃ δ’ οὖν δοκεῖ ἀκούσας συνδοκίμαζε.</p></sp><sp><speaker>Θεαίτητος</speaker><p>ἐάνπερ γε οἷός τ’ ὦ.</p></sp><sp><speaker>Σωκράτης</speaker><p>οὐ τοίνυν μοι ταὐτὸν φαίνεται τῷ κεκτῆσθαι τὸ ἔχειν. οἷον ἱμάτιον πριάμενός τις καὶ ἐγκρατὴς ὢν μὴ φορῶν, ἔχειν μὲν οὐκ ἂν αὐτὸν αὐτό, κεκτῆσθαί γε μὴν φαῖμεν.</p></sp><sp><speaker>Θεαίτητος</speaker><p>ὀρθῶς γε.
<milestone unit="section" n="197c"/></p></sp><sp><speaker>Σωκράτης</speaker><p>ὅρα δὴ καὶ ἐπιστήμην εἰ δυνατὸν οὕτω κεκτημένον μὴ ἔχειν, ἀλλ’ ὥσπερ εἴ τις ὄρνιθας ἀγρίας, περιστερὰς ἤ τι ἄλλο, θηρεύσας οἴκοι κατασκευασάμενος περιστερεῶνα τρέφοι, τρόπον μὲν &lsqb;γὰρ&rsqb; ἄν πού τινα φαῖμεν αὐτὸν αὐτὰς ἀεὶ ἔχειν, ὅτι δὴ κέκτηται. ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τρόπον δέ γ’ ἄλλον οὐδεμίαν ἔχειν, ἀλλὰ δύναμιν μὲν αὐτῷ περὶ αὐτὰς παραγεγονέναι, ἐπειδὴ ἐν οἰκείῳ περιβόλῳ ὑποχειρίους ἐποιήσατο, λαβεῖν καὶ σχεῖν ἐπειδὰν
<milestone unit="section" n="197d"/>βούληται, θηρευσαμένῳ ἣν ἂν ἀεὶ ἐθέλῃ, καὶ πάλιν ἀφιέναι, καὶ τοῦτο ἐξεῖναι ποιεῖν ὁποσάκις ἂν δοκῇ αὐτῷ.</p></sp><sp><speaker>Θεαίτητος</speaker><p>ἔστι ταῦτα.</p></sp><sp><speaker>Σωκράτης</speaker><p>πάλιν δή, ὥσπερ ἐν τοῖς πρόσθεν κήρινόν τι ἐν ταῖς ψυχαῖς κατεσκευάζομεν οὐκ οἶδ’ ὅτι πλάσμα, νῦν αὖ ἐν ἑκάστῃ ψυχῇ ποιήσωμεν περιστερεῶνά τινα παντοδαπῶν ὀρνίθων, τὰς μὲν κατ’ ἀγέλας οὔσας χωρὶς τῶν ἄλλων, τὰς δὲ κατ’ ὀλίγας, ἐνίας δὲ μόνας διὰ πασῶν ὅπῃ ἂν τύχωσι πετομένας.
<milestone unit="section" n="197e"/></p></sp><sp><speaker>Θεαίτητος</speaker><p>πεποιήσθω δή. ἀλλὰ τί τοὐντεῦθεν;</p></sp><sp><speaker>Σωκράτης</speaker><p>παιδίων μὲν ὄντων φάναι χρὴ εἶναι τοῦτο τὸ ἀγγεῖον κενόν, ἀντὶ δὲ τῶν ὀρνίθων ἐπιστήμας νοῆσαι· ἣν δ’ ἂν ἐπιστήμην κτησάμενος καθείρξῃ εἰς τὸν περίβολον, φάναι αὐτὸν μεμαθηκέναι ἢ ηὑρηκέναι τὸ πρᾶγμα οὗ ἦν αὕτη ἡ ἐπιστήμη, καὶ τὸ ἐπίστασθαι τοῦτ’ εἶναι.</p></sp><sp><speaker>Θεαίτητος</speaker><p>ἔστω.
<milestone unit="page" n="198"/><milestone unit="section" n="198a"/></p></sp><sp><speaker>Σωκράτης</speaker><p>τὸ τοίνυν πάλιν ἣν ἂν βούληται τῶν ἐπιστημῶν θηρεύειν καὶ λαβόντα ἴσχειν καὶ αὖθις ἀφιέναι σκόπει τίνων δεῖται ὀνομάτων, εἴτε τῶν αὐτῶν ὧν τὸ πρῶτον ὅτε ἐκτᾶτο εἴτε ἑτέρων. μαθήσῃ δ’ ἐνθένδε σαφέστερον τί λέγω. ἀριθμητικὴν μὲν γὰρ λέγεις τέχνην;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>ταύτην δὴ ὑπόλαβε θήραν ἐπιστημῶν ἀρτίου τε καὶ περιττοῦ παντός.</p></sp><sp><speaker>Θεαίτητος</speaker><p>ὑπολαμβάνω.</p></sp><sp><speaker>Σωκράτης</speaker><p>ταύτῃ δὴ οἶμαι τῇ τέχνῃ αὐτός τε ὑποχειρίους τὰς
<milestone unit="section" n="198b"/>ἐπιστήμας τῶν ἀριθμῶν ἔχει καὶ ἄλλῳ παραδίδωσιν ὁ παραδιδούς.</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>καὶ καλοῦμέν γε παραδιδόντα μὲν διδάσκειν, παραλαμβάνοντα δὲ μανθάνειν, ἔχοντα δὲ δὴ τῷ κεκτῆσθαι ἐν τῷ περιστερεῶνι ἐκείνῳ ἐπίστασθαι.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>τῷ δὲ δὴ ἐντεῦθεν ἤδη πρόσσχες τὸν νοῦν. ἀριθμητικὸς γὰρ ὢν τελέως ἄλλο τι πάντας ἀριθμοὺς ἐπίσταται; πάντων γὰρ ἀριθμῶν εἰσιν αὐτῷ ἐν τῇ ψυχῇ ἐπιστῆμαι.</p></sp><sp><speaker>Θεαίτητος</speaker><p>τί μήν;
<milestone unit="section" n="198c"/></p></sp><sp><speaker>Σωκράτης</speaker><p>ἦ οὖν ὁ τοιοῦτος ἀριθμοῖ ἄν ποτέ τι ἢ αὐτὸς πρὸς αὑτὸν αὐτὰ ἢ ἄλλο τι τῶν ἔξω ὅσα ἔχει ἀριθμόν;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Σωκράτης</speaker><p>τὸ δὲ ἀριθμεῖν γε οὐκ ἄλλο τι θήσομεν τοῦ σκοπεῖσθαι πόσος τις ἀριθμὸς τυγχάνει ὤν.</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>ὃ ἄρα ἐπίσταται, σκοπούμενος φαίνεται ὡς οὐκ εἰδώς, ὃν ὡμολογήκαμεν ἅπαντα ἀριθμὸν εἰδέναι. ἀκούεις γάρ που τὰς τοιαύτας ἀμφισβητήσεις.</p></sp><sp><speaker>Θεαίτητος</speaker><p>ἔγωγε.
<milestone unit="section" n="198d"/></p></sp><sp><speaker>Σωκράτης</speaker><p>οὐκοῦν ἡμεῖς ἀπεικάζοντες τῇ τῶν περιστερῶν κτήσει τε καὶ θήρᾳ ἐροῦμεν ὅτι διττὴ ἦν ἡ θήρα, ἡ μὲν πρὶν ἐκτῆσθαι τοῦ κεκτῆσθαι ἕνεκα, ἡ δὲ κεκτημένῳ τοῦ λαβεῖν καὶ ἔχειν ἐν ταῖς χερσὶν ἃ πάλαι ἐκέκτητο. οὕτως δὲ καὶ ὧν πάλαι ἐπιστῆμαι ἦσαν αὐτῷ μαθόντι καὶ ἠπίστατο αὐτά, πάλιν ἔστι καταμανθάνειν ταὐτὰ ταῦτα ἀναλαμβάνοντα τὴν ἐπιστήμην ἑκάστου καὶ ἴσχοντα, ἣν ἐκέκτητο μὲν πάλαι, πρόχειρον δ’ οὐκ εἶχε τῇ διανοίᾳ;</p></sp><sp><speaker>Θεαίτητος</speaker><p>ἀληθῆ.
<milestone unit="section" n="198e"/></p></sp><sp><speaker>Σωκράτης</speaker><p>τοῦτο δὴ ἄρτι ἠρώτων, ὅπως χρὴ τοῖς ὀνόμασι χρώμενον λέγειν περὶ αὐτῶν, ὅταν ἀριθμήσων ἴῃ ὁ ἀριθμητικὸς ἤ τι ἀναγνωσόμενος ὁ γραμματικός, ὡς ἐπιστάμενος ἄρα ἐν τῷ τοιούτῳ πάλιν ἔρχεται μαθησόμενος παρ’ ἑαυτοῦ ἃ ἐπίσταται;</p></sp><sp><speaker>Θεαίτητος</speaker><p>ἀλλ’ ἄτοπον, ὦ Σώκρατες.</p></sp><sp><speaker>Σωκράτης</speaker><p>ἀλλ’ ἃ οὐκ ἐπίσταται φῶμεν αὐτὸν ἀναγνώσεσθαι
<milestone unit="page" n="199"/><milestone unit="section" n="199a"/>καὶ ἀριθμήσειν, δεδωκότες αὐτῷ πάντα μὲν γράμματα πάντα δὲ ἀριθμὸν ἐπίστασθαι;</p></sp><sp><speaker>Θεαίτητος</speaker><p>ἀλλὰ καὶ τοῦτ’ ἄλογον.</p></sp><sp><speaker>Σωκράτης</speaker><p>βούλει οὖν λέγωμεν ὅτι τῶν μὲν ὀνομάτων οὐδὲν ἡμῖν μέλει, ὅπῃ τις χαίρει ἕλκων τὸ ἐπίστασθαι καὶ μανθάνειν, ἐπειδὴ δὲ ὡρισάμεθα ἕτερον μέν τι τὸ κεκτῆσθαι τὴν ἐπιστήμην, ἕτερον δὲ τὸ ἔχειν, ὃ μέν τις ἔκτηται μὴ κεκτῆσθαι ἀδύνατόν φαμεν εἶναι, ὥστε οὐδέποτε συμβαίνει ὅ τις οἶδεν μὴ εἰδέναι, ψευδῆ μέντοι δόξαν οἷόν τ’ εἶναι περὶ αὐτοῦ λαβεῖν;
<milestone unit="section" n="199b"/>μὴ γὰρ ἔχειν τὴν ἐπιστήμην τούτου οἷόν τε, ἀλλ’ ἑτέραν ἀντ’ ἐκείνης, ὅταν θηρεύων τινά πού ποτ’ ἐπιστήμην διαπετομένων ἀνθ’ ἑτέρας ἑτέραν ἁμαρτὼν λάβῃ, τότε ἄρα τὰ ἕνδεκα δώδεκα ᾠήθη εἶναι, τὴν τῶν ἕνδεκα ἐπιστήμην ἀντὶ τῆς τῶν δώδεκα λαβὼν τὴν ἐν ἑαυτῷ οἷον φάτταν ἀντὶ περιστερᾶς.</p></sp><sp><speaker>Θεαίτητος</speaker><p>ἔχει γὰρ οὖν λόγον.</p></sp><sp><speaker>Σωκράτης</speaker><p>ὅταν δέ γε ἣν ἐπιχειρεῖ λαβεῖν λάβῃ, ἀψευδεῖν τε καὶ τὰ ὄντα δοξάζειν τότε, καὶ οὕτω δὴ εἶναι ἀληθῆ τε καὶ
<milestone unit="section" n="199c"/>ψευδῆ δόξαν, καὶ ὧν ἐν τοῖς πρόσθεν ἐδυσχεραίνομεν οὐδὲν ἐμποδὼν γίγνεσθαι; ἴσως οὖν μοι συμφήσεις· ἢ πῶς ποιήσεις;</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>καὶ γὰρ τοῦ μὲν ἃ ἐπίστανται μὴ ἐπίστασθαι ἀπηλλάγμεθα· ἃ γὰρ κεκτήμεθα μὴ κεκτῆσθαι οὐδαμοῦ ἔτι συμβαίνει, οὔτε ψευσθεῖσί τινος οὔτε μή. δεινότερον μέντοι πάθος ἄλλο παραφαίνεσθαί μοι δοκεῖ.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Σωκράτης</speaker><p>εἰ ἡ τῶν ἐπιστημῶν μεταλλαγὴ ψευδὴς γενήσεταί ποτε δόξα.</p></sp><sp><speaker>Θεαίτητος</speaker><p>πῶς δή;
<milestone unit="section" n="199d"/></p></sp><sp><speaker>Σωκράτης</speaker><p>πρῶτον μὲν τό τινος ἔχοντα ἐπιστήμην τοῦτο αὐτὸ ἀγνοεῖν, μὴ ἀγνωμοσύνῃ ἀλλὰ τῇ ἑαυτοῦ ἐπιστήμῃ· ἔπειτα ἕτερον αὖ τοῦτο δοξάζειν, τὸ δ’ ἕτερον τοῦτο, πῶς οὐ πολλὴ ἀλογία, ἐπιστήμης παραγενομένης γνῶναι μὲν τὴν ψυχὴν μηδέν, ἀγνοῆσαι δὲ πάντα; ἐκ γὰρ τούτου τοῦ λόγου κωλύει οὐδὲν καὶ ἄγνοιαν παραγενομένην γνῶναί τι ποιῆσαι καὶ τυφλότητα ἰδεῖν, εἴπερ καὶ ἐπιστήμη ἀγνοῆσαί ποτέ τινα ποιήσει.
<milestone unit="section" n="199e"/></p></sp><sp><speaker>Θεαίτητος</speaker><p>ἴσως γάρ, ὦ Σώκρατες, οὐ καλῶς τὰς ὄρνιθας ἐτίθεμεν ἐπιστήμας μόνον τιθέντες, ἔδει δὲ καὶ ἀνεπιστημοσύνας τιθέναι ὁμοῦ συνδιαπετομένας ἐν τῇ ψυχῇ, καὶ τὸν θηρεύοντα τοτὲ μὲν ἐπιστήμην λαμβάνοντα, τοτὲ δ’ ἀνεπιστημοσύνην τοῦ αὐτοῦ πέρι ψευδῆ μὲν δοξάζειν τῇ ἀνεπιστημοσύνῃ, ἀληθῆ δὲ τῇ ἐπιστήμῃ.</p></sp><sp><speaker>Σωκράτης</speaker><p>οὐ ῥᾴδιόν γε, ὦ Θεαίτητε, μὴ ἐπαινεῖν σε· ὃ μέντοι εἶπες πάλιν ἐπίσκεψαι. ἔστω μὲν γὰρ ὡς λέγεις· ὁ δὲ δὴ τὴν
<milestone unit="page" n="200"/><milestone unit="section" n="200a"/>ἀνεπιστημοσύνην λαβὼν ψευδῆ μέν, φῄς, δοξάσει. ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>οὐ δήπου καὶ ἡγήσεταί γε ψευδῆ δοξάζειν.</p></sp><sp><speaker>Θεαίτητος</speaker><p>πῶς γάρ;</p></sp><sp><speaker>Σωκράτης</speaker><p>ἀλλ’ ἀληθῆ γε, καὶ ὡς εἰδὼς διακείσεται περὶ ὧν ἔψευσται.</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>ἐπιστήμην ἄρα οἰήσεται τεθηρευκὼς ἔχειν ἀλλ’ οὐκ ἀνεπιστημοσύνην.</p></sp><sp><speaker>Θεαίτητος</speaker><p>δῆλον.</p></sp><sp><speaker>Σωκράτης</speaker><p>οὐκοῦν μακρὰν περιελθόντες πάλιν ἐπὶ τὴν πρώτην πάρεσμεν ἀπορίαν. ὁ γὰρ ἐλεγκτικὸς ἐκεῖνος γελάσας φήσει·
<milestone unit="section" n="200b"/>&ldquo;πότερον,&rdquo; ὦ βέλτιστοι, &ldquo;ἀμφοτέρας τις εἰδώς, ἐπιστήμην τε καὶ ἀνεπιστημοσύνην, ἣν οἶδεν, ἑτέραν αὐτὴν οἴεταί τινα εἶναι ὧν οἶδεν; ἢ οὐδετέραν &lsqb;αὐτὴν&rsqb; εἰδώς, ἣν μὴ οἶδε, δοξάζει ἑτέραν ὧν οὐκ οἶδεν; ἢ τὴν μὲν εἰδώς, τὴν δ’ οὔ, ἣν οἶδεν, ἣν μὴ οἶδεν; ἢ ἣν μὴ οἶδεν, ἣν οἶδεν ἡγεῖται; ἢ πάλιν αὖ μοι ἐρεῖτε ὅτι τῶν ἐπιστημῶν καὶ ἀνεπιστημοσυνῶν εἰσὶν αὖ ἐπιστῆμαι, ἃς ὁ κεκτημένος ἐν ἑτέροις τισὶ γελοίοις
<milestone unit="section" n="200c"/>περιστερεῶσιν ἢ κηρίνοις πλάσμασι καθείρξας, ἕωσπερ ἂν κεκτῆται ἐπίσταται, καὶ ἐὰν μὴ προχείρους ἔχῃ ἐν τῇ ψυχῇ; καὶ οὕτω δὴ ἀναγκασθήσεσθε εἰς ταὐτὸν περιτρέχειν μυριάκις οὐδὲν πλέον ποιοῦντες;&rdquo; τί πρὸς ταῦτα, ὦ Θεαίτητε, ἀποκρινούμεθα;</p></sp><sp><speaker>Θεαίτητος</speaker><p>ἀλλὰ μὰ Δί’, ὦ Σώκρατες, ἔγωγε οὐκ ἔχω τί χρὴ λέγειν.</p></sp><sp><speaker>Σωκράτης</speaker><p>ἆρ’ οὖν ἡμῖν, ὦ παῖ, καλῶς ὁ λόγος ἐπιπλήττει καὶ ἐνδείκνυται ὅτι οὐκ ὀρθῶς ψευδῆ δόξαν προτέραν ζητοῦμεν
<milestone unit="section" n="200d"/>ἐπιστήμης, ἐκείνην ἀφέντες; τὸ δ’ ἐστὶν ἀδύνατον γνῶναι πρὶν ἄν τις ἐπιστήμην ἱκανῶς λάβῃ τί ποτ’ ἐστίν.</p></sp><sp><speaker>Θεαίτητος</speaker><p>ἀνάγκη, ὦ Σώκρατες, ἐν τῷ παρόντι ὡς λέγεις οἴεσθαι.</p></sp><sp><speaker>Σωκράτης</speaker><p>τί οὖν τις ἐρεῖ πάλιν ἐξ ἀρχῆς ἐπιστήμην; οὐ γάρ που ἀπεροῦμέν γέ πω;</p></sp><sp><speaker>Θεαίτητος</speaker><p>ἥκιστα, ἐάνπερ μὴ σύ γε ἀπαγορεύῃς.</p></sp><sp><speaker>Σωκράτης</speaker><p>λέγε δή, τί ἂν αὐτὸ μάλιστα εἰπόντες ἥκιστ’ ἂν ἡμῖν αὐτοῖς ἐναντιωθεῖμεν;
<milestone unit="section" n="200e"/></p></sp><sp><speaker>Θεαίτητος</speaker><p>ὅπερ ἐπεχειροῦμεν, ὦ Σώκρατες, ἐν τῷ πρόσθεν· οὐ γὰρ ἔχω ἔγωγε ἄλλο οὐδέν.</p></sp><sp><speaker>Σωκράτης</speaker><p>τὸ ποῖον;</p></sp><sp><speaker>Θεαίτητος</speaker><p>τὴν ἀληθῆ δόξαν ἐπιστήμην εἶναι. ἀναμάρτητόν γέ πού ἐστιν τὸ δοξάζειν ἀληθῆ, καὶ τὰ ὑπ’ αὐτοῦ γιγνόμενα πάντα καλὰ καὶ ἀγαθὰ γίγνεται.</p></sp><sp><speaker>Σωκράτης</speaker><p>ὁ τὸν ποταμὸν καθηγούμενος, ὦ Θεαίτητε, ἔφη ἄρα δείξειν αὐτό· καὶ τοῦτο ἐὰν ἰόντες ἐρευνῶμεν, τάχ’ ἂν
<milestone unit="page" n="201"/><milestone unit="section" n="201a"/>ἐμπόδιον γενόμενον αὐτὸ φήνειεν τὸ ζητούμενον, μένουσι δὲ δῆλον οὐδέν.</p></sp><sp><speaker>Θεαίτητος</speaker><p>ὀρθῶς λέγεις· ἀλλ’ ἴωμέν γε καὶ σκοπῶμεν.</p></sp><sp><speaker>Σωκράτης</speaker><p>οὐκοῦν τοῦτό γε βραχείας σκέψεως· τέχνη γάρ σοι ὅλη σημαίνει μὴ εἶναι ἐπιστήμην αὐτό.</p></sp><sp><speaker>Θεαίτητος</speaker><p>πῶς δή; καὶ τίς αὕτη;</p></sp><sp><speaker>Σωκράτης</speaker><p>ἡ τῶν μεγίστων εἰς σοφίαν, οὓς δὴ καλοῦσιν ῥήτοράς τε καὶ δικανικούς. οὗτοι γάρ που τῇ ἑαυτῶν τέχνῃ πείθουσιν οὐ διδάσκοντες ἀλλὰ δοξάζειν ποιοῦντες ἃ ἂν βούλωνται. ἢ σὺ οἴει δεινούς τινας οὕτω διδασκάλους εἶναι,
<milestone unit="section" n="201b"/>ὥστε οἷς μὴ παρεγένοντό τινες ἀποστερουμένοις χρήματα ἤ τι ἄλλο βιαζομένοις, τούτοις δύνασθαι πρὸς ὕδωρ σμικρὸν διδάξαι ἱκανῶς τῶν γενομένων τὴν ἀλήθειαν;</p></sp><sp><speaker>Θεαίτητος</speaker><p>οὐδαμῶς ἔγωγε οἶμαι, ἀλλὰ πεῖσαι μέν.</p></sp><sp><speaker>Σωκράτης</speaker><p>τὸ πεῖσαι δ’ οὐχὶ δοξάσαι λέγεις ποιῆσαι;</p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>οὐκοῦν ὅταν δικαίως πεισθῶσιν δικασταὶ περὶ ὧν ἰδόντι μόνον ἔστιν εἰδέναι, ἄλλως δὲ μή, ταῦτα τότε ἐξ
<milestone unit="section" n="201c"/>ἀκοῆς κρίνοντες, ἀληθῆ δόξαν λαβόντες, ἄνευ ἐπιστήμης ἔκριναν, ὀρθὰ πεισθέντες, εἴπερ εὖ ἐδίκασαν;</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Σωκράτης</speaker><p>οὐκ ἄν, ὦ φίλε, εἴ γε ταὐτὸν ἦν δόξα τε ἀληθὴς &dagger;καὶ δικαστήρια&dagger; καὶ ἐπιστήμη, ὀρθά ποτ’ ἂν δικαστὴς ἄκρος ἐδόξαζεν ἄνευ ἐπιστήμης· νῦν δὲ ἔοικεν ἄλλο τι ἑκάτερον εἶναι.</p></sp><sp><speaker>Θεαίτητος</speaker><p>ὅ γε ἐγώ, ὦ Σώκρατες, εἰπόντος του ἀκούσας ἐπελελήσμην, νῦν δ’ ἐννοῶ· ἔφη δὲ τὴν μὲν μετὰ λόγου
<milestone unit="section" n="201d"/>ἀληθῆ δόξαν ἐπιστήμην εἶναι, τὴν δὲ ἄλογον ἐκτὸς ἐπιστήμης· καὶ ὧν μὲν μή ἐστι λόγος, οὐκ ἐπιστητὰ εἶναι, οὑτωσὶ καὶ ὀνομάζων, ἃ δ’ ἔχει, ἐπιστητά.</p></sp><sp><speaker>Σωκράτης</speaker><p>ἦ καλῶς λέγεις. τὰ δὲ δὴ ἐπιστητὰ ταῦτα καὶ μὴ πῇ διῄρει, λέγε, εἰ ἄρα κατὰ ταὐτὰ σύ τε κἀγὼ ἀκηκόαμεν.</p></sp><sp><speaker>Θεαίτητος</speaker><p>ἀλλ’ οὐκ οἶδα εἰ ἐξευρήσω· λέγοντος μεντἂν ἑτέρου, ὡς ἐγᾦμαι, ἀκολουθήσαιμ’ ἄν.</p></sp><sp><speaker>Σωκράτης</speaker><p>ἄκουε δὴ ὄναρ ἀντὶ ὀνείρατος. ἐγὼ γὰρ αὖ ἐδόκουν
<milestone unit="section" n="201e"/>ἀκούειν τινῶν ὅτι τὰ μὲν πρῶτα οἱονπερεὶ στοιχεῖα, ἐξ ὧν ἡμεῖς τε συγκείμεθα καὶ τἆλλα, λόγον οὐκ ἔχοι. αὐτὸ γὰρ καθ’ αὑτὸ ἕκαστον ὀνομάσαι μόνον εἴη, προσειπεῖν δὲ οὐδὲν ἄλλο δυνατόν, οὔθ’ ὡς ἔστιν, οὔθ’ ὡς οὐκ ἔστιν· ἤδη γὰρ
<milestone unit="page" n="202"/><milestone unit="section" n="202a"/>ἂν οὐσίαν ἢ μὴ οὐσίαν αὐτῷ προστίθεσθαι, δεῖν δὲ οὐδὲν προσφέρειν, εἴπερ αὐτὸ ἐκεῖνο μόνον τις ἐρεῖ. ἐπεὶ οὐδὲ τὸ &ldquo;αὐτὸ&rdquo; οὐδὲ τὸ &ldquo;ἐκεῖνο&rdquo; οὐδὲ τὸ &ldquo;ἕκαστον&rdquo; οὐδὲ τὸ &ldquo;μόνον&rdquo; οὐδὲ &ldquo;τοῦτο&rdquo; προσοιστέον οὐδ’ ἄλλα πολλὰ τοιαῦτα· ταῦτα μὲν γὰρ περιτρέχοντα πᾶσι προσφέρεσθαι, ἕτερα ὄντα ἐκείνων οἷς προστίθεται, δεῖν δέ, εἴπερ ἦν δυνατὸν αὐτὸ λέγεσθαι καὶ εἶχεν οἰκεῖον αὑτοῦ λόγον, ἄνευ τῶν ἄλλων ἁπάντων λέγεσθαι. νῦν δὲ ἀδύνατον εἶναι
<milestone unit="section" n="202b"/>ὁτιοῦν τῶν πρώτων ῥηθῆναι λόγῳ· οὐ γὰρ εἶναι αὐτῷ ἀλλ’ ἢ ὀνομάζεσθαι μόνον&mdash;ὄνομα γὰρ μόνον ἔχειν&mdash;τὰ δὲ ἐκ τούτων ἤδη συγκείμενα, ὥσπερ αὐτὰ πέπλεκται, οὕτω καὶ τὰ ὀνόματα αὐτῶν συμπλακέντα λόγον γεγονέναι· ὀνομάτων γὰρ συμπλοκὴν εἶναι λόγου οὐσίαν. οὕτω δὴ τὰ μὲν στοιχεῖα ἄλογα καὶ ἄγνωστα εἶναι, αἰσθητὰ δέ· τὰς δὲ συλλαβὰς γνωστάς τε καὶ ῥητὰς καὶ ἀληθεῖ δόξῃ δοξαστάς. ὅταν μὲν οὖν ἄνευ λόγου τὴν ἀληθῆ δόξαν τινός τις λάβῃ,
<milestone unit="section" n="202c"/>ἀληθεύειν μὲν αὐτοῦ τὴν ψυχὴν περὶ αὐτό, γιγνώσκειν δ’ οὔ· τὸν γὰρ μὴ δυνάμενον δοῦναί τε καὶ δέξασθαι λόγον ἀνεπιστήμονα εἶναι περὶ τούτου· προσλαβόντα δὲ λόγον δυνατόν τε ταῦτα πάντα γεγονέναι καὶ τελείως πρὸς ἐπιστήμην ἔχειν. οὕτως σὺ τὸ ἐνύπνιον ἢ ἄλλως ἀκήκοας;</p></sp><sp><speaker>Θεαίτητος</speaker><p>οὕτω μὲν οὖν παντάπασιν.</p></sp><sp><speaker>Σωκράτης</speaker><p>ἀρέσκει οὖν σε καὶ τίθεσαι ταύτῃ, δόξαν ἀληθῆ μετὰ λόγου ἐπιστήμην εἶναι;</p></sp><sp><speaker>Θεαίτητος</speaker><p>κομιδῇ μὲν οὖν.
<milestone unit="section" n="202d"/></p></sp><sp><speaker>Σωκράτης</speaker><p>ἆρ’, ὦ Θεαίτητε, νῦν οὕτω τῇδε τῇ ἡμέρᾳ εἰλήφαμεν ὃ πάλαι καὶ πολλοὶ τῶν σοφῶν ζητοῦντες πρὶν εὑρεῖν κατεγήρασαν;</p></sp><sp><speaker>Θεαίτητος</speaker><p>ἐμοὶ γοῦν δοκεῖ, ὦ Σώκρατες, καλῶς λέγεσθαι τὸ νῦν ῥηθέν.</p></sp><sp><speaker>Σωκράτης</speaker><p>καὶ εἰκός γε αὐτὸ τοῦτο οὕτως ἔχειν· τίς γὰρ ἂν καὶ ἔτι ἐπιστήμη εἴη χωρὶς τοῦ λόγου τε καὶ ὀρθῆς δόξης; ἓν μέντοι τί με τῶν ῥηθέντων ἀπαρέσκει.</p></sp><sp><speaker>Θεαίτητος</speaker><p>τὸ ποῖον δή;</p></sp><sp><speaker>Σωκράτης</speaker><p>ὃ καὶ δοκεῖ λέγεσθαι κομψότατα, ὡς τὰ μὲν
<milestone unit="section" n="202e"/>στοιχεῖα ἄγνωστα, τὸ δὲ τῶν συλλαβῶν γένος γνωστόν.</p></sp><sp><speaker>Θεαίτητος</speaker><p>οὐκοῦν ὀρθῶς;</p></sp><sp><speaker>Σωκράτης</speaker><p>ἰστέον δή· ὥσπερ γὰρ ὁμήρους ἔχομεν τοῦ λόγου τὰ παραδείγματα οἷς χρώμενος εἶπε πάντα ταῦτα.</p></sp><sp><speaker>Θεαίτητος</speaker><p>ποῖα δή;</p></sp><sp><speaker>Σωκράτης</speaker><p>τὰ τῶν γραμμάτων στοιχεῖά τε καὶ συλλαβάς. ἢ οἴει ἄλλοσέ ποι βλέποντα ταῦτα εἰπεῖν τὸν εἰπόντα ἃ λέγομεν;</p></sp><sp><speaker>Θεαίτητος</speaker><p>οὔκ, ἀλλ’ εἰς ταῦτα.
<milestone unit="page" n="203"/><milestone unit="section" n="203a"/></p></sp><sp><speaker>Σωκράτης</speaker><p>βασανίζωμεν δὴ αὐτὰ ἀναλαμβάνοντες, μᾶλλον δὲ ἡμᾶς αὐτούς, οὕτως ἢ οὐχ οὕτως γράμματα ἐμάθομεν. φέρε πρῶτον· ἆρ’ αἱ μὲν συλλαβαὶ λόγον ἔχουσι, τὰ δὲ στοιχεῖα ἄλογα;</p></sp><sp><speaker>Θεαίτητος</speaker><p>ἴσως.</p></sp><sp><speaker>Σωκράτης</speaker><p>πάνυ μὲν οὖν καὶ ἐμοὶ φαίνεται. Σωκράτους γοῦν εἴ τις ἔροιτο τὴν πρώτην συλλαβὴν οὑτωσί· &ldquo;ὦ Θεαίτητε, λέγε τί ἐστι <term>*s*w</term>&rdquo;; τί ἀποκρινῇ;</p></sp><sp><speaker>Θεαίτητος</speaker><p>ὅτι σῖγμα καὶ ὦ.</p></sp><sp><speaker>Σωκράτης</speaker><p>οὐκοῦν τοῦτον ἔχεις λόγον τῆς συλλαβῆς;</p></sp><sp><speaker>Θεαίτητος</speaker><p>ἔγωγε.
<milestone unit="section" n="203b"/></p></sp><sp><speaker>Σωκράτης</speaker><p>ἴθι δή, οὕτως εἰπὲ καὶ τὸν τοῦ σῖγμα λόγον.</p></sp><sp><speaker>Θεαίτητος</speaker><p>καὶ πῶς τοῦ στοιχείου τις ἐρεῖ στοιχεῖα; καὶ γὰρ δή, ὦ Σώκρατες, τό τε σῖγμα τῶν ἀφώνων ἐστί, ψόφος τις μόνον, οἷον συριττούσης τῆς γλώττης· τοῦ δ’ αὖ βῆτα οὔτε φωνὴ οὔτε ψόφος, οὐδὲ τῶν πλείστων στοιχείων. ὥστε πάνυ εὖ ἔχει τὸ λέγεσθαι αὐτὰ ἄλογα, ὧν γε τὰ ἐναργέστατα αὐτὰ τὰ ἑπτὰ φωνὴν μόνον ἔχει, λόγον δὲ οὐδ’ ὁντινοῦν.</p></sp><sp><speaker>Σωκράτης</speaker><p>τουτὶ μὲν ἄρα, ὦ ἑταῖρε, κατωρθώκαμεν περὶ ἐπιστήμης.</p></sp><sp><speaker>Θεαίτητος</speaker><p>φαινόμεθα.
<milestone unit="section" n="203c"/></p></sp><sp><speaker>Σωκράτης</speaker><p>τί δέ; τὸ μὴ γνωστὸν εἶναι τὸ στοιχεῖον ἀλλὰ τὴν συλλαβὴν ἆρ’ ὀρθῶς ἀποδεδείγμεθα;</p></sp><sp><speaker>Θεαίτητος</speaker><p>εἰκός γε.</p></sp><sp><speaker>Σωκράτης</speaker><p>φέρε δή, τὴν συλλαβὴν πότερον λέγομεν τὰ ἀμφότερα στοιχεῖα, καὶ ἐὰν πλείω ᾖ ἢ δύο, τὰ πάντα, ἢ μίαν τινὰ ἰδέαν γεγονυῖαν συντεθέντων αὐτῶν;</p></sp><sp><speaker>Θεαίτητος</speaker><p>τὰ ἅπαντα ἔμοιγε δοκοῦμεν.</p></sp><sp><speaker>Σωκράτης</speaker><p>ὅρα δὴ ἐπὶ δυοῖν, σῖγμα καὶ ὦ. ἀμφότερά ἐστιν ἡ πρώτη συλλαβὴ τοῦ ἐμοῦ ὀνόματος. ἄλλο τι ὁ γιγνώσκων αὐτὴν τὰ ἀμφότερα γιγνώσκει;
<milestone unit="section" n="203d"/></p></sp><sp><speaker>Θεαίτητος</speaker><p>τί μήν;</p></sp><sp><speaker>Σωκράτης</speaker><p>τὸ σῖγμα καὶ τὸ ὦ ἄρα γιγνώσκει.</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τί δ’; ἑκάτερον ἄρ’ ἀγνοεῖ καὶ οὐδέτερον εἰδὼς ἀμφότερα γιγνώσκει;</p></sp><sp><speaker>Θεαίτητος</speaker><p>ἀλλὰ δεινὸν καὶ ἄλογον, ὦ Σώκρατες.</p></sp><sp><speaker>Σωκράτης</speaker><p>ἀλλὰ μέντοι εἴ γε ἀνάγκη ἑκάτερον γιγνώσκειν, εἴπερ ἀμφότερά τις γνώσεται, προγιγνώσκειν τὰ στοιχεῖα ἅπασα ἀνάγκη τῷ μέλλοντί ποτε γνώσεσθαι συλλαβήν, καὶ οὕτως ἡμῖν ὁ καλὸς λόγος ἀποδεδρακὼς οἰχήσεται.
<milestone unit="section" n="203e"/></p></sp><sp><speaker>Θεαίτητος</speaker><p>καὶ μάλα γε ἐξαίφνης.</p></sp><sp><speaker>Σωκράτης</speaker><p>οὐ γὰρ καλῶς αὐτὸν φυλάττομεν. χρῆν γὰρ ἴσως τὴν συλλαβὴν τίθεσθαι μὴ τὰ στοιχεῖα ἀλλ’ ἐξ ἐκείνων ἕν τι γεγονὸς εἶδος, ἰδέαν μίαν αὐτὸ αὑτοῦ ἔχον, ἕτερον δὲ τῶν στοιχείων.</p></sp><sp><speaker>Θεαίτητος</speaker><p>πάνυ μὲν οὖν· καὶ τάχα γ’ ἂν μᾶλλον οὕτως ἢ ’κείνως ἔχοι.</p></sp><sp><speaker>Σωκράτης</speaker><p>σκεπτέον καὶ οὐ προδοτέον οὕτως ἀνάνδρως μέγαν τε καὶ σεμνὸν λόγον.</p></sp><sp><speaker>Θεαίτητος</speaker><p>οὐ γὰρ οὖν.
<milestone unit="page" n="204"/><milestone unit="section" n="204a"/></p></sp><sp><speaker>Σωκράτης</speaker><p>ἐχέτω δὴ ὡς νῦν φαμεν, μία ἰδέα ἐξ ἑκάστων τῶν συναρμοττόντων στοιχείων γιγνομένη ἡ συλλαβή, ὁμοίως ἔν τε γράμμασι καὶ ἐν τοῖς ἄλλοις ἅπασι.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>οὐκοῦν μέρη αὐτῆς οὐ δεῖ εἶναι.</p></sp><sp><speaker>Θεαίτητος</speaker><p>τί δή;</p></sp><sp><speaker>Σωκράτης</speaker><p>ὅτι οὗ ἂν ᾖ μέρη, τὸ ὅλον ἀνάγκη τὰ πάντα μέρη εἶναι. ἢ καὶ τὸ ὅλον ἐκ τῶν μερῶν λέγεις γεγονὸς ἕν τι εἶδος ἕτερον τῶν πάντων μερῶν;</p></sp><sp><speaker>Θεαίτητος</speaker><p>ἔγωγε.</p></sp><sp><speaker>Σωκράτης</speaker><p>τὸ δὲ δὴ πᾶν καὶ τὸ ὅλον πότερον ταὐτὸν καλεῖς ἢ
<milestone unit="section" n="204b"/>ἕτερον ἑκάτερον;</p></sp><sp><speaker>Θεαίτητος</speaker><p>ἔχω μὲν οὐδὲν σαφές, ὅτι δὲ κελεύεις προθύμως ἀποκρίνασθαι, παρακινδυνεύων λέγω ὅτι ἕτερον.</p></sp><sp><speaker>Σωκράτης</speaker><p>ἡ μὲν προθυμία, ὦ Θεαίτητε, ὀρθή· εἰ δὲ καὶ ἡ ἀπόκρισις, σκεπτέον.</p></sp><sp><speaker>Θεαίτητος</speaker><p>δεῖ γε δή.</p></sp><sp><speaker>Σωκράτης</speaker><p>οὐκοῦν διαφέροι ἂν τὸ ὅλον τοῦ παντός, ὡς ὁ νῦν λόγος;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τί δὲ δή; τὰ πάντα καὶ τὸ πᾶν ἔσθ’ ὅτι διαφέρει; οἷον ἐπειδὰν λέγωμεν ἕν, δύο, τρία, τέτταρα, πέντε, ἕξ, καὶ
<milestone unit="section" n="204c"/>ἐὰν δὶς τρία ἢ τρὶς δύο ἢ τέτταρά τε καὶ δύο ἢ τρία καὶ δύο καὶ ἕν, πότερον ἐν πᾶσι τούτοις τὸ αὐτὸ ἢ ἕτερον λέγομεν;</p></sp><sp><speaker>Θεαίτητος</speaker><p>τὸ αὐτό.</p></sp><sp><speaker>Σωκράτης</speaker><p>ἆρ’ ἄλλο τι ἢ ἕξ;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Σωκράτης</speaker><p>οὐκοῦν ἐφ’ ἑκάστης λέξεως πάντα ἓξ εἰρήκαμεν;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>πᾶν δ’ οὐδὲν λέγομεν τὰ πάντα λέγοντες;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>ἦ ἄλλο τι ἢ τὰ ἕξ;</p></sp><sp><speaker>Θεαίτητος</speaker><p>οὐδέν.
<milestone unit="section" n="204d"/></p></sp><sp><speaker>Σωκράτης</speaker><p>ταὐτὸν ἄρα ἔν γε τοῖς ὅσα ἐξ ἀριθμοῦ ἐστι τό τε πᾶν προσαγορεύομεν καὶ τὰ ἅπαντα;</p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>ὧδε δὴ περὶ αὐτῶν λέγωμεν. ὁ τοῦ πλέθρου ἀριθμὸς καὶ τὸ πλέθρον ταὐτόν· ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>καὶ ὁ τοῦ σταδίου δὴ ὡσαύτως.</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>καὶ μὴν καὶ ὁ τοῦ στρατοπέδου γε καὶ τὸ στρατόπεδον, καὶ πάντα τὰ τοιαῦτα ὁμοίως; ὁ γὰρ ἀριθμὸς πᾶς τὸ ὂν πᾶν ἕκαστον αὐτῶν ἐστιν.</p></sp><sp><speaker>Θεαίτητος</speaker><p>ναί.
<milestone unit="section" n="204e"/></p></sp><sp><speaker>Σωκράτης</speaker><p>ὁ δὲ ἑκάστων ἀριθμὸς μῶν ἄλλο τι ἢ μέρη ἐστίν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Σωκράτης</speaker><p>ὅσα ἄρα ἔχει μέρη, ἐκ μερῶν ἂν εἴη;</p></sp><sp><speaker>Θεαίτητος</speaker><p>φαίνεται.</p></sp><sp><speaker>Σωκράτης</speaker><p>τὰ δέ γε πάντα μέρη τὸ πᾶν εἶναι ὡμολόγηται, εἴπερ καὶ ὁ πᾶς ἀριθμὸς τὸ πᾶν ἔσται.</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>τὸ ὅλον ἄρ’ οὐκ ἔστιν ἐκ μερῶν. πᾶν γὰρ ἂν εἴη τὰ πάντα ὂν μέρη.</p></sp><sp><speaker>Θεαίτητος</speaker><p>οὐκ ἔοικεν.</p></sp><sp><speaker>Σωκράτης</speaker><p>μέρος δ’ ἔσθ’ ὅτου ἄλλου ἐστὶν ὅπερ ἐστὶν ἢ τοῦ ὅλου;</p></sp><sp><speaker>Θεαίτητος</speaker><p>τοῦ παντός γε.
<milestone unit="page" n="205"/><milestone unit="section" n="205a"/></p></sp><sp><speaker>Σωκράτης</speaker><p>ἀνδρικῶς γε, ὦ Θεαίτητε, μάχῃ. τὸ πᾶν δὲ οὐχ ὅταν μηδὲν ἀπῇ, αὐτὸ τοῦτο πᾶν ἐστιν;</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>ὅλον δὲ οὐ ταὐτὸν τοῦτο ἔσται, οὗ ἂν μηδαμῇ μηδὲν ἀποστατῇ; οὗ δ’ ἂν ἀποστατῇ, οὔτε ὅλον οὔτε πᾶν, ἅμα γενόμενον ἐκ τοῦ αὐτοῦ τὸ αὐτό;</p></sp><sp><speaker>Θεαίτητος</speaker><p>δοκεῖ μοι νῦν οὐδὲν διαφέρειν πᾶν τε καὶ ὅλον.</p></sp><sp><speaker>Σωκράτης</speaker><p>οὐκοῦν ἐλέγομεν ὅτι οὗ ἂν μέρη ᾖ, τὸ ὅλον τε καὶ πᾶν τὰ πάντα μέρη ἔσται;</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Σωκράτης</speaker><p>πάλιν δή, ὅπερ ἄρτι ἐπεχείρουν, οὐκ, εἴπερ ἡ
<milestone unit="section" n="205b"/>συλλαβὴ μὴ τὰ στοιχεῖά ἐστιν, ἀνάγκη αὐτὴν μὴ ὡς μέρη ἔχειν ἑαυτῆς τὰ στοιχεῖα, ἢ ταὐτὸν οὖσαν αὐτοῖς ὁμοίως ἐκείνοις γνωστὴν εἶναι;</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>οὐκοῦν τοῦτο ἵνα μὴ γένηται, ἕτερον αὐτῶν αὐτὴν ἐθέμεθα;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>τί δ’; εἰ μὴ τὰ στοιχεῖα συλλαβῆς μέρη ἐστίν, ἔχεις ἄλλ’ ἄττα εἰπεῖν ἃ μέρη μέν ἐστι συλλαβῆς, οὐ μέντοι στοιχεῖά γ’ ἐκείνης;</p></sp><sp><speaker>Θεαίτητος</speaker><p>οὐδαμῶς. εἰ γάρ, ὦ Σώκρατες, μόρι’ ἄττ’ αὐτῆς συγχωροίην, γελοῖόν που τὰ στοιχεῖα ἀφέντα ἐπ’ ἄλλα ἰέναι.
<milestone unit="section" n="205c"/></p></sp><sp><speaker>Σωκράτης</speaker><p>παντάπασι δή, ὦ Θεαίτητε, κατὰ τὸν νῦν λόγον μία τις ἰδέα ἀμέριστος συλλαβὴ ἂν εἴη.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>μέμνησαι οὖν, ὦ φίλε, ὅτι ὀλίγον ἐν τῷ πρόσθεν ἀπεδεχόμεθα ἡγούμενοι εὖ λέγεσθαι ὅτι τῶν πρώτων οὐκ εἴη λόγος ἐξ ὧν τἆλλα σύγκειται, διότι αὐτὸ καθ’ αὑτὸ ἕκαστον εἴη ἀσύνθετον, καὶ οὐδὲ τὸ &ldquo;εἶναι&rdquo; περὶ αὐτοῦ ὀρθῶς ἔχοι προσφέροντα εἰπεῖν, οὐδὲ &ldquo;τοῦτο,&rdquo; ὡς ἕτερα καὶ ἀλλότρια λεγόμενα, καὶ αὕτη δὴ ἡ αἰτία ἄλογόν τε καὶ ἄγνωστον αὐτὸ ποιοῖ;</p></sp><sp><speaker>Θεαίτητος</speaker><p>μέμνημαι.
<milestone unit="section" n="205d"/></p></sp><sp><speaker>Σωκράτης</speaker><p>ἦ οὖν ἄλλη τις ἢ αὕτη ἡ αἰτία τοῦ μονοειδές τε καὶ ἀμέριστον αὐτὸ εἶναι; ἐγὼ μὲν γὰρ οὐχ ὁρῶ ἄλλην.</p></sp><sp><speaker>Θεαίτητος</speaker><p>οὐ γὰρ οὖν δὴ φαίνεται.</p></sp><sp><speaker>Σωκράτης</speaker><p>οὐκοῦν εἰς ταὐτὸν ἐμπέπτωκεν ἡ συλλαβὴ εἶδος ἐκείνῳ, εἴπερ μέρη τε μὴ ἔχει καὶ μία ἐστὶν ἰδέα;</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Σωκράτης</speaker><p>εἰ μὲν ἄρα πολλὰ στοιχεῖα ἡ συλλαβή ἐστιν καὶ ὅλον τι, μέρη δ’ αὐτῆς ταῦτα, ὁμοίως αἵ τε συλλαβαὶ γνωσταὶ καὶ ῥηταὶ καὶ τὰ στοιχεῖα, ἐπείπερ τὰ πάντα μέρη τῷ ὅλῳ ταὐτὸν ἐφάνη.
<milestone unit="section" n="205e"/></p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Σωκράτης</speaker><p>εἰ δέ γε ἕν τε καὶ ἀμερές, ὁμοίως μὲν συλλαβή, ὡσαύτως δὲ στοιχεῖον ἄλογόν τε καὶ ἄγνωστον· ἡ γὰρ αὐτὴ αἰτία ποιήσει αὐτὰ τοιαῦτα.</p></sp><sp><speaker>Θεαίτητος</speaker><p>οὐκ ἔχω ἄλλως εἰπεῖν.</p></sp><sp><speaker>Σωκράτης</speaker><p>τοῦτο μὲν ἄρα μὴ ἀποδεχώμεθα, ὃς ἂν λέγῃ συλλαβὴν μὲν γνωστὸν καὶ ῥητόν, στοιχεῖον δὲ τοὐναντίον.</p></sp><sp><speaker>Θεαίτητος</speaker><p>μὴ γάρ, εἴπερ τῷ λόγῳ πειθόμεθα.
<milestone unit="page" n="206"/><milestone unit="section" n="206a"/></p></sp><sp><speaker>Σωκράτης</speaker><p>τί δ’ αὖ; τοὐναντίον λέγοντος ἆρ’ οὐ μᾶλλον ἂν ἀποδέξαιο ἐξ ὧν αὐτὸς σύνοισθα σαυτῷ ἐν τῇ τῶν γραμμάτων μαθήσει;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Σωκράτης</speaker><p>ὡς οὐδὲν ἄλλο μανθάνων διετέλεσας ἢ τὰ στοιχεῖα ἔν τε τῇ ὄψει διαγιγνώσκειν πειρώμενος καὶ ἐν τῇ ἀκοῇ αὐτὸ καθ’ αὑτὸ ἕκαστον, ἵνα μὴ ἡ θέσις σε ταράττοι λεγομένων τε καὶ γραφομένων.</p></sp><sp><speaker>Θεαίτητος</speaker><p>ἀληθέστατα λέγεις.</p></sp><sp><speaker>Σωκράτης</speaker><p>ἐν δὲ κιθαριστοῦ τελέως μεμαθηκέναι μῶν ἄλλο τι
<milestone unit="section" n="206b"/>ἦν ἢ τὸ τῷ φθόγγῳ ἑκάστῳ δύνασθαι ἐπακολουθεῖν, ποίας χορδῆς εἴη· ἃ δὴ στοιχεῖα πᾶς ἂν ὁμολογήσειε μουσικῆς λέγεσθαι;</p></sp><sp><speaker>Θεαίτητος</speaker><p>οὐδὲν ἄλλο.</p></sp><sp><speaker>Σωκράτης</speaker><p>ὧν μὲν ἄρ’ αὐτοὶ ἔμπειροί ἐσμεν στοιχείων καὶ συλλαβῶν, εἰ δεῖ ἀπὸ τούτων τεκμαίρεσθαι καὶ εἰς τὰ ἄλλα, πολὺ τὸ τῶν στοιχείων γένος ἐναργεστέραν τε τὴν γνῶσιν ἔχειν φήσομεν καὶ κυριωτέραν τῆς συλλαβῆς πρὸς τὸ λαβεῖν τελέως ἕκαστον μάθημα, καὶ ἐάν τις φῇ συλλαβὴν μὲν γνωστόν, ἄγνωστον δὲ πεφυκέναι στοιχεῖον, ἑκόντα ἢ ἄκοντα παίζειν ἡγησόμεθ’ αὐτόν.</p></sp><sp><speaker>Θεαίτητος</speaker><p>κομιδῇ μὲν οὖν.
<milestone unit="section" n="206c"/></p></sp><sp><speaker>Σωκράτης</speaker><p>ἀλλὰ δὴ τούτου μὲν ἔτι κἂν ἄλλαι φανεῖεν ἀποδείξεις, ὡς ἐμοὶ δοκεῖ· τὸ δὲ προκείμενον μὴ ἐπιλαθώμεθα δι’ αὐτὰ ἰδεῖν, ὅτι δή ποτε καὶ λέγεται τὸ μετὰ δόξης ἀληθοῦς λόγον προσγενόμενον τὴν τελεωτάτην ἐπιστήμην γεγονέναι.</p></sp><sp><speaker>Θεαίτητος</speaker><p>οὐκοῦν χρὴ ὁρᾶν.</p></sp><sp><speaker>Σωκράτης</speaker><p>φέρε δή, τί ποτε βούλεται τὸν λόγον ἡμῖν σημαίνειν; τριῶν γὰρ ἕν τί μοι δοκεῖ λέγειν.</p></sp><sp><speaker>Θεαίτητος</speaker><p>τίνων δή;
<milestone unit="section" n="206d"/></p></sp><sp><speaker>Σωκράτης</speaker><p>τὸ μὲν πρῶτον εἴη ἂν τὸ τὴν αὑτοῦ διάνοιαν ἐμφανῆ ποιεῖν διὰ φωνῆς μετὰ ῥημάτων τε καὶ ὀνομάτων, ὥσπερ εἰς κάτοπτρον ἢ ὕδωρ τὴν δόξαν ἐκτυπούμενον εἰς τὴν διὰ τοῦ στόματος ῥοήν. ἢ οὐ δοκεῖ σοι τὸ τοιοῦτον λόγος εἶναι;</p></sp><sp><speaker>Θεαίτητος</speaker><p>ἔμοιγε. τὸν γοῦν αὐτὸ δρῶντα λέγειν φαμέν.</p></sp><sp><speaker>Σωκράτης</speaker><p>οὐκοῦν αὖ τοῦτό γε πᾶς ποιεῖν δυνατὸς θᾶττον ἢ σχολαίτερον, τὸ ἐνδείξασθαι τί δοκεῖ περὶ ἑκάστου αὐτῷ, ὁ μὴ ἐνεὸς ἢ κωφὸς ἀπ’ ἀρχῆς· καὶ οὕτως ὅσοι τι ὀρθὸν
<milestone unit="section" n="206e"/>δοξάζουσι, πάντες αὐτὸ μετὰ λόγου φανοῦνται ἔχοντες, καὶ οὐδαμοῦ ἔτι ὀρθὴ δόξα χωρὶς ἐπιστήμης γενήσεται.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>μὴ τοίνυν ῥᾳδίως καταγιγνώσκωμεν τὸ μηδὲν εἰρηκέναι τὸν ἀποφηνάμενον ἐπιστήμην ὃ νῦν σκοποῦμεν. ἴσως γὰρ ὁ λέγων οὐ τοῦτο ἔλεγεν, ἀλλὰ τὸ ἐρωτηθέντα τί ἕκαστον δυνατὸν εἶναι τὴν ἀπόκρισιν διὰ τῶν στοιχείων
<milestone unit="page" n="207"/><milestone unit="section" n="207a"/>ἀποδοῦναι τῷ ἐρομένῳ.</p></sp><sp><speaker>Θεαίτητος</speaker><p>οἷον τί λέγεις, ὦ Σώκρατες;</p></sp><sp><speaker>Σωκράτης</speaker><p>οἷον καὶ Ἡσίοδος περὶ ἁμάξης λέγει τὸ &ldquo;ἑκατὸν δέ τε δούραθ’ ἁμάξης.&rdquo; ἃ ἐγὼ μὲν οὐκ ἂν δυναίμην εἰπεῖν, οἶμαι δὲ οὐδὲ σύ· ἀλλ’ ἀγαπῷμεν ἂν ἐρωτηθέντες ὅτι ἐστὶν ἅμαξα, εἰ ἔχοιμεν εἰπεῖν τροχοί, ἄξων, ὑπερτερία, ἄντυγες, ζυγόν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>ὁ δέ γε ἴσως οἴοιτ’ ἂν ἡμᾶς, ὥσπερ ἂν τὸ σὸν ὄνομα ἐρωτηθέντας καὶ ἀποκρινομένους κατὰ συλλαβήν,
<milestone unit="section" n="207b"/>γελοίους εἶναι, ὀρθῶς μὲν δοξάζοντας καὶ λέγοντας ἃ λέγομεν, οἰομένους δὲ γραμματικοὺς εἶναι καὶ ἔχειν τε καὶ λέγειν γραμματικῶς τὸν τοῦ Θεαιτήτου ὀνόματος λόγον· τὸ δ’ οὐκ εἶναι ἐπιστημόνως οὐδὲν λέγειν, πρὶν ἂν διὰ τῶν στοιχείων μετὰ τῆς ἀληθοῦς δόξης ἕκαστον περαίνῃ τις, ὅπερ καὶ ἐν τοῖς πρόσθε που ἐρρήθη.</p></sp><sp><speaker>Θεαίτητος</speaker><p>ἐρρήθη γάρ.</p></sp><sp><speaker>Σωκράτης</speaker><p>οὕτω τοίνυν καὶ περὶ ἁμάξης ἡμᾶς μὲν ὀρθὴν ἔχειν δόξαν, τὸν δὲ διὰ τῶν ἑκατὸν ἐκείνων δυνάμενον διελθεῖν
<milestone unit="section" n="207c"/>αὐτῆς τὴν οὐσίαν, προσλαβόντα τοῦτο, λόγον τε προσειληφέναι τῇ ἀληθεῖ δόξῃ καὶ ἀντὶ δοξαστικοῦ τεχνικόν τε καὶ ἐπιστήμονα περὶ ἁμάξης οὐσίας γεγονέναι, διὰ στοιχείων τὸ ὅλον περάναντα.</p></sp><sp><speaker>Θεαίτητος</speaker><p>οὐκοῦν εὖ δοκεῖ σοι, ὦ Σώκρατες;</p></sp><sp><speaker>Σωκράτης</speaker><p>εἰ σοί, ὦ ἑταῖρε, δοκεῖ, καὶ ἀποδέχῃ τὴν διὰ στοιχείου διέξοδον περὶ ἑκάστου λόγον εἶναι, τὴν δὲ κατὰ συλλαβὰς ἢ καὶ κατὰ μεῖζον ἔτι ἀλογίαν, τοῦτό μοι λέγε,
<milestone unit="section" n="207d"/>ἵν’ αὐτὸ ἐπισκοπῶμεν.</p></sp><sp><speaker>Θεαίτητος</speaker><p>ἀλλὰ πάνυ ἀποδέχομαι.</p></sp><sp><speaker>Σωκράτης</speaker><p>πότερον ἡγούμενος ἐπιστήμονα εἶναι ὁντινοῦν ὁτουοῦν, ὅταν τὸ αὐτὸ τοτὲ μὲν τοῦ αὐτοῦ δοκῇ αὐτῷ εἶναι, τοτὲ δὲ ἑτέρου, ἢ καὶ ὅταν τοῦ αὐτοῦ τοτὲ μὲν ἕτερον, τοτὲ δὲ ἕτερον δοξάζῃ;</p></sp><sp><speaker>Θεαίτητος</speaker><p>μὰ Δί’ οὐκ ἔγωγε.</p></sp><sp><speaker>Σωκράτης</speaker><p>εἶτα ἀμνημονεῖς ἐν τῇ τῶν γραμμάτων μαθήσει κατ’ ἀρχὰς σαυτόν τε καὶ τοὺς ἄλλους δρῶντας αὐτά;</p></sp><sp><speaker>Θεαίτητος</speaker><p>ἆρα λέγεις τῆς αὐτῆς συλλαβῆς τοτὲ μὲν ἕτερον,
<milestone unit="section" n="207e"/>τοτὲ δὲ ἕτερον ἡγουμένους γράμμα, καὶ τὸ αὐτὸ τοτὲ μὲν εἰς τὴν προσήκουσαν, τοτὲ δὲ εἰς ἄλλην τιθέντας συλλαβήν;</p></sp><sp><speaker>Σωκράτης</speaker><p>ταῦτα λέγω.</p></sp><sp><speaker>Θεαίτητος</speaker><p>μὰ Δί’ οὐ τοίνυν ἀμνημονῶ, οὐδέ γέ πω ἡγοῦμαι ἐπίστασθαι τοὺς οὕτως ἔχοντας.</p></sp><sp><speaker>Σωκράτης</speaker><p>τί οὖν; ὅταν ἐν τῷ τοιούτῳ καιρῷ &ldquo;Θεαίτητον&rdquo; γράφων τις θῆτα καὶ εἶ οἴηταί τε δεῖν γράφειν καὶ γράψῃ,
<milestone unit="page" n="208"/><milestone unit="section" n="208a"/>καὶ αὖ &ldquo;Θεόδωρον&rdquo; ἐπιχειρῶν γράφειν ταῦ καὶ εἶ οἴηταί τε δεῖν γράφειν καὶ γράψῃ, ἆρ’ ἐπίστασθαι φήσομεν αὐτὸν τὴν πρώτην τῶν ὑμετέρων ὀνομάτων συλλαβήν;</p></sp><sp><speaker>Θεαίτητος</speaker><p>ἀλλ’ ἄρτι ὡμολογήσαμεν τὸν οὕτως ἔχοντα μήπω εἰδέναι.</p></sp><sp><speaker>Σωκράτης</speaker><p>κωλύει οὖν τι καὶ περὶ τὴν δευτέραν συλλαβὴν καὶ τρίτην καὶ τετάρτην οὕτως ἔχειν τὸν αὐτόν;</p></sp><sp><speaker>Θεαίτητος</speaker><p>οὐδέν γε.</p></sp><sp><speaker>Σωκράτης</speaker><p>ἆρ’ οὖν τότε τὴν διὰ στοιχείου διέξοδον ἔχων γράψει &ldquo;Θεαίτητον&rdquo; μετὰ ὀρθῆς δόξης, ὅταν ἑξῆς γράφῃ;</p></sp><sp><speaker>Θεαίτητος</speaker><p>δῆλον δή.
<milestone unit="section" n="208b"/></p></sp><sp><speaker>Σωκράτης</speaker><p>οὐκοῦν ἔτι ἀνεπιστήμων ὤν, ὀρθὰ δὲ δοξάζων, ὥς φαμεν;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>λόγον γε ἔχων μετὰ ὀρθῆς δόξης. τὴν γὰρ διὰ τοῦ στοιχείου ὁδὸν ἔχων ἔγραφεν, ἣν δὴ λόγον ὡμολογήσαμεν.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Σωκράτης</speaker><p>ἔστιν ἄρα, ὦ ἑταῖρε, μετὰ λόγου ὀρθὴ δόξα, ἣν οὔπω δεῖ ἐπιστήμην καλεῖν.</p></sp><sp><speaker>Θεαίτητος</speaker><p>κινδυνεύει.</p></sp><sp><speaker>Σωκράτης</speaker><p>ὄναρ δή, ὡς ἔοικεν, ἐπλουτήσαμεν οἰηθέντες ἔχειν τὸν ἀληθέστατον ἐπιστήμης λόγον. ἢ μήπω κατηγορῶμεν;
<milestone unit="section" n="208c"/>ἴσως γὰρ οὐ τοῦτό τις αὐτὸν ὁριεῖται, ἀλλὰ τὸ λοιπὸν εἶδος τῶν τριῶν, ὧν ἕν γέ τι ἔφαμεν λόγον θήσεσθαι τὸν ἐπιστήμην ὁριζόμενον δόξαν εἶναι ὀρθὴν μετὰ λόγου.</p></sp><sp><speaker>Θεαίτητος</speaker><p>ὀρθῶς ὑπέμνησας· ἔτι γὰρ ἓν λοιπόν. τὸ μὲν γὰρ ἦν διανοίας ἐν φωνῇ ὥσπερ εἴδωλον, τὸ δ’ ἄρτι λεχθὲν διὰ στοιχείου ὁδὸς ἐπὶ τὸ ὅλον· τὸ δὲ δὴ τρίτον τί λέγεις;</p></sp><sp><speaker>Σωκράτης</speaker><p>ὅπερ ἂν οἱ πολλοὶ εἴποιεν, τὸ ἔχειν τι σημεῖον εἰπεῖν ᾧ τῶν ἁπάντων διαφέρει τὸ ἐρωτηθέν.</p></sp><sp><speaker>Θεαίτητος</speaker><p>οἷον τίνα τίνος ἔχεις μοι λόγον εἰπεῖν;
<milestone unit="section" n="208d"/></p></sp><sp><speaker>Σωκράτης</speaker><p>οἷον, εἰ βούλει, ἡλίου πέρι ἱκανὸν οἶμαί σοι εἶναι ἀποδέξασθαι, ὅτι τὸ λαμπρότατόν ἐστι τῶν κατὰ τὸν οὐρανὸν ἰόντων περὶ γῆν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Σωκράτης</speaker><p>λαβὲ δὴ οὗ χάριν εἴρηται. ἔστι δὲ ὅπερ ἄρτι ἐλέγομεν, ὡς ἄρα τὴν διαφορὰν ἑκάστου ἂν λαμβάνῃς ᾗ τῶν ἄλλων διαφέρει, λόγον, ὥς φασί τινες, λήψῃ· ἕως δ’ ἂν κοινοῦ τινος ἐφάπτῃ, ἐκείνων πέρι σοι ἔσται ὁ λόγος ὧν ἂν ἡ κοινότης ᾖ.
<milestone unit="section" n="208e"/></p></sp><sp><speaker>Θεαίτητος</speaker><p>μανθάνω· καί μοι δοκεῖ καλῶς ἔχειν λόγον τὸ τοιοῦτον καλεῖν.</p></sp><sp><speaker>Σωκράτης</speaker><p>ὃς δ’ ἂν μετ’ ὀρθῆς δόξης περὶ ὁτουοῦν τῶν ὄντων τὴν διαφορὰν τῶν ἄλλων προσλάβῃ, αὐτοῦ ἐπιστήμων γεγονὼς ἔσται οὗ πρότερον ἦν δοξαστής.</p></sp><sp><speaker>Θεαίτητος</speaker><p>φαμέν γε μὴν οὕτω.</p></sp><sp><speaker>Σωκράτης</speaker><p>νῦν δῆτα, ὦ Θεαίτητε, παντάπασιν ἔγωγε, ἐπειδὴ ἐγγὺς ὥσπερ σκιαγραφήματος γέγονα τοῦ λεγομένου, συνίημι οὐδὲ σμικρόν· ἕως δὲ ἀφειστήκη πόρρωθεν, ἐφαίνετό τί μοι λέγεσθαι.</p></sp><sp><speaker>Θεαίτητος</speaker><p>πῶς τί τοῦτο;
<milestone unit="page" n="209"/><milestone unit="section" n="209a"/></p></sp><sp><speaker>Σωκράτης</speaker><p>φράσω, ἐὰν οἷός τε γένωμαι. ὀρθὴν ἔγωγε ἔχων δόξαν περὶ σοῦ, ἐὰν μὲν προσλάβω τὸν σὸν λόγον, γιγνώσκω δή σε, εἰ δὲ μή, δοξάζω μόνον.</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>λόγος δέ γε ἦν ἡ τῆς σῆς διαφορότητος ἑρμηνεία.</p></sp><sp><speaker>Θεαίτητος</speaker><p>οὕτως.</p></sp><sp><speaker>Σωκράτης</speaker><p>ἡνίκ’ οὖν ἐδόξαζον μόνον, ἄλλο τι ᾧ τῶν ἄλλων διαφέρεις, τούτων οὐδενὸς ἡπτόμην τῇ διανοίᾳ;</p></sp><sp><speaker>Θεαίτητος</speaker><p>οὐκ ἔοικε.</p></sp><sp><speaker>Σωκράτης</speaker><p>τῶν κοινῶν τι ἄρα διενοούμην, ὧν οὐδὲν σὺ μᾶλλον ἤ τις ἄλλος ἔχει.
<milestone unit="section" n="209b"/></p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Σωκράτης</speaker><p>φέρε δὴ πρὸς Διός· πῶς ποτε ἐν τῷ τοιούτῳ σὲ μᾶλλον ἐδόξαζον ἢ ἄλλον ὁντινοῦν; θὲς γάρ με διανοούμενον ὡς ἔστιν οὗτος Θεαίτητος, ὃς ἂν ᾖ τε ἄνθρωπος καὶ ἔχῃ ῥῖνα καὶ ὀφθαλμοὺς καὶ στόμα καὶ οὕτω δὴ ἓν ἕκαστον τῶν μελῶν. αὕτη οὖν ἡ διάνοια ἔσθ’ ὅτι μᾶλλον ποιήσει με Θεαίτητον ἢ Θεόδωρον διανοεῖσθαι, ἢ τῶν λεγομένων Μυσῶν τὸν ἔσχατον;</p></sp><sp><speaker>Θεαίτητος</speaker><p>τί γάρ;</p></sp><sp><speaker>Σωκράτης</speaker><p>ἀλλ’ ἐὰν δὴ μὴ μόνον τὸν ἔχοντα ῥῖνα καὶ ὀφθαλμοὺς
<milestone unit="section" n="209c"/>διανοηθῶ, ἀλλὰ καὶ τὸν σιμόν τε καὶ ἐξόφθαλμον, μή τι σὲ αὖ μᾶλλον δοξάσω ἢ ἐμαυτὸν ἢ ὅσοι τοιοῦτοι;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Σωκράτης</speaker><p>ἀλλ’ οὐ πρότερόν γε, οἶμαι, Θεαίτητος ἐν ἐμοὶ δοξασθήσεται, πρὶν ἂν ἡ σιμότης αὕτη τῶν ἄλλων σιμοτήτων ὧν ἐγὼ ἑώρακα διάφορόν τι μνημεῖον παρ’ ἐμοὶ ἐνσημηναμένη κατάθηται&mdash;καὶ τἆλλα οὕτω ἐξ ὧν εἶ σύ&mdash;ἥ με, καὶ ἐὰν αὔριον ἀπαντήσω, ἀναμνήσει καὶ ποιήσει ὀρθὰ δοξάζειν περὶ σοῦ.</p></sp><sp><speaker>Θεαίτητος</speaker><p>ἀληθέστατα.
<milestone unit="section" n="209d"/></p></sp><sp><speaker>Σωκράτης</speaker><p>περὶ τὴν διαφορότητα ἄρα καὶ ἡ ὀρθὴ δόξα ἂν εἴη ἑκάστου πέρι.</p></sp><sp><speaker>Θεαίτητος</speaker><p>φαίνεταί γε.</p></sp><sp><speaker>Σωκράτης</speaker><p>τὸ οὖν προσλαβεῖν λόγον τῇ ὀρθῇ δόξῃ τί ἂν ἔτι εἴη; εἰ μὲν γὰρ προσδοξάσαι λέγει ᾗ διαφέρει τι τῶν ἄλλων, πάνυ γελοία γίγνεται ἡ ἐπίταξις.</p></sp><sp><speaker>Θεαίτητος</speaker><p>πῶς;</p></sp><sp><speaker>Σωκράτης</speaker><p>ὧν ὀρθὴν δόξαν ἔχομεν ᾗ τῶν ἄλλων διαφέρει, τούτων προσλαβεῖν κελεύει ἡμᾶς ὀρθὴν δόξαν ᾗ τῶν ἄλλων διαφέρει. καὶ οὕτως ἡ μὲν σκυτάλης ἢ ὑπέρου ἢ ὅτου δὴ
<milestone unit="section" n="209e"/>λέγεται περιτροπὴ πρὸς ταύτην τὴν ἐπίταξιν οὐδὲν ἂν λέγοι, τυφλοῦ δὲ παρακέλευσις ἂν καλοῖτο δικαιότερον· τὸ γάρ, ἃ ἔχομεν, ταῦτα προσλαβεῖν κελεύειν, ἵνα μάθωμεν ἃ δοξάζομεν, πάνυ γενναίως ἔοικεν ἐσκοτωμένῳ.</p></sp><sp><speaker>Θεαίτητος</speaker><p>εἰπὲ δὴ τί νυνδὴ ὡς ἐρῶν ἐπύθου;</p></sp><sp><speaker>Σωκράτης</speaker><p>εἰ τὸ λόγον, ὦ παῖ, προσλαβεῖν γνῶναι κελεύει, ἀλλὰ μὴ δοξάσαι τὴν διαφορότητα, ἡδὺ χρῆμ’ ἂν εἴη τοῦ καλλίστου τῶν περὶ ἐπιστήμης λόγου. τὸ γὰρ γνῶναι
<milestone unit="page" n="210"/><milestone unit="section" n="210a"/>ἐπιστήμην που λαβεῖν ἐστιν· ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Σωκράτης</speaker><p>οὐκοῦν ἐρωτηθείς, ὡς ἔοικε, τί ἐστιν ἐπιστήμη, ἀποκρινεῖται ὅτι δόξα ὀρθὴ μετὰ ἐπιστήμης διαφορότητος. λόγου γὰρ πρόσληψις τοῦτ’ ἂν εἴη κατ’ ἐκεῖνον.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Σωκράτης</speaker><p>καὶ παντάπασί γε εὔηθες, ζητούντων ἡμῶν ἐπιστήμην, δόξαν φάναι ὀρθὴν εἶναι μετ’ ἐπιστήμης εἴτε διαφορότητος εἴτε ὁτουοῦν. οὔτε ἄρα αἴσθησις, ὦ Θεαίτητε, οὔτε
<milestone unit="section" n="210b"/>δόξα ἀληθὴς οὔτε μετ’ ἀληθοῦς δόξης λόγος προσγιγνόμενος ἐπιστήμη ἂν εἴη.</p></sp><sp><speaker>Θεαίτητος</speaker><p>οὐκ ἔοικεν.</p></sp><sp><speaker>Σωκράτης</speaker><p>ἦ οὖν ἔτι κυοῦμέν τι καὶ ὠδίνομεν, ὦ φίλε, περὶ ἐπιστήμης, ἢ πάντα ἐκτετόκαμεν;</p></sp><sp><speaker>Θεαίτητος</speaker><p>καὶ ναὶ μὰ Δί’ ἔγωγε πλείω ἢ ὅσα εἶχον ἐν ἐμαυτῷ διὰ σὲ εἴρηκα.</p></sp><sp><speaker>Σωκράτης</speaker><p>οὐκοῦν ταῦτα μὲν πάντα ἡ μαιευτικὴ ἡμῖν τέχνη ἀνεμιαῖά φησι γεγενῆσθαι καὶ οὐκ ἄξια τροφῆς;παντάπασι μὲν οὖν.</p></sp><sp><speaker>Σωκράτης</speaker><p>ἐὰν τοίνυν ἄλλων μετὰ ταῦτα ἐγκύμων ἐπιχειρῇς
<milestone unit="section" n="210c"/>γίγνεσθαι, ὦ Θεαίτητε, ἐάντε γίγνῃ, βελτιόνων ἔσῃ πλήρης διὰ τὴν νῦν ἐξέτασιν, ἐάντε κενὸς ᾖς, ἧττον ἔσῃ βαρὺς τοῖς συνοῦσι καὶ ἡμερώτερος σωφρόνως οὐκ οἰόμενος εἰδέναι ἃ μὴ οἶσθα. τοσοῦτον γὰρ μόνον ἡ ἐμὴ τέχνη δύναται, πλέον δὲ οὐδέν, οὐδέ τι οἶδα ὧν οἱ ἄλλοι, ὅσοι μεγάλοι καὶ θαυμάσιοι ἄνδρες εἰσί τε καὶ γεγόνασιν· τὴν δὲ μαιείαν ταύτην ἐγώ τε καὶ ἡ μήτηρ ἐκ θεοῦ ἐλάχομεν, ἡ μὲν τῶν γυναικῶν,
<milestone unit="section" n="210d"/>ἐγὼ δὲ τῶν νέων τε καὶ γενναίων καὶ ὅσοι καλοί. νῦν μὲν οὖν ἀπαντητέον μοι εἰς τὴν τοῦ βασιλέως στοὰν ἐπὶ τὴν Μελήτου γραφὴν ἥν με γέγραπται· ἕωθεν δέ, ὦ Θεόδωρε, δεῦρο πάλιν ἀπαντῶμεν.</p></sp></body></text>

<text n="Soph."><body>
<head>Σοφιστής</head>
<castList><castItem type="role"><role>*qeo/dwros</role></castItem><castItem type="role"><role>*swkra/ths</role></castItem><castItem type="role"><role>*)elea/ths *ce/nos</role></castItem><castItem type="role"><role>*qeai/thtos</role></castItem></castList>
<milestone unit="page" n="216"/><milestone unit="section" n="216a"/><sp><speaker>Θεόδωρος</speaker><p>κατὰ τὴν χθὲς ὁμολογίαν, ὦ Σώκρατες, ἥκομεν αὐτοί τε κοσμίως καὶ τόνδε τινὰ ξένον ἄγομεν, τὸ μὲν γένος ἐξ Ἐλέας, ἑταῖρον δὲ τῶν ἀμφὶ Παρμενίδην καὶ Ζήνωνα &lsqb;ἑταίρων&rsqb;, μάλα δὲ ἄνδρα φιλόσοφον.</p></sp><sp><speaker>Σωκράτης</speaker><p>ἆρ’ οὖν, ὦ Θεόδωρε, οὐ ξένον ἀλλά τινα θεὸν ἄγων κατὰ τὸν Ὁμήρου λόγον λέληθας; ὅς φησιν ἄλλους
<milestone unit="section" n="216b"/>τε θεοὺς τοῖς ἀνθρώποις ὁπόσοι μετέχουσιν αἰδοῦς δικαίας, καὶ δὴ καὶ τὸν ξένιον οὐχ ἥκιστα θεὸν συνοπαδὸν γιγνόμενον ὕβρεις τε καὶ εὐνομίας τῶν ἀνθρώπων καθορᾶν. τάχ’ οὖν ἂν καὶ σοί τις οὗτος τῶν κρειττόνων συνέποιτο, φαύλους ἡμᾶς ὄντας ἐν τοῖς λόγοις ἐποψόμενός τε καὶ ἐλέγξων, θεὸς ὤν τις ἐλεγκτικός.</p></sp><sp><speaker>Θεόδωρος</speaker><p>οὐχ οὗτος ὁ τρόπος, ὦ Σώκρατες, τοῦ ξένου, ἀλλὰ μετριώτερος τῶν περὶ τὰς ἔριδας ἐσπουδακότων. καί μοι δοκεῖ θεὸς μὲν ἁνὴρ οὐδαμῶς εἶναι, θεῖος μήν· πάντας
    <milestone unit="section" n="216c"/>γὰρ ἐγὼ τοὺς φιλοσόφους τοιούτους προσαγορεύω.</p></sp><sp><speaker>Σωκράτης</speaker><p>καὶ καλῶς γε, ὦ φίλε. τοῦτο μέντοι κινδυνεύει τὸ γένος οὐ πολύ τι ῥᾷον ὡς ἔπος εἰπεῖν εἶναι διακρίνειν ἢ τὸ τοῦ θεοῦ· πάνυ γὰρ ἇνδρες οὗτοι παντοῖοι φανταζόμενοι διὰ τὴν τῶν ἄλλων ἄγνοιαν &ldquo;<quote type="verse paraphrase">e)pistrwfw=si po/lhas</quote><bibl n="Hom. Od. 17.485">Hom. Od. 17.485-7</bibl>,&rdquo; οἱ μὴ πλαστῶς ἀλλ’ ὄντως φιλόσοφοι, καθορῶντες ὑψόθεν τὸν τῶν κάτω βίον, καὶ τοῖς μὲν δοκοῦσιν εἶναι τοῦ μηδενὸς &lsqb;τίμιοι&rsqb;, τοῖς δ’ ἄξιοι τοῦ παντός· καὶ τοτὲ μὲν πολιτικοὶ
<milestone unit="section" n="216d"/>φαντάζονται, τοτὲ δὲ σοφισταί, τοτὲ δ’ ἔστιν οἷς δόξαν παράσχοιντ’ ἂν ὡς παντάπασιν ἔχοντες μανικῶς. τοῦ μέντοι ξένου ἡμῖν ἡδέως ἂν πυνθανοίμην, εἰ φίλον αὐτῷ, τί ταῦθ’
<milestone unit="page" n="217"/><milestone unit="section" n="217a"/>οἱ περὶ τὸν ἐκεῖ τόπον ἡγοῦντο καὶ ὠνόμαζον.</p></sp><sp><speaker>Θεόδωρος</speaker><p>τὰ ποῖα δή;</p></sp><sp><speaker>Σωκράτης</speaker><p>σοφιστήν, πολιτικόν, φιλόσοφον.</p></sp><sp><speaker>Θεόδωρος</speaker><p>τί δὲ μάλιστα καὶ τὸ ποῖόν τι περὶ αὐτῶν διαπορηθεὶς ἐρέσθαι διενοήθης;</p></sp><sp><speaker>Σωκράτης</speaker><p>τόδε· πότερον ἓν πάντα ταῦτα ἐνόμιζον ἢ δύο, ἢ καθάπερ τὰ ὀνόματα τρία, τρία καὶ τὰ γένη διαιρούμενοι καθ’ ἓν ὄνομα &lsqb;γένος&rsqb; ἑκάστῳ προσῆπτον;</p></sp><sp><speaker>Θεόδωρος</speaker><p>ἀλλ’ οὐδείς, ὡς ἐγᾦμαι, φθόνος αὐτῷ διελθεῖν αὐτά· ἢ πῶς, ὦ ξένε, λέγωμεν;
<milestone unit="section" n="217b"/></p></sp><sp><speaker>Ξένος</speaker><p>οὕτως, ὦ Θεόδωρε. φθόνος μὲν γὰρ οὐδεὶς οὐδὲ χαλεπὸν εἰπεῖν ὅτι γε τρί’ ἡγοῦντο· καθ’ ἕκαστον μὴν διορίσασθαι σαφῶς τί ποτ’ ἔστιν, οὐ σμικρὸν οὐδὲ ῥᾴδιον ἔργον.</p></sp><sp><speaker>Θεόδωρος</speaker><p>καὶ μὲν δὴ κατὰ τύχην γε, ὦ Σώκρατες, λόγων ἐπελάβου παραπλησίων ὧν καὶ πρὶν ἡμᾶς δεῦρ’ ἐλθεῖν διερωτῶντες αὐτὸν ἐτυγχάνομεν, ὁ δὲ ταὐτὰ ἅπερ πρὸς σὲ νῦν καὶ τότε ἐσκήπτετο πρὸς ἡμᾶς· ἐπεὶ διακηκοέναι γέ φησιν ἱκανῶς καὶ οὐκ ἀμνημονεῖν.
<milestone unit="section" n="217c"/></p></sp><sp><speaker>Σωκράτης</speaker><p>μὴ τοίνυν, ὦ ξένε, ἡμῶν τήν γε πρώτην αἰτησάντων χάριν ἀπαρνηθεὶς γένῃ, τοσόνδε δ’ ἡμῖν φράζε. πότερον εἴωθας ἥδιον αὐτὸς ἐπὶ σαυτοῦ μακρῷ λόγῳ διεξιέναι λέγων τοῦτο ὃ ἂν ἐνδείξασθαί τῳ βουληθῇς, ἢ δι’ ἐρωτήσεων, οἷόν ποτε καὶ Παρμενίδῃ χρωμένῳ καὶ διεξιόντι λόγους παγκάλους παρεγενόμην ἐγὼ νέος ὤν, ἐκείνου μάλα δὴ τότε ὄντος πρεσβύτου;
<milestone unit="section" n="217d"/></p></sp><sp><speaker>Ξένος</speaker><p>τῷ μέν, ὦ Σώκρατες, ἀλύπως τε καὶ εὐηνίως προσδιαλεγομένῳ ῥᾷον οὕτω, τὸ πρὸς ἄλλον· εἰ δὲ μή, τὸ καθ’ αὑτόν.</p></sp><sp><speaker>Σωκράτης</speaker><p>ἔξεστι τοίνυν τῶν παρόντων ὃν ἂν βουληθῇς ἐκλέξασθαι, πάντες γὰρ ὑπακούσονταί σοι πρᾴως· συμβούλῳ μὴν ἐμοὶ χρώμενος τῶν νέων τινὰ αἱρήσῃ, Θεαίτητον τόνδε, ἢ καὶ τῶν ἄλλων εἴ τίς σοι κατὰ νοῦν.</p></sp><sp><speaker>Ξένος</speaker><p>ὦ Σώκρατες, αἰδώς τίς μ’ ἔχει τὸ νῦν πρῶτον συγγενόμενον ὑμῖν μὴ κατὰ σμικρὸν ἔπος πρὸς ἔπος ποιεῖσθαι
<milestone unit="section" n="217e"/>τὴν συνουσίαν, ἀλλ’ ἐκτείναντα ἀπομηκύνειν λόγον συχνὸν κατ’ ἐμαυτόν, εἴτε καὶ πρὸς ἕτερον, οἷον ἐπίδειξιν ποιούμενον· τῷ γὰρ ὄντι τὸ νῦν ῥηθὲν οὐχ ὅσον ὧδε ἐρωτηθὲν ἐλπίσειεν ἂν αὐτὸ εἶναί τις, ἀλλὰ τυγχάνει λόγου παμμήκους ὄν. τὸ δὲ αὖ σοὶ μὴ χαρίζεσθαι καὶ τοῖσδε, ἄλλως τε καὶ σοῦ λέξαντος ὡς εἶπες, ἄξενόν τι καταφαίνεταί μοι καὶ
<milestone unit="page" n="218"/><milestone unit="section" n="218a"/>ἄγριον. ἐπεὶ Θεαίτητόν γε τὸν προσδιαλεγόμενον εἶναι δέχομαι παντάπασιν ἐξ ὧν αὐτός τε πρότερον διείλεγμαι καὶ σὺ τὰ νῦν μοι διακελεύῃ.</p></sp><sp><speaker>Θεαίτητος</speaker><p>δρᾶ τοίνυν, ὦ ξένε, οὕτω καὶ καθάπερ εἶπε Σωκράτης πᾶσιν κεχαρισμένος ἔσῃ.</p></sp><sp><speaker>Ξένος</speaker><p>κινδυνεύει πρὸς μὲν ταῦτα οὐδὲν ἔτι λεκτέον εἶναι, Θεαίτητε· πρὸς δὲ σὲ ἤδη τὸ μετὰ τοῦτο, ὡς ἔοικε, γίγνοιτο ἂν ὁ λόγος. ἂν δ’ ἄρα τι τῷ μήκει πονῶν ἄχθῃ, μὴ ἐμὲ αἰτιᾶσθαι τούτων, ἀλλὰ τούσδε τοὺς σοὺς ἑταίρους.
<milestone unit="section" n="218b"/></p></sp><sp><speaker>Θεαίτητος</speaker><p>ἀλλ’ οἶμαι μὲν δὴ νῦν οὕτως οὐκ ἀπερεῖν· ἂν δ’ ἄρα τι τοιοῦτον γίγνηται, καὶ τόνδε παραληψόμεθα Σωκράτη, τὸν Σωκράτους μὲν ὁμώνυμον, ἐμὸν δὲ ἡλικιώτην καὶ συγγυμναστήν, ᾧ συνδιαπονεῖν μετ’ ἐμοῦ τὰ πολλὰ οὐκ ἄηθες.</p></sp><sp><speaker>Ξένος</speaker><p>εὖ λέγεις, καὶ ταῦτα μὲν ἰδίᾳ βουλεύσῃ προϊόντος τοῦ λόγου· κοινῇ δὲ μετ’ ἐμοῦ σοι συσκεπτέον ἀρχομένῳ πρῶτον, ὡς ἐμοὶ φαίνεται, νῦν ἀπὸ τοῦ σοφιστοῦ, ζητοῦντι
<milestone unit="section" n="218c"/>καὶ ἐμφανίζοντι λόγῳ τί ποτ’ ἔστι. νῦν γὰρ δὴ σύ τε κἀγὼ τούτου πέρι τοὔνομα μόνον ἔχομεν κοινῇ, τὸ δὲ ἔργον ἐφ’ ᾧ καλοῦμεν ἑκάτερος τάχ’ ἂν ἰδίᾳ παρ’ ἡμῖν αὐτοῖς ἔχοιμεν· δεῖ δὲ ἀεὶ παντὸς πέρι τὸ πρᾶγμα αὐτὸ μᾶλλον διὰ λόγων ἢ τοὔνομα μόνον συνωμολογῆσθαι χωρὶς λόγου. τὸ δὲ φῦλον ὃ νῦν ἐπινοοῦμεν ζητεῖν οὐ πάντων ῥᾷστον συλλαβεῖν τί ποτ’ ἔστιν, ὁ σοφιστής· ὅσα δ’ αὖ τῶν μεγάλων δεῖ διαπονεῖσθαι καλῶς, περὶ τῶν τοιούτων δέδοκται πᾶσιν καὶ πάλαι
<milestone unit="section" n="218d"/>τὸ πρότερον ἐν σμικροῖς καὶ ῥᾴοσιν αὐτὰ δεῖν μελετᾶν, πρὶν ἐν αὐτοῖς τοῖς μεγίστοις. νῦν οὖν, ὦ Θεαίτητε, ἔγωγε καὶ νῷν οὕτω συμβουλεύω, χαλεπὸν καὶ δυσθήρευτον ἡγησαμένοις εἶναι τὸ τοῦ σοφιστοῦ γένος πρότερον ἐν ἄλλῳ ῥᾴονι τὴν μέθοδον αὐτοῦ προμελετᾶν, εἰ μὴ σύ ποθεν εὐπετεστέραν ἔχεις εἰπεῖν ἄλλην ὁδόν.</p></sp><sp><speaker>Θεαίτητος</speaker><p>ἀλλ’ οὐκ ἔχω.</p></sp><sp><speaker>Ξένος</speaker><p>βούλει δῆτα περί τινος τῶν φαύλων μετιόντες πειραθῶμεν παράδειγμα αὐτὸ θέσθαι τοῦ μείζονος;
<milestone unit="section" n="218e"/></p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τί δῆτα προταξαίμεθ’ ἂν εὔγνωστον μὲν καὶ σμικρόν, λόγον δὲ μηδενὸς ἐλάττονα ἔχον τῶν μειζόνων; οἷον ἀσπαλιευτής· ἆρ’ οὐ πᾶσί τε γνώριμον καὶ σπουδῆς οὐ πάνυ τι πολλῆς τινος ἐπάξιον;</p></sp><sp><speaker>Θεαίτητος</speaker><p>οὕτως.
<milestone unit="page" n="219"/><milestone unit="section" n="219a"/></p></sp><sp><speaker>Ξένος</speaker><p>μέθοδον μὴν αὐτὸν ἐλπίζω καὶ λόγον οὐκ ἀνεπιτήδειον ἡμῖν ἔχειν πρὸς ὃ βουλόμεθα.</p></sp><sp><speaker>Θεαίτητος</speaker><p>καλῶς ἂν ἔχοι.</p></sp><sp><speaker>Ξένος</speaker><p>φέρε δή, τῇδε ἀρχώμεθα αὐτοῦ. καί μοι λέγε· πότερον ὡς τεχνίτην αὐτὸν ἤ τινα ἄτεχνον, ἄλλην δὲ δύναμιν ἔχοντα θήσομεν;</p></sp><sp><speaker>Θεαίτητος</speaker><p>ἥκιστά γε ἄτεχνον.</p></sp><sp><speaker>Ξένος</speaker><p>ἀλλὰ μὴν τῶν γε τεχνῶν πασῶν σχεδὸν εἴδη δύο.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>γεωργία μὲν καὶ ὅση περὶ τὸ θνητὸν πᾶν σῶμα θεραπεία, τό τε αὖ περὶ τὸ σύνθετον καὶ πλαστόν, ὃ δὴ
<milestone unit="section" n="219b"/>σκεῦος ὠνομάκαμεν, ἥ τε μιμητική, σύμπαντα ταῦτα δικαιότατ’ ἂν ἑνὶ προσαγορεύοιτ’ ἂν ὀνόματι.</p></sp><sp><speaker>Θεαίτητος</speaker><p>πῶς καὶ τίνι;</p></sp><sp><speaker>Ξένος</speaker><p>πᾶν ὅπερ ἂν μὴ πρότερόν τις ὂν ὕστερον εἰς οὐσίαν ἄγῃ, τὸν μὲν ἄγοντα ποιεῖν, τὸ δὲ ἀγόμενον ποιεῖσθαί πού φαμεν.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>τὰ δέ γε νυνδὴ &amp;lt;ἃ&amp;gt; διήλθομεν ἅπαντα εἶχεν εἰς τοῦτο τὴν αὑτῶν δύναμιν.</p></sp><sp><speaker>Θεαίτητος</speaker><p>εἶχε γὰρ οὖν.</p></sp><sp><speaker>Ξένος</speaker><p>ποιητικὴν τοίνυν αὐτὰ συγκεφαλαιωσάμενοι προσείπωμεν.
<milestone unit="section" n="219c"/></p></sp><sp><speaker>Θεαίτητος</speaker><p>ἔστω.</p></sp><sp><speaker>Ξένος</speaker><p>τὸ δὴ μαθηματικὸν αὖ μετὰ τοῦτο εἶδος ὅλον καὶ τὸ τῆς γνωρίσεως τό τε χρηματιστικὸν καὶ ἀγωνιστικὸν καὶ θηρευτικόν, ἐπειδὴ δημιουργεῖ μὲν οὐδὲν τούτων, τὰ δὲ ὄντα καὶ γεγονότα τὰ μὲν χειροῦται λόγοις καὶ πράξεσι, τὰ δὲ τοῖς χειρουμένοις οὐκ ἐπιτρέπει, μάλιστ’ ἄν που διὰ ταῦτα συνάπαντα τὰ μέρη τέχνη τις κτητικὴ λεχθεῖσα ἂν διαπρέψειεν.</p></sp><sp><speaker>Θεαίτητος</speaker><p>ναί· πρέποι γὰρ ἄν.
<milestone unit="section" n="219d"/></p></sp><sp><speaker>Ξένος</speaker><p>κτητικῆς δὴ καὶ ποιητικῆς συμπασῶν οὐσῶν τῶν τεχνῶν ἐν ποτέρᾳ τὴν ἀσπαλιευτικήν, ὦ Θεαίτητε, τιθῶμεν;</p></sp><sp><speaker>Θεαίτητος</speaker><p>ἐν κτητικῇ που δῆλον.</p></sp><sp><speaker>Ξένος</speaker><p>κτητικῆς δὲ ἆρ’ οὐ δύο εἴδη; τὸ μὲν ἑκόντων πρὸς ἑκόντας μεταβλητικὸν ὂν διά τε δωρεῶν καὶ μισθώσεων καὶ ἀγοράσεων, τὸ δὲ λοιπόν, ἢ κατ’ ἔργα ἢ κατὰ λόγους χειρούμενον σύμπαν, χειρωτικὸν ἂν εἴη;</p></sp><sp><speaker>Θεαίτητος</speaker><p>φαίνεται γοῦν ἐκ τῶν εἰρημένων.</p></sp><sp><speaker>Ξένος</speaker><p>τί δέ; τὴν χειρωτικὴν ἆρ’ οὐ διχῇ τμητέον;</p></sp><sp><speaker>Θεαίτητος</speaker><p>πῇ;
<milestone unit="section" n="219e"/></p></sp><sp><speaker>Ξένος</speaker><p>τὸ μὲν ἀναφανδὸν ὅλον ἀγωνιστικὸν θέντας, τὸ δὲ κρυφαῖον αὐτῆς πᾶν θηρευτικόν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὴν δέ γε μὴν θηρευτικὴν ἄλογον τὸ μὴ οὐ τέμνειν διχῇ.</p></sp><sp><speaker>Θεαίτητος</speaker><p>λέγε ὅπῃ.</p></sp><sp><speaker>Ξένος</speaker><p>τὸ μὲν ἀψύχου γένους διελομένους, τὸ δ’ ἐμψύχου.</p></sp><sp><speaker>Θεαίτητος</speaker><p>τί μήν; εἴπερ ἔστον γε ἄμφω.
<milestone unit="page" n="220"/><milestone unit="section" n="220a"/></p></sp><sp><speaker>Ξένος</speaker><p>πῶς δὲ οὐκ ἔστον; καὶ δεῖ γε ἡμᾶς τὸ μὲν τῶν ἀψύχων, ἀνώνυμον ὂν πλὴν κατ’ ἔνια τῆς κολυμβητικῆς ἄττα μέρη καὶ τοιαῦτ’ ἄλλα βραχέα, χαίρειν ἐᾶσαι, τὸ δέ, τῶν ἐμψύχων ζῴων οὖσαν θήραν, προσειπεῖν ζῳοθηρικήν.</p></sp><sp><speaker>Θεαίτητος</speaker><p>ἔστω.</p></sp><sp><speaker>Ξένος</speaker><p>ζῳοθηρικῆς δὲ ἆρ’ οὐ διπλοῦν εἶδος ἂν λέγοιτο ἐν δίκῃ, τὸ μὲν πεζοῦ γένους, πολλοῖς εἴδεσι καὶ ὀνόμασι διῃρημένον, πεζοθηρικόν, τὸ δ’ ἕτερον νευστικοῦ ζῴου πᾶν ἐνυγροθηρικόν;</p></sp><sp><speaker>Θεαίτητος</speaker><p>πάνυ γε.
<milestone unit="section" n="220b"/></p></sp><sp><speaker>Ξένος</speaker><p>νευστικοῦ μὴν τὸ μὲν πτηνὸν φῦλον ὁρῶμεν, τὸ δὲ ἔνυδρον;</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>καὶ τοῦ πτηνοῦ μὴν γένους πᾶσα ἡμῖν ἡ θήρα λέγεταί πού τις ὀρνιθευτική.</p></sp><sp><speaker>Θεαίτητος</speaker><p>λέγεται γὰρ οὖν.</p></sp><sp><speaker>Ξένος</speaker><p>τοῦ δὲ ἐνύδρου σχεδὸν τὸ σύνολον ἁλιευτική.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τί δέ; ταύτην αὖ τὴν θήραν ἆρ’ οὐκ ἂν κατὰ μέγιστα μέρη δύο διέλοιμεν;</p></sp><sp><speaker>Θεαίτητος</speaker><p>κατὰ ποῖα;</p></sp><sp><speaker>Ξένος</speaker><p>καθ’ ἃ τὸ μὲν ἕρκεσιν αὐτόθεν ποιεῖται τὴν θήραν, τὸ δὲ πληγῇ.</p></sp><sp><speaker>Θεαίτητος</speaker><p>πῶς λέγεις, καὶ πῇ διαιρούμενος ἑκάτερον;
<milestone unit="section" n="220c"/></p></sp><sp><speaker>Ξένος</speaker><p>τὸ μέν, ὅτι πᾶν ὅσον ἂν ἕνεκα κωλύσεως εἴργῃ τι περιέχον, ἕρκος εἰκὸς ὀνομάζειν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>κύρτους δὴ καὶ δίκτυα καὶ βρόχους καὶ πόρκους καὶ τὰ τοιαῦτα μῶν ἄλλο τι πλὴν ἕρκη χρὴ προσαγορεύειν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Ξένος</speaker><p>τοῦτο μὲν ἄρα ἑρκοθηρικὸν τῆς ἄγρας τὸ μέρος φήσομεν ἤ τι τοιοῦτον.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δὲ ἀγκίστροις καὶ τριόδουσι πληγῇ γιγνόμενον
<milestone unit="section" n="220d"/>ἕτερον μὲν ἐκείνου, πληκτικὴν δέ τινα θήραν ἡμᾶς προσειπεῖν ἑνὶ λόγῳ νῦν χρεών· ἢ τί τις ἄν, ὦ Θεαίτητε, εἴποι κάλλιον;</p></sp><sp><speaker>Θεαίτητος</speaker><p>ἀμελῶμεν τοῦ ὀνόματος· ἀρκεῖ γὰρ καὶ τοῦτο.</p></sp><sp><speaker>Ξένος</speaker><p>τῆς τοίνυν πληκτικῆς τὸ μὲν νυκτερινὸν οἶμαι πρὸς πυρὸς φῶς γιγνόμενον ὑπ’ αὐτῶν τῶν περὶ τὴν θήραν πυρευτικὴν ῥηθῆναι συμβέβηκεν.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τὸ δέ γε μεθημερινόν, ὡς ἐχόντων ἐν ἄκροις ἄγκιστρα καὶ τῶν τριοδόντων, πᾶν ἀγκιστρευτικόν.
<milestone unit="section" n="220e"/></p></sp><sp><speaker>Θεαίτητος</speaker><p>λέγεται γὰρ οὖν.</p></sp><sp><speaker>Ξένος</speaker><p>τοῦ τοίνυν ἀγκιστρευτικοῦ τῆς πληκτικῆς τὸ μὲν ἄνωθεν εἰς τὸ κάτω γιγνόμενον διὰ τὸ τοῖς τριόδουσιν οὕτω μάλιστα χρῆσθαι τριοδοντία τις οἶμαι κέκληται.</p></sp><sp><speaker>Θεαίτητος</speaker><p>φασὶ γοῦν τινές.</p></sp><sp><speaker>Ξένος</speaker><p>τὸ δέ γε λοιπόν ἐστιν ἓν ἔτι μόνον ὡς εἰπεῖν εἶδος.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>τὸ τῆς ἐναντίας ταύτῃ πληγῆς, ἀγκίστρῳ τε γιγνόμενον καὶ τῶν ἰχθύων οὐχ ᾗ τις ἂν τύχῃ τοῦ σώματος, ὥσπερ
<milestone unit="page" n="221"/><milestone unit="section" n="221a"/>τοῖς τριόδουσιν, ἀλλὰ περὶ τὴν κεφαλὴν καὶ τὸ στόμα τοῦ θηρευθέντος ἑκάστοτε, καὶ κάτωθεν εἰς τοὐναντίον ἄνω ῥάβδοις καὶ καλάμοις ἀνασπώμενον· οὗ τί φήσομεν, ὦ Θεαίτητε, δεῖν τοὔνομα λέγεσθαι;</p></sp><sp><speaker>Θεαίτητος</speaker><p>δοκῶ μέν, ὅπερ ἄρτι προυθέμεθα δεῖν ἐξευρεῖν, τοῦτ’ αὐτὸ νῦν ἀποτετελέσθαι.</p></sp><sp><speaker>Ξένος</speaker><p>νῦν ἄρα τῆς ἀσπαλιευτικῆς πέρι σύ τε κἀγὼ
<milestone unit="section" n="221b"/>συνωμολογήκαμεν οὐ μόνον τοὔνομα, ἀλλὰ καὶ τὸν λόγον περὶ αὐτὸ τοὖργον εἰλήφαμεν ἱκανῶς. συμπάσης γὰρ τέχνης τὸ μὲν ἥμισυ μέρος κτητικὸν ἦν, κτητικοῦ δὲ χειρωτικόν, χειρωτικοῦ δὲ θηρευτικόν, τοῦ δὲ θηρευτικοῦ ζῳοθηρικόν, ζῳοθηρικοῦ δὲ ἐνυγροθηρικόν, ἐνυγροθηρικοῦ δὲ τὸ κάτωθεν τμῆμα ὅλον ἁλιευτικόν, ἁλιευτικῆς δὲ πληκτικόν, πληκτικῆς δὲ ἀγκιστρευτικόν· τούτου δὲ τὸ περὶ τὴν κάτωθεν
<milestone unit="section" n="221c"/>ἄνω πληγὴν ἀνασπωμένην, ἀπ’ αὐτῆς τῆς πράξεως ἀφομοιωθὲν τοὔνομα, ἡ νῦν ἀσπαλιευτικὴ ζητηθεῖσα ἐπίκλην γέγονεν.</p></sp><sp><speaker>Θεαίτητος</speaker><p>παντάπασι μὲν οὖν τοῦτό γε ἱκανῶς δεδήλωται.</p></sp><sp><speaker>Ξένος</speaker><p>φέρε δή, κατὰ τοῦτο τὸ παράδειγμα καὶ τὸν σοφιστὴν ἐπιχειρῶμεν εὑρεῖν ὅτι ποτ’ ἔστιν.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>καὶ μὴν ἐκεῖνό γ’ ἦν τὸ ζήτημα πρῶτον, πότερον ἰδιώτην ἤ τινα τέχνην ἔχοντα θετέον εἶναι τὸν ἀσπαλιευτήν.</p></sp><sp><speaker>Θεαίτητος</speaker><p>ναί.
<milestone unit="section" n="221d"/></p></sp><sp><speaker>Ξένος</speaker><p>καὶ νῦν δὴ τοῦτον ἰδιώτην θήσομεν, ὦ Θεαίτητε, ἢ παντάπασιν ὡς ἀληθῶς σοφιστήν;</p></sp><sp><speaker>Θεαίτητος</speaker><p>οὐδαμῶς ἰδιώτην· μανθάνω γὰρ ὃ λέγεις, ὡς παντὸς δεῖ τοιοῦτος εἶναι τό γε ὄνομα τοῦτο ἔχων.</p></sp><sp><speaker>Ξένος</speaker><p>ἀλλά τινα τέχνην αὐτὸν ἡμῖν ἔχοντα, ὡς ἔοικε, θετέον.</p></sp><sp><speaker>Θεαίτητος</speaker><p>τίνα ποτ’ οὖν δὴ ταύτην;</p></sp><sp><speaker>Ξένος</speaker><p>ἆρ’ ὦ πρὸς θεῶν ἠγνοήκαμεν τἀνδρὸς τὸν ἄνδρα ὄντα συγγενῆ;</p></sp><sp><speaker>Θεαίτητος</speaker><p>τίνα τοῦ;</p></sp><sp><speaker>Ξένος</speaker><p>τὸν ἀσπαλιευτὴν τοῦ σοφιστοῦ.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>θηρευτά τινε καταφαίνεσθον ἄμφω μοι.
<milestone unit="section" n="221e"/></p></sp><sp><speaker>Θεαίτητος</speaker><p>τίνος θήρας ἅτερος; τὸν μὲν γὰρ ἕτερον εἴπομεν.</p></sp><sp><speaker>Ξένος</speaker><p>δίχα που νυνδὴ διείλομεν τὴν ἄγραν πᾶσαν, νευστικοῦ μέρους, τὸ δὲ πεζοῦ τέμνοντες.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ τὸ μὲν διήλθομεν, ὅσον περὶ τὰ νευστικὰ τῶν ἐνύδρων· τὸ δὲ πεζὸν εἰάσαμεν ἄσχιστον, εἰπόντες ὅτι πολυειδὲς εἴη.
<milestone unit="page" n="222"/><milestone unit="section" n="222a"/></p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>μέχρι μὲν τοίνυν ἐνταῦθα ὁ σοφιστὴς καὶ &lsqb;ὁ&rsqb; ἀσπαλιευτὴς ἅμα ἀπὸ τῆς κτητικῆς τέχνης πορεύεσθον.</p></sp><sp><speaker>Θεαίτητος</speaker><p>ἐοίκατον γοῦν.</p></sp><sp><speaker>Ξένος</speaker><p>ἐκτρέπεσθον δέ γε ἀπὸ τῆς ζῳοθηρικῆς, ὁ μὲν ἐπὶ θάλαττάν που καὶ ποταμοὺς καὶ λίμνας, τὰ ἐν τούτοις ζῷα θηρευσόμενος.</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>ὁ δέ γε ἐπὶ &lsqb;τὴν&rsqb; γῆν καὶ ποταμοὺς ἑτέρους αὖ τινας, πλούτου καὶ νεότητος οἷον λειμῶνας ἀφθόνους, τἀν τούτοις θρέμματα χειρωσόμενος.
<milestone unit="section" n="222b"/></p></sp><sp><speaker>Θεαίτητος</speaker><p>πῶς λέγεις;</p></sp><sp><speaker>Ξένος</speaker><p>τῆς πεζῆς θήρας γίγνεσθον δύο μεγίστω τινὲ μέρει.</p></sp><sp><speaker>Θεαίτητος</speaker><p>ποῖον ἑκάτερον;</p></sp><sp><speaker>Ξένος</speaker><p>τὸ μὲν τῶν ἡμέρων, τὸ δὲ τῶν ἀγρίων.</p></sp><sp><speaker>Θεαίτητος</speaker><p>εἶτ’ ἔστι τις θήρα τῶν ἡμέρων;</p></sp><sp><speaker>Ξένος</speaker><p>εἴπερ γέ ἐστιν ἄνθρωπος ἥμερον ζῷον. θὲς δὲ ὅπῃ χαίρεις, εἴτε μηδὲν τιθεὶς ἥμερον, εἴτε ἄλλο μὲν ἥμερόν τι, τὸν δὲ ἄνθρωπον ἄγριον, εἴτε ἥμερον μὲν λέγεις αὖ τὸν ἄνθρωπον, ἀνθρώπων δὲ μηδεμίαν ἡγῇ θήραν· τούτων ὁπότερ’ ἂν ἡγῇ φίλον εἰρῆσθαί σοι, τοῦτο ἡμῖν διόρισον.
<milestone unit="section" n="222c"/></p></sp><sp><speaker>Θεαίτητος</speaker><p>ἀλλ’ ἡμᾶς τε ἥμερον, ὦ ξένε, ἡγοῦμαι ζῷον, θήραν τε ἀνθρώπων εἶναι λέγω.</p></sp><sp><speaker>Ξένος</speaker><p>διττὴν τοίνυν καὶ τὴν ἡμεροθηρικὴν εἴπωμεν.</p></sp><sp><speaker>Θεαίτητος</speaker><p>κατὰ τί λέγοντες;</p></sp><sp><speaker>Ξένος</speaker><p>τὴν μὲν λῃστικὴν καὶ ἀνδραποδιστικὴν καὶ τυραννικὴν καὶ σύμπασαν τὴν πολεμικήν, ἓν πάντα, βίαιον θήραν, ὁρισάμενοι.</p></sp><sp><speaker>Θεαίτητος</speaker><p>καλῶς.</p></sp><sp><speaker>Ξένος</speaker><p>τὴν δέ γε δικανικὴν καὶ δημηγορικὴν καὶ προσομιλητικήν, ἓν αὖ τὸ σύνολον, πιθανουργικήν τινα μίαν
<milestone unit="section" n="222d"/>τέχνην προσειπόντες.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>τῆς δὴ πιθανουργικῆς διττὰ λέγωμεν γένη.</p></sp><sp><speaker>Θεαίτητος</speaker><p>ποῖα;</p></sp><sp><speaker>Ξένος</speaker><p>τὸ μὲν ἕτερον ἰδίᾳ, τὸ δὲ δημοσίᾳ γιγνόμενον.</p></sp><sp><speaker>Θεαίτητος</speaker><p>γίγνεσθον γὰρ οὖν εἶδος ἑκάτερον.</p></sp><sp><speaker>Ξένος</speaker><p>οὐκοῦν αὖ τῆς ἰδιοθηρευτικῆς τὸ μὲν μισθαρνητικόν ἐστιν, τὸ δὲ δωροφορικόν;</p></sp><sp><speaker>Θεαίτητος</speaker><p>οὐ μανθάνω.</p></sp><sp><speaker>Ξένος</speaker><p>τῇ τῶν ἐρώντων θήρᾳ τὸν νοῦν, ὡς ἔοικας, οὔπω προσέσχες.</p></sp><sp><speaker>Θεαίτητος</speaker><p>τοῦ πέρι;
<milestone unit="section" n="222e"/></p></sp><sp><speaker>Ξένος</speaker><p>ὅτι τοῖς θηρευθεῖσι δῶρα προσεπιδιδόασιν.</p></sp><sp><speaker>Θεαίτητος</speaker><p>ἀληθέστατα λέγεις.</p></sp><sp><speaker>Ξένος</speaker><p>τοῦτο μὲν τοίνυν ἐρωτικῆς τέχνης ἔστω εἶδος.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τοῦ δέ γε μισθαρνητικοῦ τὸ μὲν προσομιλοῦν διὰ χάριτος καὶ παντάπασι δι’ ἡδονῆς τὸ δέλεαρ πεποιημένον καὶ τὸν μισθὸν πραττόμενον τροφὴν ἑαυτῷ μόνον κολακικήν, ὡς
<milestone unit="page" n="223"/><milestone unit="section" n="223a"/>ἐγᾦμαι, πάντες φαῖμεν ἂν &amp;lt;ἢ&amp;gt; ἡδυντικήν τινα τέχνην εἶναι.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τὸ δὲ ἐπαγγελλόμενον μὲν ὡς ἀρετῆς ἕνεκα τὰς ὁμιλίας ποιούμενον, μισθὸν δὲ νόμισμα πραττόμενον, ἆρα οὐ τοῦτο τὸ γένος ἑτέρῳ προσειπεῖν ἄξιον ὀνόματι;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τίνι δὴ τούτῳ; πειρῶ λέγειν.</p></sp><sp><speaker>Θεαίτητος</speaker><p>δῆλον δή· τὸν γὰρ σοφιστήν μοι δοκοῦμεν ἀνηυρηκέναι. τοῦτ’ οὖν ἔγωγε εἰπὼν τὸ προσῆκον ὄνομ’ ἂν ἡγοῦμαι καλεῖν αὐτόν.
<milestone unit="section" n="223b"/></p></sp><sp><speaker>Ξένος</speaker><p>κατὰ δὴ τὸν νῦν, ὦ Θεαίτητε, λόγον, ὡς ἔοικεν, ἡ τέχνης οἰκειωτικῆς, &amp;lt;χειρωτικῆς&amp;gt;, &lsqb;κτητικῆς,&rsqb; θηρευτικῆς, ζῳοθηρίας, &lsqb;πεζοθηρίας,&rsqb; χερσαίας, &lsqb;ἡμεροθηρικῆς,&rsqb; ἀνθρωποθηρίας, &amp;lt;πιθανοθηρίας&amp;gt;, ἰδιοθηρίας, &lsqb;μισθαρνικῆς,&rsqb; νομισματοπωλικῆς, δοξοπαιδευτικῆς, νέων πλουσίων καὶ ἐνδόξων γιγνομένη θήρα προσρητέον, ὡς ὁ νῦν λόγος ἡμῖν συμβαίνει, σοφιστική.</p></sp><sp><speaker>Θεαίτητος</speaker><p>παντάπασι μὲν οὖν.
<milestone unit="section" n="223c"/></p></sp><sp><speaker>Ξένος</speaker><p>ἔτι δὲ καὶ τῇδε ἴδωμεν· οὐ γάρ τι φαύλης μέτοχόν ἐστι τέχνης τὸ νῦν ζητούμενον, ἀλλ’ εὖ μάλα ποικίλης. καὶ γὰρ οὖν ἐν τοῖς πρόσθεν εἰρημένοις φάντασμα παρέχεται μὴ τοῦτο ὃ νῦν αὐτὸ ἡμεῖς φαμεν ἀλλ’ ἕτερον εἶναί τι γένος.</p></sp><sp><speaker>Θεαίτητος</speaker><p>πῇ δή;</p></sp><sp><speaker>Ξένος</speaker><p>τὸ τῆς κτητικῆς τέχνης διπλοῦν ἦν εἶδός που, τὸ μὲν θηρευτικὸν μέρος ἔχον, τὸ δὲ ἀλλακτικόν.</p></sp><sp><speaker>Θεαίτητος</speaker><p>ἦν γὰρ οὖν.</p></sp><sp><speaker>Ξένος</speaker><p>τῆς τοίνυν ἀλλακτικῆς δύο εἴδη λέγωμεν, τὸ μὲν δωρητικόν, τὸ δὲ ἕτερον ἀγοραστικόν;</p></sp><sp><speaker>Θεαίτητος</speaker><p>εἰρήσθω.</p></sp><sp><speaker>Ξένος</speaker><p>καὶ μὴν αὖ φήσομεν ἀγοραστικὴν διχῇ τέμνεσθαι.
<milestone unit="section" n="223d"/></p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>τὴν μὲν τῶν αὐτουργῶν αὐτοπωλικὴν διαιρουμένην, τὴν δὲ τὰ ἀλλότρια ἔργα μεταβαλλομένην μεταβλητικήν.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τί δέ; τῆς μεταβλητικῆς οὐχ ἡ μὲν κατὰ πόλιν ἀλλαγή, σχεδὸν αὐτῆς ἥμισυ μέρος ὄν, καπηλικὴ προσαγορεύεται;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δέ γε ἐξ ἄλλης εἰς ἄλλην πόλιν διαλλάττον ὠνῇ καὶ πράσει ἐμπορική;</p></sp><sp><speaker>Θεαίτητος</speaker><p>τί δ’ οὔ;
<milestone unit="section" n="223e"/></p></sp><sp><speaker>Ξένος</speaker><p>τῆς δ’ ἐμπορικῆς ἆρ’ οὐκ ᾐσθήμεθα ὅτι τὸ μὲν ὅσοις τὸ σῶμα τρέφεται καὶ χρῆται, τὸ δὲ ὅσοις ἡ ψυχή, πωλοῦν διὰ νομίσματος ἀλλάττεται;</p></sp><sp><speaker>Θεαίτητος</speaker><p>πῶς τοῦτο λέγεις;</p></sp><sp><speaker>Ξένος</speaker><p>τὸ περὶ τὴν ψυχὴν ἴσως ἀγνοοῦμεν, ἐπεὶ τό γε ἕτερόν που συνίεμεν.</p></sp><sp><speaker>Θεαίτητος</speaker><p>ναί.
<milestone unit="page" n="224"/><milestone unit="section" n="224a"/></p></sp><sp><speaker>Ξένος</speaker><p>μουσικήν τε τοίνυν συνάπασαν λέγωμεν, ἐκ πόλεως ἑκάστοτε εἰς πόλιν ἔνθεν μὲν ὠνηθεῖσαν, ἑτέρωσε δὲ ἀγομένην &lsqb;καὶ πιπρασκομένην&rsqb;, καὶ γραφικὴν καὶ θαυματοποιικὴν καὶ πολλὰ ἕτερα τῆς ψυχῆς, τὰ μὲν παραμυθίας, τὰ δὲ καὶ σπουδῆς χάριν ἀχθέντα καὶ πωλούμενα, τὸν ἄγοντα καὶ πωλοῦντα μηδὲν ἧττον τῆς τῶν σιτίων καὶ ποτῶν πράσεως ἔμπορον ὀρθῶς ἂν λεγόμενον παρασχεῖν.</p></sp><sp><speaker>Θεαίτητος</speaker><p>ἀληθέστατα λέγεις.
<milestone unit="section" n="224b"/></p></sp><sp><speaker>Ξένος</speaker><p>οὐκοῦν καὶ τὸν μαθήματα συνωνούμενον πόλιν τε ἐκ πόλεως νομίσματος ἀμείβοντα ταὐτὸν προσερεῖς ὄνομα;</p></sp><sp><speaker>Θεαίτητος</speaker><p>σφόδρα γε.</p></sp><sp><speaker>Ξένος</speaker><p>τῆς δὴ ψυχεμπορικῆς ταύτης ἆρ’ οὐ τὸ μὲν ἐπιδεικτικὴ δικαιότατα λέγοιτ’ ἄν, τὸ δὲ γελοίῳ μὲν οὐχ ἧττον τοῦ πρόσθεν, ὅμως δὲ μαθημάτων οὖσαν πρᾶσιν αὐτὴν ἀδελφῷ τινι τῆς πράξεως ὀνόματι προσειπεῖν ἀνάγκη;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>ταύτης τοίνυν τῆς μαθηματοπωλικῆς τὸ μὲν περὶ
<milestone unit="section" n="224c"/>τὰ τῶν ἄλλων τεχνῶν μαθήματα ἑτέρῳ, τὸ δὲ περὶ τὸ τῆς ἀρετῆς ἄλλῳ προσρητέον.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τεχνοπωλικὸν μὴν τό γε περὶ τἆλλα ἂν ἁρμόττοι· τὸ δὲ περὶ ταῦτα σὺ προθυμήθητι λέγειν ὄνομα.</p></sp><sp><speaker>Θεαίτητος</speaker><p>καὶ τί τις ἂν ἄλλο ὄνομα εἰπὼν οὐκ ἂν πλημμελοίη πλὴν τὸ νῦν ζητούμενον αὐτὸ εἶναι τὸ σοφιστικὸν γένος;</p></sp><sp><speaker>Ξένος</speaker><p>οὐδὲν ἄλλο. ἴθι δὴ νῦν συναγάγωμεν αὐτὸ λέγοντες ὡς τὸ τῆς κτητικῆς, μεταβλητικῆς, ἀγοραστικῆς,
<milestone unit="section" n="224d"/>ἐμπορικῆς, ψυχεμπορικῆς περὶ λόγους καὶ μαθήματα ἀρετῆς πωλητικὸν δεύτερον ἀνεφάνη σοφιστική.</p></sp><sp><speaker>Θεαίτητος</speaker><p>μάλα γε.</p></sp><sp><speaker>Ξένος</speaker><p>τρίτον δέ γ’ οἶμαί σε, κἂν εἴ τις αὐτοῦ καθιδρυμένος ἐν πόλει, τὰ μὲν ὠνούμενος, τὰ δὲ καὶ τεκταινόμενος αὐτὸς μαθήματα περὶ τὰ αὐτὰ ταῦτα καὶ πωλῶν, ἐκ τούτου τὸ ζῆν προυτάξατο, καλεῖν οὐδὲν ἄλλο πλὴν ὅπερ νυνδή.</p></sp><sp><speaker>Θεαίτητος</speaker><p>τί δ’ οὐ μέλλω;
<milestone unit="section" n="224e"/></p></sp><sp><speaker>Ξένος</speaker><p>καὶ τὸ κτητικῆς ἄρα μεταβλητικόν, ἀγοραστικόν, καπηλικὸν εἴτε αὐτοπωλικόν, ἀμφοτέρως, ὅτιπερ ἂν ᾖ περὶ τὰ τοιαῦτα μαθηματοπωλικὸν γένος, ἀεὶ σὺ προσερεῖς, ὡς φαίνῃ, σοφιστικόν.</p></sp><sp><speaker>Θεαίτητος</speaker><p>ἀνάγκη· τῷ γὰρ λόγῳ δεῖ συνακολουθεῖν.</p></sp><sp><speaker>Ξένος</speaker><p>ἔτι δὴ σκοπῶμεν εἴ τινι τοιῷδε προσέοικεν ἄρα τὸ νῦν μεταδιωκόμενον γένος.
<milestone unit="page" n="225"/><milestone unit="section" n="225a"/></p></sp><sp><speaker>Θεαίτητος</speaker><p>ποίῳ δή;</p></sp><sp><speaker>Ξένος</speaker><p>τῆς κτητικῆς ἀγωνιστική τι μέρος ἡμῖν ἦν.</p></sp><sp><speaker>Θεαίτητος</speaker><p>ἦν γὰρ οὖν.</p></sp><sp><speaker>Ξένος</speaker><p>οὐκ ἀπὸ τρόπου τοίνυν ἐστὶ διαιρεῖν αὐτὴν δίχα.</p></sp><sp><speaker>Θεαίτητος</speaker><p>καθ’ ὁποῖα λέγε.</p></sp><sp><speaker>Ξένος</speaker><p>τὸ μὲν ἁμιλλητικὸν αὐτῆς τιθέντας, τὸ δὲ μαχητικόν.</p></sp><sp><speaker>Θεαίτητος</speaker><p>ἔστιν.</p></sp><sp><speaker>Ξένος</speaker><p>τῆς τοίνυν μαχητικῆς τῷ μὲν σώματι πρὸς σώματα γιγνομένῳ σχεδὸν εἰκὸς καὶ πρέπον ὄνομα λέγειν τι τοιοῦτον τιθεμένους οἷον βιαστικόν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τῷ δὲ λόγοις πρὸς λόγους τί τις, ὦ Θεαίτητε, ἄλλο
<milestone unit="section" n="225b"/>εἴπῃ πλὴν ἀμφισβητητικόν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Ξένος</speaker><p>τὸ δέ γε περὶ τὰς ἀμφισβητήσεις θετέον διττόν.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>καθ’ ὅσον μὲν γὰρ γίγνεται μήκεσί τε πρὸς ἐναντία μήκη λόγων καὶ περὶ &lsqb;τὰ&rsqb; δίκαια καὶ ἄδικα δημοσίᾳ, δικανικόν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δ’ ἐν ἰδίοις αὖ καὶ κατακεκερματισμένον ἐρωτήσεσι πρὸς ἀποκρίσεις μῶν εἰθίσμεθα καλεῖν ἄλλο πλὴν ἀντιλογικόν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Ξένος</speaker><p>τοῦ δὲ ἀντιλογικοῦ τὸ μὲν ὅσον περὶ τὰ συμβόλαια
<milestone unit="section" n="225c"/>ἀμφισβητεῖται μέν, εἰκῇ δὲ καὶ ἀτέχνως περὶ αὐτὸ πράττεται, ταῦτα θετέον μὲν εἶδος, ἐπείπερ αὐτὸ διέγνωκεν ὡς ἕτερον ὂν ὁ λόγος, ἀτὰρ ἐπωνυμίας οὔθ’ ὑπὸ τῶν ἔμπροσθεν ἔτυχεν οὔτε νῦν ὑφ’ ἡμῶν τυχεῖν ἄξιον.</p></sp><sp><speaker>Θεαίτητος</speaker><p>ἀληθῆ· κατὰ σμικρὰ γὰρ λίαν καὶ παντοδαπὰ διῄρηται.</p></sp><sp><speaker>Ξένος</speaker><p>τὸ δέ γε ἔντεχνον, καὶ περὶ δικαίων αὐτῶν καὶ ἀδίκων καὶ περὶ τῶν ἄλλων ὅλως ἀμφισβητοῦν, ἆρ’ οὐκ ἐριστικὸν αὖ λέγειν εἰθίσμεθα;</p></sp><sp><speaker>Θεαίτητος</speaker><p>πῶς γὰρ οὔ;
<milestone unit="section" n="225d"/></p></sp><sp><speaker>Ξένος</speaker><p>τοῦ μὴν ἐριστικοῦ τὸ μὲν χρηματοφθορικόν, τὸ δὲ χρηματιστικὸν ὂν τυγχάνει.</p></sp><sp><speaker>Θεαίτητος</speaker><p>παντάπασί γε.</p></sp><sp><speaker>Ξένος</speaker><p>τὴν ἐπωνυμίαν τοίνυν ἣν ἑκάτερον δεῖ καλεῖν αὐτῶν πειραθῶμεν εἰπεῖν.</p></sp><sp><speaker>Θεαίτητος</speaker><p>οὐκοῦν χρή.</p></sp><sp><speaker>Ξένος</speaker><p>δοκῶ μὴν τό γε δι’ ἡδονὴν τῆς περὶ ταῦτα διατριβῆς ἀμελὲς τῶν οἰκείων γιγνόμενον, περὶ δὲ τὴν λέξιν τοῖς πολλοῖς τῶν ἀκουόντων οὐ μεθ’ ἡδονῆς ἀκουόμενον καλεῖσθαι κατὰ γνώμην τὴν ἐμὴν οὐχ ἕτερον ἀδολεσχικοῦ.</p></sp><sp><speaker>Θεαίτητος</speaker><p>λέγεται γὰρ οὖν οὕτω πως.
<milestone unit="section" n="225e"/></p></sp><sp><speaker>Ξένος</speaker><p>τούτου τοίνυν τοὐναντίον, ἀπὸ τῶν ἰδιωτικῶν ἐρίδων χρηματιζόμενον, ἐν τῷ μέρει σὺ πειρῶ νῦν εἰπεῖν.</p></sp><sp><speaker>Θεαίτητος</speaker><p>καὶ &amp;lt;τί&amp;gt; τις ἂν αὖ εἰπὼν ἕτερον οὐκ ἐξαμάρτοι πλήν γε τὸν θαυμαστὸν πάλιν ἐκεῖνον ἥκειν αὖ νῦν τέταρτον τὸν μεταδιωκόμενον ὑφ’ ἡμῶν σοφιστήν;
<milestone unit="page" n="226"/><milestone unit="section" n="226a"/></p></sp><sp><speaker>Ξένος</speaker><p>οὐδὲν ἀλλ’ ἢ τὸ χρηματιστικὸν γένος, ὡς ἔοικεν, ἐριστικῆς ὂν τέχνης, τῆς ἀντιλογικῆς, τῆς ἀμφισβητητικῆς, τῆς μαχητικῆς, τῆς ἀγωνιστικῆς, τῆς κτητικῆς ἔστιν, ὡς ὁ λόγος αὖ μεμήνυκε νῦν, ὁ σοφιστής.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>ὁρᾷς οὖν ὡς ἀληθῆ λέγεται τὸ ποικίλον εἶναι τοῦτο τὸ θηρίον καὶ τὸ λεγόμενον οὐ τῇ ἑτέρᾳ ληπτόν;</p></sp><sp><speaker>Θεαίτητος</speaker><p>οὐκοῦν ἀμφοῖν χρή.
<milestone unit="section" n="226b"/></p></sp><sp><speaker>Ξένος</speaker><p>χρὴ γὰρ οὖν, καὶ κατὰ δύναμίν γε οὕτω ποιητέον, τοιόνδε τι μεταθέοντας ἴχνος αὐτοῦ. καί μοι λέγε· τῶν οἰκετικῶν ὀνομάτων καλοῦμεν ἄττα που;</p></sp><sp><speaker>Θεαίτητος</speaker><p>καὶ πολλά· ἀτὰρ ποῖα δὴ τῶν πολλῶν πυνθάνῃ;</p></sp><sp><speaker>Ξένος</speaker><p>τὰ τοιάδε, οἷον διηθεῖν τε λέγομεν καὶ διαττᾶν καὶ βράττειν καὶ &dagger;διακρίνειν.&dagger;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>καὶ πρός γε τούτοις ἔτι ξαίνειν, κατάγειν, κερκίζειν, καὶ μυρία ἐν ταῖς τέχναις ἄλλα τοιαῦτα ἐνόντα ἐπιστάμεθα. ἦ γάρ;
<milestone unit="section" n="226c"/></p></sp><sp><speaker>Θεαίτητος</speaker><p>τὸ ποῖον αὐτῶν πέρι βουληθεὶς δηλῶσαι παραδείγματα προθεὶς ταῦτα κατὰ πάντων ἤρου;</p></sp><sp><speaker>Ξένος</speaker><p>διαιρετικά που τὰ λεχθέντα εἴρηται σύμπαντα.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>κατὰ τὸν ἐμὸν τοίνυν λόγον ὡς περὶ ταῦτα μίαν οὖσαν ἐν ἅπασι τέχνην ἑνὸς ὀνόματος ἀξιώσομεν αὐτήν.</p></sp><sp><speaker>Θεαίτητος</speaker><p>τίνα προσειπόντες;</p></sp><sp><speaker>Ξένος</speaker><p>διακριτικήν.</p></sp><sp><speaker>Θεαίτητος</speaker><p>ἔστω.</p></sp><sp><speaker>Ξένος</speaker><p>σκόπει δὴ ταύτης αὖ δύο ἄν πῃ δυνώμεθα κατιδεῖν εἴδη.</p></sp><sp><speaker>Θεαίτητος</speaker><p>ταχεῖαν ὡς ἐμοὶ σκέψιν ἐπιτάττεις.
<milestone unit="section" n="226d"/></p></sp><sp><speaker>Ξένος</speaker><p>καὶ μὴν ἔν γε ταῖς εἰρημέναις διακρίσεσι τὸ μὲν χεῖρον ἀπὸ βελτίονος ἀποχωρίζειν ἦν, τὸ δ’ ὅμοιον ἀφ’ ὁμοίου.</p></sp><sp><speaker>Θεαίτητος</speaker><p>σχεδὸν οὕτω νῦν λεχθὲν φαίνεται.</p></sp><sp><speaker>Ξένος</speaker><p>τῆς μὲν τοίνυν ὄνομα οὐκ ἔχω λεγόμενον· τῆς δὲ καταλειπούσης μὲν τὸ βέλτιον διακρίσεως, τὸ δὲ χεῖρον ἀποβαλλούσης ἔχω.</p></sp><sp><speaker>Θεαίτητος</speaker><p>λέγε τί.</p></sp><sp><speaker>Ξένος</speaker><p>πᾶσα ἡ τοιαύτη διάκρισις, ὡς ἐγὼ συννοῶ, λέγεται παρὰ πάντων καθαρμός τις.</p></sp><sp><speaker>Θεαίτητος</speaker><p>λέγεται γὰρ οὖν.
<milestone unit="section" n="226e"/></p></sp><sp><speaker>Ξένος</speaker><p>οὐκοῦν τό γε καθαρτικὸν εἶδος αὖ διπλοῦν ὂν πᾶς ἂν ἴδοι;</p></sp><sp><speaker>Θεαίτητος</speaker><p>ναί, κατὰ σχολήν γε ἴσως· οὐ μὴν ἔγωγε καθορῶ νῦν.</p></sp><sp><speaker>Ξένος</speaker><p>καὶ μὴν τά γε περὶ τὰ σώματα πολλὰ εἴδη καθάρσεων ἑνὶ περιλαβεῖν ὀνόματι προσήκει.</p></sp><sp><speaker>Θεαίτητος</speaker><p>ποῖα καὶ τίνι;</p></sp><sp><speaker>Ξένος</speaker><p>τά τε τῶν ζῴων, ὅσα ἐντὸς σωμάτων ὑπὸ γυμναστικῆς
<milestone unit="page" n="227"/><milestone unit="section" n="227a"/>ἰατρικῆς τε ὀρθῶς διακρινόμενα καθαίρεται καὶ περὶ τἀκτός, εἰπεῖν μὲν φαῦλα, ὅσα βαλανευτικὴ παρέχεται· καὶ τῶν ἀψύχων σωμάτων, ὧν γναφευτικὴ καὶ σύμπασα κοσμητικὴ τὴν ἐπιμέλειαν παρεχομένη κατὰ σμικρὰ πολλὰ καὶ γελοῖα δοκοῦντα ὀνόματα ἔσχεν.</p></sp><sp><speaker>Θεαίτητος</speaker><p>μάλα γε.</p></sp><sp><speaker>Ξένος</speaker><p>παντάπασι μὲν οὖν, ὦ Θεαίτητε. ἀλλὰ γὰρ τῇ τῶν λόγων μεθόδῳ σπογγιστικῆς ἢ φαρμακοποσίας οὐδὲν ἧττον οὐδέ τι μᾶλλον τυγχάνει μέλον εἰ τὸ μὲν σμικρά, τὸ δὲ μεγάλα ἡμᾶς ὠφελεῖ καθαῖρον. τοῦ κτήσασθαι γὰρ
<milestone unit="section" n="227b"/>ἕνεκα νοῦν πασῶν τεχνῶν τὸ συγγενὲς καὶ τὸ μὴ συγγενὲς κατανοεῖν πειρωμένη τιμᾷ πρὸς τοῦτο ἐξ ἴσου πάσας, καὶ θάτερα τῶν ἑτέρων κατὰ τὴν ὁμοιότητα οὐδὲν ἡγεῖται γελοιότερα, σεμνότερον δέ τι τὸν διὰ στρατηγικῆς ἢ φθειριστικῆς δηλοῦντα θηρευτικὴν οὐδὲν νενόμικεν, ἀλλ’ ὡς τὸ πολὺ χαυνότερον. καὶ δὴ καὶ νῦν, ὅπερ ἤρου, τί προσεροῦμεν ὄνομα συμπάσας δυνάμεις ὅσαι σῶμα εἴτε ἔμψυχον εἴτε ἄψυχον
<milestone unit="section" n="227c"/>εἰλήχασι καθαίρειν, οὐδὲν αὐτῇ διοίσει ποῖόν τι λεχθὲν εὐπρεπέστατον εἶναι δόξει· μόνον ἐχέτω χωρὶς τῶν τῆς ψυχῆς καθάρσεων πάντα συνδῆσαν ὅσα ἄλλο τι καθαίρει. τὸν γὰρ περὶ τὴν διάνοιαν καθαρμὸν ἀπὸ τῶν ἄλλων ἐπικεχείρηκεν ἀφορίσασθαι τὰ νῦν, εἴ γε ὅπερ βούλεται μανθάνομεν.</p></sp><sp><speaker>Θεαίτητος</speaker><p>ἀλλὰ μεμάθηκα, καὶ συγχωρῶ δύο μὲν εἴδη καθάρσεως, ἓν δὲ τὸ περὶ τὴν ψυχὴν εἶδος εἶναι, τοῦ περὶ τὸ σῶμα χωρὶς ὄν.</p></sp><sp><speaker>Ξένος</speaker><p>πάντων κάλλιστα. καί μοι τὸ μετὰ τοῦτο ἐπάκουε
<milestone unit="section" n="227d"/>πειρώμενος αὖ τὸ λεχθὲν διχῇ τέμνειν.</p></sp><sp><speaker>Θεαίτητος</speaker><p>καθ’ ὁποῖ’ ἂν ὑφηγῇ πειράσομαί σοι συντέμνειν.</p></sp><sp><speaker>Ξένος</speaker><p>πονηρίαν ἕτερον ἀρετῆς ἐν ψυχῇ λέγομέν τι;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>καὶ μὴν καθαρμός γ’ ἦν τὸ λείπειν μὲν θάτερον, ἐκβάλλειν δὲ ὅσον ἂν ᾖ πού τι φλαῦρον.</p></sp><sp><speaker>Θεαίτητος</speaker><p>ἦν γὰρ οὖν.</p></sp><sp><speaker>Ξένος</speaker><p>καὶ ψυχῆς ἄρα, καθ’ ὅσον ἂν εὑρίσκωμεν κακίας ἀφαίρεσίν τινα, καθαρμὸν αὐτὸν λέγοντες ἐν μέλει φθεγξόμεθα.</p></sp><sp><speaker>Θεαίτητος</speaker><p>καὶ μάλα γε.</p></sp><sp><speaker>Ξένος</speaker><p>δύο μὲν εἴδη κακίας περὶ ψυχὴν ῥητέον.</p></sp><sp><speaker>Θεαίτητος</speaker><p>ποῖα;
<milestone unit="page" n="228"/><milestone unit="section" n="228a"/></p></sp><sp><speaker>Ξένος</speaker><p>τὸ μὲν οἷον νόσον ἐν σώματι, τὸ δ’ οἷον αἶσχος ἐγγιγνόμενον.</p></sp><sp><speaker>Θεαίτητος</speaker><p>οὐκ ἔμαθον.</p></sp><sp><speaker>Ξένος</speaker><p>νόσον ἴσως καὶ στάσιν οὐ ταὐτὸν νενόμικας;</p></sp><sp><speaker>Θεαίτητος</speaker><p>οὐδ’ αὖ πρὸς τοῦτο ἔχω τί χρή με ἀποκρίνασθαι.</p></sp><sp><speaker>Ξένος</speaker><p>πότερον ἄλλο τι στάσιν ἡγούμενος ἢ τὴν τοῦ φύσει συγγενοῦς ἔκ τινος διαφθορᾶς διαφοράν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Ξένος</speaker><p>ἀλλ’ αἶσχος ἄλλο τι πλὴν τὸ τῆς ἀμετρίας πανταχοῦ δυσειδὲς ἐνὸν γένος;
<milestone unit="section" n="228b"/></p></sp><sp><speaker>Θεαίτητος</speaker><p>οὐδαμῶς ἄλλο.</p></sp><sp><speaker>Ξένος</speaker><p>τί δέ; ἐν ψυχῇ δόξας ἐπιθυμίαις καὶ θυμὸν ἡδοναῖς καὶ λόγον λύπαις καὶ πάντα ἀλλήλοις ταῦτα τῶν φλαύρως ἐχόντων οὐκ ᾐσθήμεθα διαφερόμενα;</p></sp><sp><speaker>Θεαίτητος</speaker><p>καὶ σφόδρα γε.</p></sp><sp><speaker>Ξένος</speaker><p>συγγενῆ γε μὴν ἐξ ἀνάγκης σύμπαντα γέγονεν.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>στάσιν ἄρα καὶ νόσον τῆς ψυχῆς πονηρίαν λέγοντες ὀρθῶς ἐροῦμεν.</p></sp><sp><speaker>Θεαίτητος</speaker><p>ὀρθότατα μὲν οὖν.
<milestone unit="section" n="228c"/></p></sp><sp><speaker>Ξένος</speaker><p>τί δ’; ὅς’ &amp;lt;ἂν&amp;gt; κινήσεως μετασχόντα καὶ σκοπόν τινα θέμενα πειρώμενα τούτου τυγχάνειν καθ’ ἑκάστην ὁρμὴν παράφορα αὐτοῦ γίγνηται καὶ ἀποτυγχάνῃ, πότερον αὐτὰ φήσομεν ὑπὸ συμμετρίας τῆς πρὸς ἄλληλα ἢ τοὐναντίον ὑπὸ ἀμετρίας αὐτὰ πάσχειν;</p></sp><sp><speaker>Θεαίτητος</speaker><p>δῆλον ὡς ὑπὸ ἀμετρίας.</p></sp><sp><speaker>Ξένος</speaker><p>ἀλλὰ μὴν ψυχήν γε ἴσμεν ἄκουσαν πᾶσαν πᾶν ἀγνοοῦσαν.</p></sp><sp><speaker>Θεαίτητος</speaker><p>σφόδρα γε.</p></sp><sp><speaker>Ξένος</speaker><p>τό γε μὴν ἀγνοεῖν ἐστιν ἐπ’ ἀλήθειαν ὁρμωμένης
<milestone unit="section" n="228d"/>ψυχῆς, παραφόρου συνέσεως γιγνομένης, οὐδὲν ἄλλο πλὴν παραφροσύνη.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>ψυχὴν ἄρα ἀνόητον αἰσχρὰν καὶ ἄμετρον θετέον.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Ξένος</speaker><p>ἔστι δὴ δύο ταῦτα, ὡς φαίνεται, κακῶν ἐν αὐτῇ γένη, τὸ μὲν πονηρία καλούμενον ὑπὸ τῶν πολλῶν, νόσος αὐτῆς σαφέστατα ὄν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δέ γε ἄγνοιαν μὲν καλοῦσι, κακίαν δὲ αὐτὸ ἐν ψυχῇ μόνον γιγνόμενον οὐκ ἐθέλουσιν ὁμολογεῖν.
<milestone unit="section" n="228e"/></p></sp><sp><speaker>Θεαίτητος</speaker><p>κομιδῇ συγχωρητέον, ὃ νυνδὴ λέξαντος ἠμφεγνόησά σου, τὸ δύο εἶναι γένη κακίας ἐν ψυχῇ, καὶ δειλίαν μὲν καὶ ἀκολασίαν καὶ ἀδικίαν σύμπαντα ἡγητέον νόσον ἐν ἡμῖν, τὸ δὲ τῆς πολλῆς καὶ παντοδαπῆς ἀγνοίας πάθος αἶσχος θετέον.</p></sp><sp><speaker>Ξένος</speaker><p>οὐκοῦν ἔν γε σώματι περὶ δύο παθήματε τούτω δύο τέχνα τινὲ ἐγενέσθην;</p></sp><sp><speaker>Θεαίτητος</speaker><p>τίνε τούτω;
<milestone unit="page" n="229"/><milestone unit="section" n="229a"/></p></sp><sp><speaker>Ξένος</speaker><p>περὶ μὲν αἶσχος γυμναστική, περὶ δὲ νόσον ἰατρική.</p></sp><sp><speaker>Θεαίτητος</speaker><p>φαίνεσθον.</p></sp><sp><speaker>Ξένος</speaker><p>οὐκοῦν καὶ περὶ μὲν ὕβριν καὶ ἀδικίαν καὶ δειλίαν ἡ κολαστικὴ πέφυκε τεχνῶν μάλιστα δὴ πασῶν προσήκουσα Δίκῃ.</p></sp><sp><speaker>Θεαίτητος</speaker><p>τὸ γοῦν εἰκός, ὡς εἰπεῖν κατὰ τὴν ἀνθρωπίνην δόξαν.</p></sp><sp><speaker>Ξένος</speaker><p>τί δέ; περὶ σύμπασαν ἄγνοιαν μῶν ἄλλην τινὰ ἢ διδασκαλικὴν ὀρθότερον εἴποι τις ἄν;</p></sp><sp><speaker>Θεαίτητος</speaker><p>οὐδεμίαν.
<milestone unit="section" n="229b"/></p></sp><sp><speaker>Ξένος</speaker><p>φέρε δή· διδασκαλικῆς δὲ ἆρα ἓν μόνον γένος φατέον &lsqb;εἶναι&rsqb; ἢ πλείω, δύο δέ τινε αὐτῆς εἶναι μεγίστω; σκόπει.</p></sp><sp><speaker>Θεαίτητος</speaker><p>σκοπῶ.</p></sp><sp><speaker>Ξένος</speaker><p>καί μοι δοκοῦμεν τῇδε ἄν πῃ τάχιστα εὑρεῖν.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>τὴν ἄγνοιαν ἰδόντες εἴ πῃ κατὰ μέσον αὑτῆς τομὴν ἔχει τινά. διπλῆ γὰρ αὕτη γιγνομένη δῆλον ὅτι καὶ τὴν διδασκαλικὴν δύο ἀναγκάζει μόρια ἔχειν, ἓν ἐφ’ ἑνὶ &lsqb;γένει&rsqb; τῶν αὑτῆς ἑκατέρῳ.</p></sp><sp><speaker>Θεαίτητος</speaker><p>τί οὖν; καταφανές πῄ σοι τὸ νῦν ζητούμενον;
<milestone unit="section" n="229c"/></p></sp><sp><speaker>Ξένος</speaker><p>ἀγνοίας γοῦν μέγα τί μοι δοκῶ καὶ χαλεπὸν ἀφωρισμένον ὁρᾶν εἶδος, πᾶσι τοῖς ἄλλοις αὐτῆς ἀντίσταθμον μέρεσιν.</p></sp><sp><speaker>Θεαίτητος</speaker><p>ποῖον δή;</p></sp><sp><speaker>Ξένος</speaker><p>τὸ μὴ κατειδότα τι δοκεῖν εἰδέναι· δι’ οὗ κινδυνεύει πάντα ὅσα διανοίᾳ σφαλλόμεθα γίγνεσθαι πᾶσιν.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Ξένος</speaker><p>καὶ δὴ καὶ τούτῳ γε οἶμαι μόνῳ τῆς ἀγνοίας ἀμαθίαν τοὔνομα προσρηθῆναι.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τί δὲ δὴ τῷ τῆς διδασκαλικῆς ἄρα μέρει τῷ τοῦτο ἀπαλλάττοντι λεκτέον;
<milestone unit="section" n="229d"/></p></sp><sp><speaker>Θεαίτητος</speaker><p>οἶμαι μὲν &lsqb;οὖν&rsqb;, ὦ ξένε, τὸ μὲν ἄλλο δημιουργικὰς διδασκαλίας, τοῦτο δὲ ἐνθάδε γε παιδείαν δι’ ἡμῶν κεκλῆσθαι.</p></sp><sp><speaker>Ξένος</speaker><p>καὶ γὰρ σχεδόν, ὦ Θεαίτητε, ἐν πᾶσιν Ἕλλησιν. ἀλλὰ γὰρ ἡμῖν ἔτι καὶ τοῦτο σκεπτέον, ἆρ’ ἄτομον ἤδη ἐστὶ πᾶν ἤ τινα ἔχον διαίρεσιν ἀξίαν ἐπωνυμίας.</p></sp><sp><speaker>Θεαίτητος</speaker><p>οὐκοῦν χρὴ σκοπεῖν.</p></sp><sp><speaker>Ξένος</speaker><p>δοκεῖ τοίνυν μοι καὶ τοῦτο ἔτι πῃ σχίζεσθαι.</p></sp><sp><speaker>Θεαίτητος</speaker><p>κατὰ τί;
<milestone unit="section" n="229e"/></p></sp><sp><speaker>Ξένος</speaker><p>τῆς ἐν τοῖς λόγοις διδασκαλικῆς ἡ μὲν τραχυτέρα τις ἔοικεν ὁδὸς εἶναι, τὸ δ’ ἕτερον αὐτῆς μόριον λειότερον.</p></sp><sp><speaker>Θεαίτητος</speaker><p>τὸ ποῖον δὴ τούτων ἑκάτερον λέγομεν;</p></sp><sp><speaker>Ξένος</speaker><p>τὸ μὲν ἀρχαιοπρεπές τι πάτριον, ᾧ πρὸς τοὺς ὑεῖς μάλιστ’ ἐχρῶντό τε καὶ ἔτι πολλοὶ χρῶνται τὰ νῦν, ὅταν
<milestone unit="page" n="230"/><milestone unit="section" n="230a"/>αὐτοῖς ἐξαμαρτάνωσί τι, τὰ μὲν χαλεπαίνοντες, τὰ δὲ μαλθακωτέρως παραμυθούμενοι· τὸ δ’ οὖν σύμπαν αὐτὸ ὀρθότατα εἴποι τις ἂν νουθετητικήν.</p></sp><sp><speaker>Θεαίτητος</speaker><p>ἔστιν οὕτως.</p></sp><sp><speaker>Ξένος</speaker><p>τὸ δέ γε, εἴξασί τινες αὖ λόγον ἑαυτοῖς δόντες ἡγήσασθαι πᾶσαν ἀκούσιον ἀμαθίαν εἶναι, καὶ μαθεῖν οὐδέν ποτ’ ἂν ἐθέλειν τὸν οἰόμενον εἶναι σοφὸν τούτων ὧν οἴοιτο πέρι δεινὸς εἶναι, μετὰ δὲ πολλοῦ πόνου τὸ νουθετητικὸν εἶδος τῆς παιδείας σμικρὸν ἀνύτειν.</p></sp><sp><speaker>Θεαίτητος</speaker><p>ὀρθῶς γε νομίζοντες.
<milestone unit="section" n="230b"/></p></sp><sp><speaker>Ξένος</speaker><p>τῷ τοι ταύτης τῆς δόξης ἐπὶ ἐκβολὴν ἄλλῳ τρόπῳ στέλλονται.</p></sp><sp><speaker>Θεαίτητος</speaker><p>τίνι δή;</p></sp><sp><speaker>Ξένος</speaker><p>διερωτῶσιν ὧν ἂν οἴηταί τίς τι πέρι λέγειν λέγων μηδέν· εἶθ’ ἅτε πλανωμένων τὰς δόξας ῥᾳδίως ἐξετάζουσι, καὶ συνάγοντες δὴ τοῖς λόγοις εἰς ταὐτὸν τιθέασι παρ’ ἀλλήλας, τιθέντες δὲ ἐπιδεικνύουσιν αὐτὰς αὑταῖς ἅμα περὶ τῶν αὐτῶν πρὸς τὰ αὐτὰ κατὰ ταὐτὰ ἐναντίας. οἱ δ’ ὁρῶντες ἑαυτοῖς μὲν χαλεπαίνουσι, πρὸς δὲ τοὺς ἄλλους ἡμεροῦνται,
<milestone unit="section" n="230c"/>καὶ τούτῳ δὴ τῷ τρόπῳ τῶν περὶ αὑτοὺς μεγάλων καὶ σκληρῶν δοξῶν ἀπαλλάττονται πασῶν &lsqb;τε&rsqb; ἀπαλλαγῶν ἀκούειν τε ἡδίστην καὶ τῷ πάσχοντι βεβαιότατα γιγνομένην. νομίζοντες γάρ, ὦ παῖ φίλε, οἱ καθαίροντες αὐτούς, ὥσπερ οἱ περὶ τὰ σώματα ἰατροὶ νενομίκασι μὴ πρότερον ἂν τῆς προσφερομένης τροφῆς ἀπολαύειν δύνασθαι σῶμα, πρὶν ἂν τὰ ἐμποδίζοντα ἐντός τις ἐκβάλῃ, ταὐτὸν καὶ περὶ ψυχῆς διενοήθησαν ἐκεῖνοι, μὴ πρότερον αὐτὴν ἕξειν τῶν προσφερομένων μαθημάτων
<milestone unit="section" n="230d"/>ὄνησιν, πρὶν ἂν ἐλέγχων τις τὸν ἐλεγχόμενον εἰς αἰσχύνην καταστήσας, τὰς τοῖς μαθήμασιν ἐμποδίους δόξας ἐξελών, καθαρὸν ἀποφήνῃ καὶ ταῦτα ἡγούμενον ἅπερ οἶδεν εἰδέναι μόνα, πλείω δὲ μή.</p></sp><sp><speaker>Θεαίτητος</speaker><p>βελτίστη γοῦν καὶ σωφρονεστάτη τῶν ἕξεων αὕτη.</p></sp><sp><speaker>Ξένος</speaker><p>διὰ ταῦτα δὴ πάντα ἡμῖν, ὦ Θεαίτητε, καὶ τὸν ἔλεγχον λεκτέον ὡς ἄρα μεγίστη καὶ κυριωτάτη τῶν καθάρσεών ἐστι, καὶ τὸν ἀνέλεγκτον αὖ νομιστέον, ἂν καὶ τυγχάνῃ
<milestone unit="section" n="230e"/>βασιλεὺς ὁ μέγας ὤν, τὰ μέγιστα ἀκάθαρτον ὄντα, ἀπαίδευτόν τε καὶ αἰσχρὸν γεγονέναι ταῦτα ἃ καθαρώτατον καὶ κάλλιστον ἔπρεπε τὸν ὄντως ἐσόμενον εὐδαίμονα εἶναι.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Ξένος</speaker><p>τί δέ; τοὺς ταύτῃ χρωμένους τῇ τέχνῃ τίνας
<milestone unit="page" n="231"/><milestone unit="section" n="231a"/>φήσομεν; ἐγὼ μὲν γὰρ φοβοῦμαι σοφιστὰς φάναι.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>μὴ μεῖζον αὐτοῖς προσάπτωμεν γέρας.</p></sp><sp><speaker>Θεαίτητος</speaker><p>ἀλλὰ μὴν προσέοικέ γε τοιούτῳ τινὶ τὰ νῦν εἰρημένα.</p></sp><sp><speaker>Ξένος</speaker><p>καὶ γὰρ κυνὶ λύκος, ἀγριώτατον ἡμερωτάτῳ. τὸν δὲ ἀσφαλῆ δεῖ πάντων μάλιστα περὶ τὰς ὁμοιότητας ἀεὶ ποιεῖσθαι τὴν φυλακήν· ὀλισθηρότατον γὰρ τὸ γένος. ὅμως δὲ ἔστω· οὐ γὰρ περὶ σμικρῶν ὅρων τὴν ἀμφισβήτησιν οἴομαι
<milestone unit="section" n="231b"/>γενήσεσθαι τότε ὁπόταν ἱκανῶς φυλάττωσιν.</p></sp><sp><speaker>Θεαίτητος</speaker><p>οὔκουν τό γε εἰκός.</p></sp><sp><speaker>Ξένος</speaker><p>ἔστω δὴ διακριτικῆς τέχνης καθαρτική, καθαρτικῆς δὲ τὸ περὶ ψυχὴν μέρος ἀφωρίσθω, τούτου δὲ διδασκαλική, διδασκαλικῆς δὲ παιδευτική· τῆς δὲ παιδευτικῆς ὁ περὶ τὴν μάταιον δοξοσοφίαν γιγνόμενος ἔλεγχος ἐν τῷ νῦν λόγῳ παραφανέντι μηδὲν ἄλλ’ ἡμῖν εἶναι λεγέσθω πλὴν ἡ γένει γενναία σοφιστική.</p></sp><sp><speaker>Θεαίτητος</speaker><p>λεγέσθω μέν· ἀπορῶ δὲ ἔγωγε ἤδη διὰ τὸ πολλὰ
<milestone unit="section" n="231c"/>πεφάνθαι, τί χρή ποτε ὡς ἀληθῆ λέγοντα καὶ διισχυριζόμενον εἰπεῖν ὄντως εἶναι τὸν σοφιστήν.</p></sp><sp><speaker>Ξένος</speaker><p>εἰκότως γε σὺ ἀπορῶν. ἀλλά τοι κἀκεῖνον ἡγεῖσθαι χρὴ νῦν ἤδη σφόδρα ἀπορεῖν ὅπῃ ποτὲ ἔτι διαδύσεται τὸν λόγον· ὀρθὴ γὰρ ἡ παροιμία, τὸ τὰς ἁπάσας μὴ ῥᾴδιον εἶναι διαφεύγειν. νῦν οὖν καὶ μάλιστα ἐπιθετέον αὐτῷ.</p></sp><sp><speaker>Θεαίτητος</speaker><p>καλῶς λέγεις.</p></sp><sp><speaker>Ξένος</speaker><p>πρῶτον δὴ στάντες οἷον ἐξαναπνεύσωμεν, καὶ πρὸς
<milestone unit="section" n="231d"/>ἡμᾶς αὐτοὺς διαλογισώμεθα ἅμα ἀναπαυόμενοι, φέρε, ὁπόσα ἡμῖν ὁ σοφιστὴς πέφανται. δοκῶ μὲν γάρ, τὸ πρῶτον ηὑρέθη νέων καὶ πλουσίων ἔμμισθος θηρευτής.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δέ γε δεύτερον ἔμπορός τις περὶ τὰ τῆς ψυχῆς μαθήματα.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τρίτον δὲ ἆρα οὐ περὶ αὐτὰ ταῦτα κάπηλος ἀνεφάνη;</p></sp><sp><speaker>Θεαίτητος</speaker><p>ναί, καὶ τέταρτόν γε αὐτοπώλης περὶ τὰ μαθήματα ἡμῖν &amp;lt;ἦν&amp;gt;.</p></sp><sp><speaker>Ξένος</speaker><p>ὀρθῶς ἐμνημόνευσας. πέμπτον δ’ ἐγὼ πειράσομαι
<milestone unit="section" n="231e"/>μνημονεύειν· τῆς γὰρ ἀγωνιστικῆς περὶ λόγους ἦν τις ἀθλητής, τὴν ἐριστικὴν τέχνην ἀφωρισμένος.</p></sp><sp><speaker>Θεαίτητος</speaker><p>ἦν γὰρ οὖν.</p></sp><sp><speaker>Ξένος</speaker><p>τό γε μὴν ἕκτον ἀμφισβητήσιμον μέν, ὅμως δ’ ἔθεμεν αὐτῷ συγχωρήσαντες δοξῶν ἐμποδίων μαθήμασιν περὶ ψυχὴν καθαρτὴν αὐτὸν εἶναι.</p></sp><sp><speaker>Θεαίτητος</speaker><p>παντάπασι μὲν οὖν.
<milestone unit="page" n="232"/><milestone unit="section" n="232a"/></p></sp><sp><speaker>Ξένος</speaker><p>ἆρ’ οὖν ἐννοεῖς, ὅταν ἐπιστήμων τις πολλῶν φαίνηται, μιᾶς δὲ τέχνης ὀνόματι προσαγορεύηται, τὸ φάντασμα τοῦτο ὡς οὐκ ἔσθ’ ὑγιές, ἀλλὰ δῆλον ὡς ὁ πάσχων αὐτὸ πρός τινα τέχνην οὐ δύναται κατιδεῖν ἐκεῖνο αὐτῆς εἰς ὃ πάντα τὰ μαθήματα ταῦτα βλέπει, διὸ καὶ πολλοῖς ὀνόμασιν ἀνθ’ ἑνὸς τὸν ἔχοντα αὐτὰ προσαγορεύει;</p></sp><sp><speaker>Θεαίτητος</speaker><p>κινδυνεύει τοῦτο ταύτῃ πῃ μάλιστα πεφυκέναι.
<milestone unit="section" n="232b"/></p></sp><sp><speaker>Ξένος</speaker><p>μὴ τοίνυν ἡμεῖς γε αὐτὸ ἐν τῇ ζητήσει δι’ ἀργίαν πάσχωμεν, ἀλλ’ ἀναλάβωμεν &amp;lt;ἓν&amp;gt; πρῶτον τῶν περὶ τὸν σοφιστὴν εἰρημένων. ἓν γάρ τί μοι μάλιστα κατεφάνη αὐτὸν μηνῦον.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ἀντιλογικὸν αὐτὸν ἔφαμεν εἶναί που.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τί δ’; οὐ καὶ τῶν ἄλλων αὐτοῦ τούτου διδάσκαλον γίγνεσθαι;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>σκοπῶμεν δή, περὶ τίνος ἄρα καί φασιν οἱ τοιοῦτοι ποιεῖν ἀντιλογικούς. ἡ δὲ σκέψις ἡμῖν ἐξ ἀρχῆς ἔστω τῇδέ
<milestone unit="section" n="232c"/>πῃ. φέρε, περὶ τῶν θείων, ὅς’ ἀφανῆ τοῖς πολλοῖς, ἆρ’ ἱκανοὺς ποιοῦσι τοῦτο δρᾶν;</p></sp><sp><speaker>Θεαίτητος</speaker><p>λέγεται γοῦν δὴ περὶ αὐτῶν ταῦτα.</p></sp><sp><speaker>Ξένος</speaker><p>τί δ’ ὅσα φανερὰ γῆς τε καὶ οὐρανοῦ καὶ τῶν περὶ τὰ τοιαῦτα;</p></sp><sp><speaker>Θεαίτητος</speaker><p>τί γάρ;</p></sp><sp><speaker>Ξένος</speaker><p>ἀλλὰ μὴν ἔν γε ταῖς ἰδίαις συνουσίαις, ὁπόταν γενέσεώς τε καὶ οὐσίας πέρι κατὰ πάντων λέγηταί τι, σύνισμεν ὡς αὐτοί τε ἀντειπεῖν δεινοὶ τούς τε ἄλλους ὅτι ποιοῦσιν ἅπερ αὐτοὶ δυνατούς;</p></sp><sp><speaker>Θεαίτητος</speaker><p>παντάπασί γε.
<milestone unit="section" n="232d"/></p></sp><sp><speaker>Ξένος</speaker><p>τί δ’ αὖ περὶ νόμων καὶ συμπάντων τῶν πολιτικῶν, ἆρ’ οὐχ ὑπισχνοῦνται ποιεῖν ἀμφισβητητικούς;</p></sp><sp><speaker>Θεαίτητος</speaker><p>οὐδεὶς γὰρ ἂν αὐτοῖς ὡς ἔπος εἰπεῖν διελέγετο μὴ τοῦτο ὑπισχνουμένοις.</p></sp><sp><speaker>Ξένος</speaker><p>τά γε μὴν περὶ πασῶν τε καὶ κατὰ μίαν ἑκάστην τέχνην, ἃ δεῖ πρὸς ἕκαστον αὐτὸν τὸν δημιουργὸν ἀντειπεῖν, δεδημοσιωμένα που καταβέβληται γεγραμμένα τῷ βουλομένῳ μαθεῖν.</p></sp><sp><speaker>Θεαίτητος</speaker><p>τὰ Πρωταγόρειά μοι φαίνῃ περί τε πάλης καὶ
<milestone unit="section" n="232e"/>τῶν ἄλλων τεχνῶν εἰρηκέναι.</p></sp><sp><speaker>Ξένος</speaker><p>καὶ πολλῶν γε, ὦ μακάριε, ἑτέρων. ἀτὰρ δὴ τὸ τῆς ἀντιλογικῆς τέχνης ἆρ’ οὐκ ἐν κεφαλαίῳ περὶ πάντων πρὸς ἀμφισβήτησιν ἱκανή τις δύναμις ἔοικ’ εἶναι;</p></sp><sp><speaker>Θεαίτητος</speaker><p>φαίνεται γοῦν δὴ σχεδὸν οὐδὲν ὑπολιπεῖν.</p></sp><sp><speaker>Ξένος</speaker><p>σὺ δὴ πρὸς θεῶν, ὦ παῖ, δυνατὸν ἡγῇ τοῦτο; τάχα γὰρ ἂν ὑμεῖς μὲν ὀξύτερον οἱ νέοι πρὸς αὐτὸ βλέποιτε, ἡμεῖς δὲ ἀμβλύτερον.
<milestone unit="page" n="233"/><milestone unit="section" n="233a"/></p></sp><sp><speaker>Θεαίτητος</speaker><p>τὸ ποῖον, καὶ πρὸς τί μάλιστα λέγεις; οὐ γάρ που κατανοῶ τὸ νῦν ἐρωτώμενον.</p></sp><sp><speaker>Ξένος</speaker><p>εἰ πάντα ἐπίστασθαί τινα ἀνθρώπων ἐστὶ δυνατόν.</p></sp><sp><speaker>Θεαίτητος</speaker><p>μακάριον μεντἂν ἡμῶν, ὦ ξένε, ἦν τὸ γένος.</p></sp><sp><speaker>Ξένος</speaker><p>πῶς οὖν ἄν ποτέ τις πρός γε τὸν ἐπιστάμενον αὐτὸς ἀνεπιστήμων ὢν δύναιτ’ ἂν ὑγιές τι λέγων ἀντειπεῖν;</p></sp><sp><speaker>Θεαίτητος</speaker><p>οὐδαμῶς.</p></sp><sp><speaker>Ξένος</speaker><p>τί ποτ’ οὖν ἂν εἴη τὸ τῆς σοφιστικῆς δυνάμεως θαῦμα;</p></sp><sp><speaker>Θεαίτητος</speaker><p>τοῦ δὴ πέρι;
<milestone unit="section" n="233b"/></p></sp><sp><speaker>Ξένος</speaker><p>καθ’ ὅντινα τρόπον ποτὲ δυνατοὶ τοῖς νέοις δόξαν παρασκευάζειν ὡς εἰσὶ πάντα πάντων αὐτοὶ σοφώτατοι. δῆλον γὰρ ὡς εἰ μήτε ἀντέλεγον ὀρθῶς μήτε ἐκείνοις ἐφαίνοντο, φαινόμενοί τε εἰ μηδὲν αὖ μᾶλλον ἐδόκουν διὰ τὴν ἀμφισβήτησιν εἶναι φρόνιμοι, τὸ σὸν δὴ τοῦτο, σχολῇ ποτ’ ἂν αὐτοῖς τις χρήματα διδοὺς ἤθελεν ἂν τούτων αὐτῶν μαθητὴς γίγνεσθαι.</p></sp><sp><speaker>Θεαίτητος</speaker><p>σχολῇ μεντἄν.</p></sp><sp><speaker>Ξένος</speaker><p>νῦν δέ γ’ ἐθέλουσιν;</p></sp><sp><speaker>Θεαίτητος</speaker><p>καὶ μάλα.
<milestone unit="section" n="233c"/></p></sp><sp><speaker>Ξένος</speaker><p>δοκοῦσι γὰρ οἶμαι πρὸς ταῦτα ἐπιστημόνως ἔχειν αὐτοὶ πρὸς ἅπερ ἀντιλέγουσιν.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>δρῶσι δέ γε τοῦτο πρὸς ἅπαντα, φαμέν;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>πάντα ἄρα σοφοὶ τοῖς μαθηταῖς φαίνονται.</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>οὐκ ὄντες γε· ἀδύνατον γὰρ τοῦτό γε ἐφάνη.</p></sp><sp><speaker>Θεαίτητος</speaker><p>πῶς γὰρ οὐκ ἀδύνατον;</p></sp><sp><speaker>Ξένος</speaker><p>δοξαστικὴν ἄρα τινὰ περὶ πάντων ἐπιστήμην ὁ σοφιστὴς ἡμῖν ἀλλ’ οὐκ ἀλήθειαν ἔχων ἀναπέφανται.
<milestone unit="section" n="233d"/></p></sp><sp><speaker>Θεαίτητος</speaker><p>παντάπασι μὲν οὖν, καὶ κινδυνεύει γε τὸ νῦν εἰρημένον ὀρθότατα περὶ αὐτῶν εἰρῆσθαι.</p></sp><sp><speaker>Ξένος</speaker><p>λάβωμεν τοίνυν σαφέστερόν τι παράδειγμα περὶ τούτων.</p></sp><sp><speaker>Θεαίτητος</speaker><p>τὸ ποῖον δή;</p></sp><sp><speaker>Ξένος</speaker><p>τόδε. καί μοι πειρῶ προσέχων τὸν νοῦν εὖ μάλα ἀποκρίνασθαι.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>εἴ τις φαίη μὴ λέγειν μηδ’ ἀντιλέγειν, ἀλλὰ ποιεῖν καὶ δρᾶν μιᾷ τέχνῃ συνάπαντα ἐπίστασθαι πράγματα&mdash;
<milestone unit="section" n="233e"/></p></sp><sp><speaker>Θεαίτητος</speaker><p>πῶς πάντα εἶπες;</p></sp><sp><speaker>Ξένος</speaker><p>τὴν ἀρχὴν τοῦ ῥηθέντος σύ γ’ ἡμῖν εὐθὺς ἀγνοεῖς· τὰ γὰρ σύμπαντα, ὡς ἔοικας, οὐ μανθάνεις.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Ξένος</speaker><p>λέγω τοίνυν σὲ καὶ ἐμὲ τῶν πάντων καὶ πρὸς ἡμῖν τἆλλα ζῷα καὶ δένδρα.</p></sp><sp><speaker>Θεαίτητος</speaker><p>πῶς λέγεις;</p></sp><sp><speaker>Ξένος</speaker><p>εἴ τις ἐμὲ καὶ σὲ καὶ τἆλλα φυτὰ πάντα ποιήσειν φαίη&mdash;
<milestone unit="page" n="234"/><milestone unit="section" n="234a"/></p></sp><sp><speaker>Θεαίτητος</speaker><p>τίνα δὴ λέγων τὴν ποίησιν; οὐ γὰρ δὴ γεωργόν γε ἐρεῖς τινα· καὶ γὰρ ζῴων αὐτὸν εἶπες ποιητήν.</p></sp><sp><speaker>Ξένος</speaker><p>φημί, καὶ πρός γε θαλάττης καὶ γῆς καὶ οὐρανοῦ καὶ θεῶν καὶ τῶν ἄλλων συμπάντων· καὶ τοίνυν καὶ ταχὺ ποιήσας αὐτῶν ἕκαστα πάνυ σμικροῦ νομίσματος ἀποδίδοται.</p></sp><sp><speaker>Θεαίτητος</speaker><p>παιδιὰν λέγεις τινά.</p></sp><sp><speaker>Ξένος</speaker><p>τί δέ; τὴν τοῦ λέγοντος ὅτι πάντα οἶδε καὶ ταῦτα ἕτερον ἂν διδάξειεν ὀλίγου καὶ ἐν ὀλίγῳ χρόνῳ, μῶν οὐ παιδιὰν νομιστέον;</p></sp><sp><speaker>Θεαίτητος</speaker><p>πάντως που.
<milestone unit="section" n="234b"/></p></sp><sp><speaker>Ξένος</speaker><p>παιδιᾶς δὲ ἔχεις ἤ τι τεχνικώτερον ἢ καὶ χαριέστερον εἶδος ἢ τὸ μιμητικόν;</p></sp><sp><speaker>Θεαίτητος</speaker><p>οὐδαμῶς· πάμπολυ γὰρ εἴρηκας εἶδος εἰς ἓν πάντα συλλαβὼν καὶ σχεδὸν ποικιλώτατον.</p></sp><sp><speaker>Ξένος</speaker><p>οὐκοῦν τόν γ’ ὑπισχνούμενον δυνατὸν εἶναι μιᾷ τέχνῃ πάντα ποιεῖν γιγνώσκομέν που τοῦτο, ὅτι μιμήματα καὶ ὁμώνυμα τῶν ὄντων ἀπεργαζόμενος τῇ γραφικῇ τέχνῃ δυνατὸς ἔσται τοὺς ἀνοήτους τῶν νέων παίδων, πόρρωθεν τὰ γεγραμμένα ἐπιδεικνύς, λανθάνειν ὡς ὅτιπερ ἂν βουληθῇ δρᾶν, τοῦτο ἱκανώτατος ὢν ἀποτελεῖν ἔργῳ.
<milestone unit="section" n="234c"/></p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τί δὲ δή; περὶ τοὺς λόγους ἆρ’ οὐ προσδοκῶμεν εἶναί τινα ἄλλην τέχνην, ᾗ αὖ δυνατὸν &amp;lt;ὂν&amp;gt; &lsqb;αὖ&rsqb; τυγχάνει τοὺς νέους καὶ ἔτι πόρρω τῶν πραγμάτων τῆς ἀληθείας ἀφεστῶτας διὰ τῶν ὤτων τοῖς λόγοις γοητεύειν, δεικνύντας εἴδωλα λεγόμενα περὶ πάντων, ὥστε ποιεῖν ἀληθῆ δοκεῖν λέγεσθαι καὶ τὸν λέγοντα δὴ σοφώτατον πάντων ἅπαντ’ εἶναι;
<milestone unit="section" n="234d"/></p></sp><sp><speaker>Θεαίτητος</speaker><p>τί γὰρ οὐκ ἂν εἴη ἄλλη τις τοιαύτη τέχνη;</p></sp><sp><speaker>Ξένος</speaker><p>τοὺς πολλοὺς οὖν, ὦ Θεαίτητε, τῶν τότε ἀκουόντων ἆρ’ οὐκ ἀνάγκη χρόνου τε ἐπελθόντος αὐτοῖς ἱκανοῦ καὶ προϊούσης ἡλικίας τοῖς τε οὖσι προσπίπτοντας ἐγγύθεν καὶ διὰ παθημάτων ἀναγκαζομένους ἐναργῶς ἐφάπτεσθαι τῶν ὄντων, μεταβάλλειν τὰς τότε γενομένας δόξας, ὥστε σμικρὰ μὲν φαίνεσθαι τὰ μεγάλα, χαλεπὰ δὲ τὰ ῥᾴδια, καὶ πάντα
<milestone unit="section" n="234e"/>πάντῃ ἀνατετράφθαι τὰ ἐν τοῖς λόγοις φαντάσματα ὑπὸ τῶν ἐν ταῖς πράξεσιν ἔργων παραγενομένων;</p></sp><sp><speaker>Θεαίτητος</speaker><p>ὡς γοῦν ἐμοὶ τηλικῷδε ὄντι κρῖναι. οἶμαι δὲ καὶ ἐμὲ τῶν ἔτι πόρρωθεν ἀφεστηκότων εἶναι.</p></sp><sp><speaker>Ξένος</speaker><p>τοιγαροῦν ἡμεῖς σε οἵδε πάντες πειρασόμεθα καὶ νῦν πειρώμεθα ὡς ἐγγύτατα ἄνευ τῶν παθημάτων προσάγειν. περὶ δ’ οὖν τοῦ σοφιστοῦ τόδε μοι λέγε· πότερον ἤδη τοῦτο
<milestone unit="page" n="235"/><milestone unit="section" n="235a"/>σαφές, ὅτι τῶν γοήτων ἐστί τις, μιμητὴς ὢν τῶν ὄντων, ἢ διστάζομεν ἔτι μὴ περὶ ὅσωνπερ ἀντιλέγειν δοκεῖ δυνατὸς εἶναι, περὶ τοσούτων καὶ τὰς ἐπιστήμας ἀληθῶς ἔχων τυγχάνει;</p></sp><sp><speaker>Θεαίτητος</speaker><p>καὶ πῶς ἄν, ὦ ξένε; ἀλλὰ σχεδὸν ἤδη σαφὲς ἐκ τῶν εἰρημένων, ὅτι τῶν τῆς παιδιᾶς μετεχόντων ἐστί τις &dagger;μερῶν&dagger; εἷς.</p></sp><sp><speaker>Ξένος</speaker><p>γόητα μὲν δὴ καὶ μιμητὴν ἄρα θετέον αὐτόν τινα.</p></sp><sp><speaker>Θεαίτητος</speaker><p>πῶς γὰρ οὐ θετέον;</p></sp><sp><speaker>Ξένος</speaker><p>ἄγε δή, νῦν ἡμέτερον ἔργον ἤδη τὸν θῆρα μηκέτ’
<milestone unit="section" n="235b"/>ἀνεῖναι· σχεδὸν γὰρ αὐτὸν περιειλήφαμεν ἐν ἀμφιβληστρικῷ τινι τῶν ἐν τοῖς λόγοις περὶ τὰ τοιαῦτα ὀργάνων, ὥστε οὐκέτ’ ἐκφεύξεται τόδε γε.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>τὸ μὴ οὐ τοῦ γένους εἶναι τοῦ τῶν θαυματοποιῶν τις εἷς.</p></sp><sp><speaker>Θεαίτητος</speaker><p>κἀμοὶ τοῦτό γε οὕτω περὶ αὐτοῦ συνδοκεῖ.</p></sp><sp><speaker>Ξένος</speaker><p>δέδοκται τοίνυν ὅτι τάχιστα διαιρεῖν τὴν εἰδωλοποιικὴν τέχνην, καὶ καταβάντας εἰς αὐτήν, ἐὰν μὲν ἡμᾶς εὐθὺς ὁ σοφιστὴς ὑπομείνῃ, συλλαβεῖν αὐτὸν κατὰ τὰ ἐπεσταλμένα
<milestone unit="section" n="235c"/>ὑπὸ τοῦ βασιλικοῦ λόγου, κἀκείνῳ παραδόντας ἀποφῆναι τὴν ἄγραν· ἐὰν δ’ ἄρα κατὰ μέρη τῆς μιμητικῆς δύηταί πῃ, συνακολουθεῖν αὐτῷ διαιροῦντας ἀεὶ τὴν ὑποδεχομένην αὐτὸν μοῖραν, ἕωσπερ ἂν ληφθῇ. πάντως οὔτε οὗτος οὔτε ἄλλο γένος οὐδὲν μή ποτε ἐκφυγὸν ἐπεύξηται τὴν τῶν οὕτω δυναμένων μετιέναι καθ’ ἕκαστά τε καὶ ἐπὶ πάντα μέθοδον.</p></sp><sp><speaker>Θεαίτητος</speaker><p>λέγεις εὖ, καὶ ταῦτα ταύτῃ ποιητέον.</p></sp><sp><speaker>Ξένος</speaker><p>κατὰ δὴ τὸν παρεληλυθότα τρόπον τῆς διαιρέσεως
<milestone unit="section" n="235d"/>ἔγωγέ μοι καὶ νῦν φαίνομαι δύο καθορᾶν εἴδη τῆς μιμητικῆς· τὴν δὲ ζητουμένην ἰδέαν, ἐν ὁποτέρῳ ποθ’ ἡμῖν οὖσα τυγχάνει, καταμαθεῖν οὐδέπω μοι δοκῶ νῦν δυνατὸς εἶναι.</p></sp><sp><speaker>Θεαίτητος</speaker><p>σὺ δ’ ἀλλ’ εἰπὲ πρῶτον καὶ δίελε ἡμῖν τίνε τὼ δύο λέγεις.</p></sp><sp><speaker>Ξένος</speaker><p>μίαν μὲν τὴν εἰκαστικὴν ὁρῶν ἐν αὐτῇ τέχνην. ἔστι δ’ αὕτη μάλιστα ὁπόταν κατὰ τὰς τοῦ παραδείγματος συμμετρίας τις ἐν μήκει καὶ πλάτει καὶ βάθει, καὶ πρὸς
<milestone unit="section" n="235e"/>τούτοις ἔτι χρώματα ἀποδιδοὺς τὰ προσήκοντα ἑκάστοις, τὴν τοῦ μιμήματος γένεσιν ἀπεργάζηται.</p></sp><sp><speaker>Θεαίτητος</speaker><p>τί δ’; οὐ πάντες οἱ μιμούμενοί τι τοῦτ’ ἐπιχειροῦσι δρᾶν;</p></sp><sp><speaker>Ξένος</speaker><p>οὔκουν ὅσοι γε τῶν μεγάλων πού τι πλάττουσιν ἔργων ἢ γράφουσιν. εἰ γὰρ ἀποδιδοῖεν τὴν τῶν καλῶν ἀληθινὴν συμμετρίαν, οἶσθ’ ὅτι σμικρότερα μὲν τοῦ δέοντος
<milestone unit="page" n="236"/><milestone unit="section" n="236a"/>τὰ ἄνω, μείζω δὲ τὰ κάτω φαίνοιτ’ ἂν διὰ τὸ τὰ μὲν πόρρωθεν, τὰ δ’ ἐγγύθεν ὑφ’ ἡμῶν ὁρᾶσθαι.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>ἆρ’ οὖν οὐ χαίρειν τὸ ἀληθὲς ἐάσαντες οἱ δημιουργοὶ νῦν οὐ τὰς οὔσας συμμετρίας ἀλλὰ τὰς δοξούσας εἶναι καλὰς τοῖς εἰδώλοις ἐναπεργάζονται;</p></sp><sp><speaker>Θεαίτητος</speaker><p>παντάπασί γε.</p></sp><sp><speaker>Ξένος</speaker><p>τὸ μὲν ἄρα ἕτερον οὐ δίκαιον, εἰκός γε ὄν, εἰκόνα καλεῖν;</p></sp><sp><speaker>Θεαίτητος</speaker><p>ναί.
<milestone unit="section" n="236b"/></p></sp><sp><speaker>Ξένος</speaker><p>καὶ τῆς γε μιμητικῆς τὸ ἐπὶ τούτῳ μέρος κλητέον ὅπερ εἴπομεν ἐν τῷ πρόσθεν, εἰκαστικήν;</p></sp><sp><speaker>Θεαίτητος</speaker><p>κλητέον.</p></sp><sp><speaker>Ξένος</speaker><p>τί δέ; τὸ φαινόμενον μὲν διὰ τὴν οὐκ ἐκ καλοῦ θέαν ἐοικέναι τῷ καλῷ, δύναμιν δὲ εἴ τις λάβοι τὰ τηλικαῦτα ἱκανῶς ὁρᾶν, μηδ’ εἰκὸς ᾧ φησιν ἐοικέναι, τί καλοῦμεν; ἆρ’ οὐκ, ἐπείπερ φαίνεται μέν, ἔοικε δὲ οὔ, φάντασμα;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>οὐκοῦν πάμπολυ καὶ κατὰ τὴν ζωγραφίαν τοῦτο τὸ
<milestone unit="section" n="236c"/>μέρος ἐστὶ καὶ κατὰ σύμπασαν μιμητικήν;</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τὴν δὴ φάντασμα ἀλλ’ οὐκ εἰκόνα ἀπεργαζομένην τέχνην ἆρ’ οὐ φανταστικὴν ὀρθότατ’ ἂν προσαγορεύοιμεν;</p></sp><sp><speaker>Θεαίτητος</speaker><p>πολύ γε.</p></sp><sp><speaker>Ξένος</speaker><p>τούτω τοίνυν τὼ δύο ἔλεγον εἴδη τῆς εἰδωλοποιικῆς, εἰκαστικὴν καὶ φανταστικήν.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>ὃ δέ γε καὶ τότ’ ἠμφεγνόουν, &amp;lt;ἐν&amp;gt; ποτέρᾳ τὸν σοφιστὴν θετέον, οὐδὲ νῦν πω δύναμαι θεάσασθαι σαφῶς,
<milestone unit="section" n="236d"/>ἀλλ’ ὄντως θαυμαστὸς ἁνὴρ καὶ κατιδεῖν παγχάλεπος, ἐπεὶ καὶ νῦν μάλα εὖ καὶ κομψῶς εἰς ἄπορον εἶδος διερευνήσασθαι καταπέφευγεν.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Ξένος</speaker><p>ἆρ’ οὖν αὐτὸ γιγνώσκων σύμφης, ἤ σε οἷον ῥύμη τις ὑπὸ τοῦ λόγου συνειθισμένον συνεπεσπάσατο πρὸς τὸ ταχὺ συμφῆσαι;</p></sp><sp><speaker>Θεαίτητος</speaker><p>πῶς καὶ πρὸς τί τοῦτο εἴρηκας;</p></sp><sp><speaker>Ξένος</speaker><p>ὄντως, ὦ μακάριε, ἐσμὲν ἐν παντάπασι χαλεπῇ
<milestone unit="section" n="236e"/>σκέψει. τὸ γὰρ φαίνεσθαι τοῦτο καὶ τὸ δοκεῖν, εἶναι δὲ μή, καὶ τὸ λέγειν μὲν ἄττα, ἀληθῆ δὲ μή, πάντα ταῦτά ἐστι μεστὰ ἀπορίας ἀεὶ ἐν τῷ πρόσθεν χρόνῳ καὶ νῦν. ὅπως γὰρ εἰπόντα χρὴ ψευδῆ λέγειν ἢ δοξάζειν ὄντως εἶναι, καὶ τοῦτο φθεγξάμενον ἐναντιολογίᾳ μὴ συνέχεσθαι, παντάπασιν, ὦ
<milestone unit="page" n="237"/><milestone unit="section" n="237a"/>Θεαίτητε, χαλεπόν.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>τετόλμηκεν ὁ λόγος οὗτος ὑποθέσθαι τὸ μὴ ὂν εἶναι· ψεῦδος γὰρ οὐκ ἂν ἄλλως ἐγίγνετο ὄν. Παρμενίδης δὲ ὁ μέγας, ὦ παῖ, παισὶν ἡμῖν οὖσιν ἀρχόμενός τε καὶ διὰ τέλους τοῦτο ἀπεμαρτύρατο, πεζῇ τε ὧδε ἑκάστοτε λέγων καὶ μετὰ μέτρων&mdash;<quote type="verse"><l met="dactylic">οὐ γὰρ μήποτε τοῦτο δαμῇ, φησίν, εἶναι μὴ ἐόντα·</l><l>ἀλλὰ σὺ τῆσδ’ ἀφ’ ὁδοῦ διζήμενος εἶργε νόημα.</l></quote><bibl>Parmenides Fr. 7.1</bibl>
<milestone unit="section" n="237b"/>παρ’ ἐκείνου τε οὖν μαρτυρεῖται, καὶ μάλιστά γε δὴ πάντων ὁ λόγος αὐτὸς ἂν δηλώσειε μέτρια βασανισθείς. τοῦτο οὖν αὐτὸ πρῶτον θεασώμεθα, εἰ μή τί σοι διαφέρει.</p></sp><sp><speaker>Θεαίτητος</speaker><p>τὸ μὲν ἐμὸν ὅπῃ βούλει τίθεσο, τὸν δὲ λόγον ᾗ βέλτιστα διέξεισι σκοπῶν αὐτός τε ἴθι κἀμὲ κατὰ ταύτην τὴν ὁδὸν ἄγε.</p></sp><sp><speaker>Ξένος</speaker><p>ἀλλὰ χρὴ δρᾶν ταῦτα. καί μοι λέγε· τὸ μηδαμῶς ὂν τολμῶμέν που φθέγγεσθαι;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>μὴ τοίνυν ἔριδος ἕνεκα μηδὲ παιδιᾶς, ἀλλ’ εἰ σπουδῇ
<milestone unit="section" n="237c"/>δέοι συννοήσαντά τινα ἀποκρίνασθαι τῶν ἀκροατῶν ποῖ χρὴ τοὔνομ’ ἐπιφέρειν τοῦτο, τὸ μὴ ὄν, τί δοκοῦμεν ἂν εἰς τί καὶ ἐπὶ ποῖον αὐτόν τε καταχρήσασθαι καὶ τῷ πυνθανομένῳ δεικνύναι;</p></sp><sp><speaker>Θεαίτητος</speaker><p>χαλεπὸν ἤρου καὶ σχεδὸν εἰπεῖν οἵῳ γε ἐμοὶ παντάπασιν ἄπορον.</p></sp><sp><speaker>Ξένος</speaker><p>ἀλλ’ οὖν τοῦτό γε δῆλον, ὅτι τῶν ὄντων ἐπί &amp;lt;τι&amp;gt; τὸ μὴ ὂν οὐκ οἰστέον.</p></sp><sp><speaker>Θεαίτητος</speaker><p>πῶς γὰρ ἄν;</p></sp><sp><speaker>Ξένος</speaker><p>οὐκοῦν ἐπείπερ οὐκ ἐπὶ τὸ ὄν, οὐδ’ ἐπὶ τὸ τὶ φέρων ὀρθῶς ἄν τις φέροι.</p></sp><sp><speaker>Θεαίτητος</speaker><p>πῶς δή;
<milestone unit="section" n="237d"/></p></sp><sp><speaker>Ξένος</speaker><p>καὶ τοῦτο ἡμῖν που φανερόν, ὡς καὶ τὸ &ldquo;τὶ&rdquo; τοῦτο &lsqb;ῥῆμα&rsqb; ἐπ’ ὄντι λέγομεν ἑκάστοτε· μόνον γὰρ αὐτὸ λέγειν, ὥσπερ γυμνὸν καὶ ἀπηρημωμένον ἀπὸ τῶν ὄντων ἁπάντων, ἀδύνατον· ἦ γάρ;</p></sp><sp><speaker>Θεαίτητος</speaker><p>ἀδύνατον.</p></sp><sp><speaker>Ξένος</speaker><p>ἆρα τῇδε σκοπῶν σύμφης, ὡς ἀνάγκη τόν τι λέγοντα ἕν γέ τι λέγειν;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>ἑνὸς γὰρ δὴ τό γε &ldquo;τὶ&rdquo; φήσεις σημεῖον εἶναι, τὸ δὲ &ldquo;τινὲ&rdquo; δυοῖν, τὸ δὲ &ldquo;τινὲς&rdquo; πολλῶν.</p></sp><sp><speaker>Θεαίτητος</speaker><p>πῶς γὰρ οὔ;
<milestone unit="section" n="237e"/></p></sp><sp><speaker>Ξένος</speaker><p>τὸν δὲ δὴ μὴ τὶ λέγοντα ἀναγκαιότατον, ὡς ἔοικε, παντάπασι μηδὲν λέγειν.</p></sp><sp><speaker>Θεαίτητος</speaker><p>ἀναγκαιότατον μὲν οὖν.</p></sp><sp><speaker>Ξένος</speaker><p>ἆρ’ οὖν οὐδὲ τοῦτο συγχωρητέον, τὸ τὸν τοιοῦτον λέγειν μέν &lsqb;τι&rsqb;, λέγειν μέντοι μηδέν, ἀλλ’ οὐδὲ λέγειν φατέον, ὅς γ’ ἂν ἐπιχειρῇ μὴ ὂν φθέγγεσθαι;</p></sp><sp><speaker>Θεαίτητος</speaker><p>τέλος γοῦν ἂν ἀπορίας ὁ λόγος ἔχοι.
<milestone unit="page" n="238"/><milestone unit="section" n="238a"/></p></sp><sp><speaker>Ξένος</speaker><p><emph>mh/pw me/g' ei)/ph|s</emph>· ἔτι γάρ, ὦ μακάριε, ἔστι, καὶ ταῦτά γε τῶν ἀποριῶν ἡ μεγίστη καὶ πρώτη. περὶ γὰρ αὐτὴν αὐτοῦ τὴν ἀρχὴν οὖσα τυγχάνει.</p></sp><sp><speaker>Θεαίτητος</speaker><p>πῶς φῄς; λέγε καὶ μηδὲν ἀποκνήσῃς.</p></sp><sp><speaker>Ξένος</speaker><p>τῷ μὲν ὄντι που προσγένοιτ’ ἄν τι τῶν ὄντων ἕτερον.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>μὴ ὄντι δέ τι τῶν ὄντων ἆρά ποτε προσγίγνεσθαι φήσομεν δυνατὸν εἶναι;</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Ξένος</speaker><p>ἀριθμὸν δὴ τὸν σύμπαντα τῶν ὄντων τίθεμεν.
<milestone unit="section" n="238b"/></p></sp><sp><speaker>Θεαίτητος</speaker><p>εἴπερ γε καὶ ἄλλο τι θετέον ὡς ὄν.</p></sp><sp><speaker>Ξένος</speaker><p>μὴ τοίνυν μηδ’ ἐπιχειρῶμεν ἀριθμοῦ μήτε πλῆθος μήτε ἓν πρὸς τὸ μὴ ὂν προσφέρειν.</p></sp><sp><speaker>Θεαίτητος</speaker><p>οὔκουν ἂν ὀρθῶς γε, ὡς ἔοικεν, ἐπιχειροῖμεν, ὥς φησιν ὁ λόγος.</p></sp><sp><speaker>Ξένος</speaker><p>πῶς οὖν ἂν ἢ διὰ τοῦ στόματος φθέγξαιτο ἄν τις ἢ καὶ τῇ διανοίᾳ τὸ παράπαν λάβοι τὰ μὴ ὄντα ἢ τὸ μὴ ὂν χωρὶς ἀριθμοῦ;</p></sp><sp><speaker>Θεαίτητος</speaker><p>λέγε πῇ;</p></sp><sp><speaker>Ξένος</speaker><p>μὴ ὄντα μὲν ἐπειδὰν λέγωμεν, ἆρα οὐ πλῆθος
<milestone unit="section" n="238c"/>ἐπιχειροῦμεν ἀριθμοῦ προστιθέναι;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>μὴ ὂν δέ, ἆρα οὐ τὸ ἓν αὖ;</p></sp><sp><speaker>Θεαίτητος</speaker><p>σαφέστατά γε.</p></sp><sp><speaker>Ξένος</speaker><p>καὶ μὴν οὔτε δίκαιόν γε οὔτε ὀρθόν φαμεν ὂν ἐπιχειρεῖν μὴ ὄντι προσαρμόττειν.</p></sp><sp><speaker>Θεαίτητος</speaker><p>λέγεις ἀληθέστατα.</p></sp><sp><speaker>Ξένος</speaker><p>συννοεῖς οὖν ὡς οὔτε φθέγξασθαι δυνατὸν ὀρθῶς οὔτ’ εἰπεῖν οὔτε διανοηθῆναι τὸ μὴ ὂν αὐτὸ καθ’ αὑτό, ἀλλ’ ἔστιν ἀδιανόητόν τε καὶ ἄρρητον καὶ ἄφθεγκτον καὶ ἄλογον;</p></sp><sp><speaker>Θεαίτητος</speaker><p>παντάπασι μὲν οὖν.
<milestone unit="section" n="238d"/></p></sp><sp><speaker>Ξένος</speaker><p>ἆρ’ οὖν ἐψευσάμην ἄρτι λέγων τὴν μεγίστην ἀπορίαν ἐρεῖν αὐτοῦ πέρι, τὸ δὲ ἔτι μείζω τινὰ λέγειν ἄλλην ἔχομεν;</p></sp><sp><speaker>Θεαίτητος</speaker><p>τίνα δή;</p></sp><sp><speaker>Ξένος</speaker><p>ὦ θαυμάσιε, οὐκ ἐννοεῖς αὐτοῖς τοῖς λεχθεῖσιν ὅτι καὶ τὸν ἐλέγχοντα εἰς ἀπορίαν καθίστησι τὸ μὴ ὂν οὕτως, ὥστε, ὁπόταν αὐτὸ ἐπιχειρῇ τις ἐλέγχειν, ἐναντία αὐτὸν αὑτῷ περὶ ἐκεῖνο ἀναγκάζεσθαι λέγειν;</p></sp><sp><speaker>Θεαίτητος</speaker><p>πῶς φῄς; εἰπὲ ἔτι σαφέστερον.</p></sp><sp><speaker>Ξένος</speaker><p>οὐδὲν δεῖ τὸ σαφέστερον ἐν ἐμοὶ σκοπεῖν. ἐγὼ μὲν
<milestone unit="section" n="238e"/>γὰρ ὑποθέμενος οὔτε ἑνὸς οὔτε τῶν πολλῶν τὸ μὴ ὂν δεῖν μετέχειν, ἄρτι τε καὶ νῦν οὕτως ἓν αὐτὸ εἴρηκα· τὸ μὴ ὂν γὰρ φημί. συνίης τοι.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ μὴν αὖ καὶ σμικρὸν ἔμπροσθεν ἄφθεγκτόν τε αὐτὸ καὶ ἄρρητον καὶ ἄλογον ἔφην εἶναι. συνέπῃ;</p></sp><sp><speaker>Θεαίτητος</speaker><p>συνέπομαι. πῶς γὰρ οὔ;</p></sp><sp><speaker>Ξένος</speaker><p>οὐκοῦν τό γε εἶναι προσάπτειν πειρώμενος ἐναντία
<milestone unit="page" n="239"/><milestone unit="section" n="239a"/>τοῖς πρόσθεν ἔλεγον;</p></sp><sp><speaker>Θεαίτητος</speaker><p>φαίνῃ.</p></sp><sp><speaker>Ξένος</speaker><p>τί δέ; τοῦτο προσάπτων οὐχ ὡς ἑνὶ διελεγόμην;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ μὴν ἄλογόν γε λέγων καὶ ἄρρητον καὶ ἄφθεγκτον ὥς γε πρὸς ἓν τὸν λόγον ἐποιούμην.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>φαμὲν δέ γε δεῖν, εἴπερ ὀρθῶς τις λέξει, μήτε ὡς ἓν μήτε ὡς πολλὰ διορίζειν αὐτό, μηδὲ τὸ παράπαν <term>au)to\</term>
καλεῖν· ἑνὸς γὰρ εἴδει καὶ κατὰ ταύτην ἂν τὴν πρόσρησιν προσαγορεύοιτο.</p></sp><sp><speaker>Θεαίτητος</speaker><p>παντάπασί γε.
<milestone unit="section" n="239b"/></p></sp><sp><speaker>Ξένος</speaker><p>τὸν μὲν τοίνυν ἐμέ γε τί τις ἂν λέγοι; καὶ γὰρ πάλαι καὶ τὰ νῦν ἡττημένον ἂν εὕροι περὶ τὸν τοῦ μὴ ὄντος ἔλεγχον. ὥστε ἐν ἔμοιγε λέγοντι, καθάπερ εἶπον, μὴ σκοπῶμεν τὴν ὀρθολογίαν περὶ τὸ μὴ ὄν, ἀλλ’ εἶα δὴ νῦν ἐν σοὶ σκεψώμεθα.</p></sp><sp><speaker>Θεαίτητος</speaker><p>πῶς φῄς;</p></sp><sp><speaker>Ξένος</speaker><p>ἴθι ἡμῖν εὖ καὶ γενναίως, ἅτε νέος ὤν, ὅτι μάλιστα δύνασαι συντείνας πειράθητι, μήτε οὐσίαν μήτε τὸ ἓν μήτε πλῆθος ἀριθμοῦ προστιθεὶς τῷ μὴ ὄντι, κατὰ τὸ ὀρθὸν φθέγξασθαί τι περὶ αὐτοῦ.
<milestone unit="section" n="239c"/></p></sp><sp><speaker>Θεαίτητος</speaker><p>πολλὴ μεντἄν με καὶ ἄτοπος ἔχοι προθυμία τῆς ἐπιχειρήσεως, εἰ σὲ τοιαῦθ’ ὁρῶν πάσχοντα αὐτὸς ἐπιχειροίην.</p></sp><sp><speaker>Ξένος</speaker><p>ἀλλ’ εἰ δοκεῖ, σὲ μὲν καὶ ἐμὲ χαίρειν ἐῶμεν· ἕως δ’ ἄν τινι δυναμένῳ δρᾶν τοῦτο ἐντυγχάνωμεν, μέχρι τούτου λέγωμεν ὡς παντὸς μᾶλλον πανούργως εἰς ἄπορον ὁ σοφιστὴς τόπον καταδέδυκεν.</p></sp><sp><speaker>Θεαίτητος</speaker><p>καὶ μάλα δὴ φαίνεται.</p></sp><sp><speaker>Ξένος</speaker><p>τοιγαροῦν εἴ τινα φήσομεν αὐτὸν ἔχειν φανταστικὴν
<milestone unit="section" n="239d"/>τέχνην, ῥᾳδίως ἐκ ταύτης τῆς χρείας τῶν λόγων ἀντιλαμβανόμενος ἡμῶν εἰς τοὐναντίον ἀποστρέψει τοὺς λόγους, ὅταν εἰδωλοποιὸν αὐτὸν καλῶμεν, ἀνερωτῶν τί ποτε τὸ παράπαν εἴδωλον λέγομεν. σκοπεῖν οὖν, ὦ Θεαίτητε, χρὴ τί τις τῷ νεανίᾳ πρὸς τὸ ἐρωτώμενον ἀποκρινεῖται.</p></sp><sp><speaker>Θεαίτητος</speaker><p>δῆλον ὅτι φήσομεν τά τε ἐν τοῖς ὕδασι καὶ κατόπτροις εἴδωλα, ἔτι καὶ τὰ γεγραμμένα καὶ τὰ τετυπωμένα καὶ τἆλλα ὅσα που τοιαῦτ’ ἔσθ’ ἕτερα.
<milestone unit="section" n="239e"/></p></sp><sp><speaker>Ξένος</speaker><p>φανερός, ὦ Θεαίτητε, εἶ σοφιστὴν οὐχ ἑωρακώς.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>δόξει σοι μύειν ἢ παντάπασιν οὐκ ἔχειν ὄμματα.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>τὴν ἀπόκρισιν ὅταν οὕτως αὐτῷ διδῷς ἐὰν ἐν κατόπτροις ἢ πλάσμασι λέγῃς τι, καταγελάσεταί σου τῶν λόγων, ὅταν ὡς βλέποντι λέγῃς αὐτῷ, προσποιούμενος οὔτε κάτοπτρα
<milestone unit="page" n="240"/><milestone unit="section" n="240a"/>οὔτε ὕδατα γιγνώσκειν οὔτε τὸ παράπαν ὄψιν, τὸ δ’ ἐκ τῶν λόγων ἐρωτήσει σε μόνον.</p></sp><sp><speaker>Θεαίτητος</speaker><p>ποῖον;</p></sp><sp><speaker>Ξένος</speaker><p>τὸ διὰ πάντων τούτων ἃ πολλὰ εἰπὼν ἠξίωσας ἑνὶ προσειπεῖν ὀνόματι φθεγξάμενος εἴδωλον ἐπὶ πᾶσιν ὡς ἓν ὄν. λέγε οὖν καὶ ἀμύνου μηδὲν ὑποχωρῶν τὸν ἄνδρα.</p></sp><sp><speaker>Θεαίτητος</speaker><p>τί δῆτα, ὦ ξένε, εἴδωλον ἂν φαῖμεν εἶναι πλήν γε τὸ πρὸς τἀληθινὸν ἀφωμοιωμένον ἕτερον τοιοῦτον;</p></sp><sp><speaker>Ξένος</speaker><p>ἕτερον δὲ λέγεις τοιοῦτον ἀληθινόν, ἢ ἐπὶ τίνι τὸ
<milestone unit="section" n="240b"/>τοιοῦτον εἶπες;</p></sp><sp><speaker>Θεαίτητος</speaker><p>οὐδαμῶς ἀληθινόν γε, ἀλλ’ ἐοικὸς μέν.</p></sp><sp><speaker>Ξένος</speaker><p>ἆρα τὸ ἀληθινὸν ὄντως ὂν λέγων;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>τί δέ; τὸ μὴ ἀληθινὸν ἆρ’ ἐναντίον ἀληθοῦς;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>οὐκ ὄντως &lsqb;οὐκ&rsqb; ὂν ἄρα λέγεις τὸ ἐοικός, εἴπερ αὐτό γε μὴ ἀληθινὸν ἐρεῖς.</p></sp><sp><speaker>Θεαίτητος</speaker><p>ἀλλ’ ἔστι γε μήν πως.</p></sp><sp><speaker>Ξένος</speaker><p>οὔκουν ἀληθῶς γε, φῄς.</p></sp><sp><speaker>Θεαίτητος</speaker><p>οὐ γὰρ οὖν· πλήν γ’ εἰκὼν ὄντως.</p></sp><sp><speaker>Ξένος</speaker><p>οὐκ ὂν ἄρα &lsqb;οὐκ&rsqb; ὄντως ἐστὶν ὄντως ἣν λέγομεν εἰκόνα;
<milestone unit="section" n="240c"/></p></sp><sp><speaker>Θεαίτητος</speaker><p>κινδυνεύει τοιαύτην τινὰ πεπλέχθαι συμπλοκὴν τὸ μὴ ὂν τῷ ὄντι, καὶ μάλα ἄτοπον.</p></sp><sp><speaker>Ξένος</speaker><p>πῶς γὰρ οὐκ ἄτοπον; ὁρᾷς γοῦν ὅτι καὶ νῦν διὰ τῆς ἐπαλλάξεως ταύτης ὁ πολυκέφαλος σοφιστὴς ἠνάγκακεν ἡμᾶς τὸ μὴ ὂν οὐχ ἑκόντας ὁμολογεῖν εἶναί πως.</p></sp><sp><speaker>Θεαίτητος</speaker><p>ὁρῶ καὶ μάλα.</p></sp><sp><speaker>Ξένος</speaker><p>τί δὲ δή; τὴν τέχνην αὐτοῦ τίνα ἀφορίσαντες ἡμῖν αὐτοῖς συμφωνεῖν οἷοί τε ἐσόμεθα;</p></sp><sp><speaker>Θεαίτητος</speaker><p>πῇ καὶ τὸ ποῖόν τι φοβούμενος οὕτω λέγεις;
<milestone unit="section" n="240d"/></p></sp><sp><speaker>Ξένος</speaker><p>ὅταν περὶ τὸ φάντασμα αὐτὸν ἀπατᾶν φῶμεν καὶ τὴν τέχνην εἶναί τινα ἀπατητικὴν αὐτοῦ, τότε πότερον ψευδῆ δοξάζειν τὴν ψυχὴν ἡμῶν φήσομεν ὑπὸ τῆς ἐκείνου τέχνης, ἢ τί ποτ’ ἐροῦμεν;</p></sp><sp><speaker>Θεαίτητος</speaker><p>τοῦτο· τί γὰρ ἂν ἄλλο εἴπαιμεν;</p></sp><sp><speaker>Ξένος</speaker><p>ψευδὴς δ’ αὖ δόξα ἔσται τἀναντία τοῖς οὖσι δοξάζουσα, ἢ πῶς;</p></sp><sp><speaker>Θεαίτητος</speaker><p>οὕτως· τἀναντία.</p></sp><sp><speaker>Ξένος</speaker><p>λέγεις ἄρα τὰ μὴ ὄντα δοξάζειν τὴν ψευδῆ δόξαν;</p></sp><sp><speaker>Θεαίτητος</speaker><p>ἀνάγκη.
<milestone unit="section" n="240e"/></p></sp><sp><speaker>Ξένος</speaker><p>πότερον μὴ εἶναι τὰ μὴ ὄντα δοξάζουσαν, ἤ πως εἶναι τὰ μηδαμῶς ὄντα;</p></sp><sp><speaker>Θεαίτητος</speaker><p>εἶναί πως τὰ μὴ ὄντα δεῖ γε, εἴπερ ψεύσεταί ποτέ τίς τι καὶ κατὰ βραχύ.</p></sp><sp><speaker>Ξένος</speaker><p>τί δ’; οὐ καὶ μηδαμῶς εἶναι τὰ πάντως ὄντα δοξάζεται;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ τοῦτο δὴ ψεῦδος;</p></sp><sp><speaker>Θεαίτητος</speaker><p>καὶ τοῦτο.</p></sp><sp><speaker>Ξένος</speaker><p>καὶ λόγος οἶμαι ψευδὴς οὕτω κατὰ ταὐτὰ νομισθήσεται
<milestone unit="page" n="241"/><milestone unit="section" n="241a"/>τά τε ὄντα λέγων μὴ εἶναι καὶ τὰ μὴ ὄντα εἶναι.</p></sp><sp><speaker>Θεαίτητος</speaker><p>πῶς γὰρ ἂν ἄλλως τοιοῦτος γένοιτο;</p></sp><sp><speaker>Ξένος</speaker><p>σχεδὸν οὐδαμῶς· ἀλλὰ ταῦτα ὁ σοφιστὴς οὐ φήσει. ἢ τίς μηχανὴ συγχωρεῖν τινα τῶν εὖ φρονούντων, ὅταν &lsqb;ἄφθεγκτα καὶ ἄρρητα καὶ ἄλογα καὶ ἀδιανόητα&rsqb; προσδιωμολογημένα ᾖ τὰ πρὸ τούτων ὁμολογηθέντα; μανθάνομεν, ὦ Θεαίτητε, ἃ λέγει;</p></sp><sp><speaker>Θεαίτητος</speaker><p>πῶς γὰρ οὐ μανθάνομεν ὅτι τἀναντία φήσει λέγειν ἡμᾶς τοῖς νυνδή, ψευδῆ τολμήσαντας εἰπεῖν ὡς ἔστιν
<milestone unit="section" n="241b"/>ἐν δόξαις τε καὶ κατὰ λόγους; τῷ γὰρ μὴ ὄντι τὸ ὂν προσάπτειν ἡμᾶς πολλάκις ἀναγκάζεσθαι, διομολογησαμένους νυνδὴ τοῦτο εἶναι πάντων ἀδυνατώτατον.</p></sp><sp><speaker>Ξένος</speaker><p>ὀρθῶς ἀπεμνημόνευσας. ἀλλ’ ὅρα δὴ &lsqb;βουλεύεσθαι&rsqb; τί χρὴ δρᾶν τοῦ σοφιστοῦ πέρι· τὰς γὰρ ἀντιλήψεις καὶ ἀπορίας, ἐὰν αὐτὸν διερευνῶμεν ἐν τῇ τῶν ψευδουργῶν καὶ γοήτων τέχνῃ τιθέντες, ὁρᾷς ὡς εὔποροι καὶ πολλαί.</p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Ξένος</speaker><p>μικρὸν μέρος τοίνυν αὐτῶν διεληλύθαμεν, οὐσῶν
<milestone unit="section" n="241c"/>ὡς ἔπος εἰπεῖν ἀπεράντων.</p></sp><sp><speaker>Θεαίτητος</speaker><p>ἀδύνατόν γ’ ἄν, ὡς ἔοικεν, εἴη τὸν σοφιστὴν ἑλεῖν, εἰ ταῦτα οὕτως ἔχει.</p></sp><sp><speaker>Ξένος</speaker><p>τί οὖν; οὕτως ἀποστησόμεθα νῦν μαλθακισθέντες;</p></sp><sp><speaker>Θεαίτητος</speaker><p>οὔκουν ἔγωγέ φημι δεῖν, εἰ καὶ κατὰ σμικρὸν οἷοί τ’ ἐπιλαβέσθαι πῃ τἀνδρός ἐσμεν.</p></sp><sp><speaker>Ξένος</speaker><p>ἕξεις οὖν συγγνώμην καὶ καθάπερ νῦν εἶπες ἀγαπήσεις ἐάν πῃ καὶ κατὰ βραχὺ παρασπασώμεθα οὕτως ἰσχυροῦ λόγου;</p></sp><sp><speaker>Θεαίτητος</speaker><p>πῶς γὰρ οὐχ ἕξω;
<milestone unit="section" n="241d"/></p></sp><sp><speaker>Ξένος</speaker><p>τόδε τοίνυν ἔτι μᾶλλον παραιτοῦμαί σε.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>μή με οἷον πατραλοίαν ὑπολάβῃς γίγνεσθαί τινα.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>τὸν τοῦ πατρὸς Παρμενίδου λόγον ἀναγκαῖον ἡμῖν ἀμυνομένοις ἔσται βασανίζειν, καὶ βιάζεσθαι τό τε μὴ ὂν ὡς ἔστι κατά τι καὶ τὸ ὂν αὖ πάλιν ὡς οὐκ ἔστι πῃ.</p></sp><sp><speaker>Θεαίτητος</speaker><p>φαίνεται τὸ τοιοῦτον διαμαχετέον ἐν τοῖς λόγοις.</p></sp><sp><speaker>Ξένος</speaker><p>πῶς γὰρ οὐ φαίνεται καὶ τὸ λεγόμενον δὴ τοῦτο τυφλῷ;
<milestone unit="section" n="241e"/>τούτων γὰρ μήτ’ ἐλεγχθέντων μήτε ὁμολογηθέντων σχολῇ ποτέ τις οἷός τε ἔσται περὶ λόγων ψευδῶν λέγων ἢ δόξης, εἴτε εἰδώλων εἴτε εἰκόνων εἴτε μιμημάτων εἴτε φαντασμάτων αὐτῶν, ἢ καὶ περὶ τεχνῶν τῶν ὅσαι περὶ ταῦτά εἰσι, μὴ καταγέλαστος εἶναι τά &amp;lt;γ’&amp;gt; ἐναντία ἀναγκαζόμενος αὑτῷ λέγειν.</p></sp><sp><speaker>Θεαίτητος</speaker><p>ἀληθέστατα.
<milestone unit="page" n="242"/><milestone unit="section" n="242a"/></p></sp><sp><speaker>Ξένος</speaker><p>διὰ ταῦτα μέντοι τολμητέον ἐπιτίθεσθαι τῷ πατρικῷ λόγῳ νῦν, ἢ τὸ παράπαν ἐατέον, εἰ τοῦτό τις εἴργει δρᾶν ὄκνος.</p></sp><sp><speaker>Θεαίτητος</speaker><p>ἀλλ’ ἡμᾶς τοῦτό γε μηδὲν μηδαμῇ εἴρξῃ.</p></sp><sp><speaker>Ξένος</speaker><p>τρίτον τοίνυν ἔτι σε σμικρόν τι παραιτήσομαι.</p></sp><sp><speaker>Θεαίτητος</speaker><p>λέγε μόνον.</p></sp><sp><speaker>Ξένος</speaker><p>εἶπόν που νυνδὴ λέγων ὡς πρὸς τὸν περὶ ταῦτ’ ἔλεγχον ἀεί τε ἀπειρηκὼς ἐγὼ τυγχάνω καὶ δὴ καὶ τὰ νῦν.</p></sp><sp><speaker>Θεαίτητος</speaker><p>εἶπες.</p></sp><sp><speaker>Ξένος</speaker><p>φοβοῦμαι δὴ τὰ εἰρημένα, μή ποτε διὰ ταῦτά σοι μανικὸς εἶναι δόξω παρὰ πόδα μεταβαλὼν ἐμαυτὸν ἄνω καὶ
<milestone unit="section" n="242b"/>κάτω. σὴν γὰρ δὴ χάριν ἐλέγχειν τὸν λόγον ἐπιθησόμεθα, ἐάνπερ ἐλέγχωμεν.</p></sp><sp><speaker>Θεαίτητος</speaker><p>ὡς τοίνυν ἔμοιγε μηδαμῇ δόξων μηδὲν πλημμελεῖν, ἂν ἐπὶ τὸν ἔλεγχον τοῦτον καὶ τὴν ἀπόδειξιν ἴῃς, θαρρῶν ἴθι τούτου γε ἕνεκα.</p></sp><sp><speaker>Ξένος</speaker><p>φέρε δή, τίνα ἀρχήν τις ἂν ἄρξαιτο παρακινδυνευτικοῦ λόγου; δοκῶ μὲν γὰρ τήνδ’, ὦ παῖ, τὴν ὁδὸν ἀναγκαιοτάτην ἡμῖν εἶναι τρέπεσθαι.</p></sp><sp><speaker>Θεαίτητος</speaker><p>ποίαν δή;</p></sp><sp><speaker>Ξένος</speaker><p>τὰ δοκοῦντα νῦν ἐναργῶς ἔχειν ἐπισκέψασθαι πρῶτον
<milestone unit="section" n="242c"/>μή πῃ τεταραγμένοι μὲν ὦμεν περὶ ταῦτα, ῥᾳδίως δ’ ἀλλήλοις ὁμολογῶμεν ὡς εὐκρινῶς ἔχοντες.</p></sp><sp><speaker>Θεαίτητος</speaker><p>λέγε σαφέστερον ὃ λέγεις.</p></sp><sp><speaker>Ξένος</speaker><p>εὐκόλως μοι δοκεῖ Παρμενίδης ἡμῖν διειλέχθαι καὶ πᾶς ὅστις πώποτε ἐπὶ κρίσιν ὥρμησε τοῦ τὰ ὄντα διορίσασθαι πόσα τε καὶ ποῖά ἐστιν.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>μῦθόν τινα ἕκαστος φαίνεταί μοι διηγεῖσθαι παισὶν ὡς οὖσιν ἡμῖν, ὁ μὲν ὡς τρία τὰ ὄντα, πολεμεῖ δὲ ἀλλήλοις
<milestone unit="section" n="242d"/>ἐνίοτε αὐτῶν ἄττα πῃ, τοτὲ δὲ καὶ φίλα γιγνόμενα γάμους τε καὶ τόκους καὶ τροφὰς τῶν ἐκγόνων παρέχεται· δύο δὲ ἕτερος εἰπών, ὑγρὸν καὶ ξηρὸν ἢ θερμὸν καὶ ψυχρόν, συνοικίζει τε αὐτὰ καὶ ἐκδίδωσι· τὸ δὲ παρ’ ἡμῖν Ἐλεατικὸν ἔθνος, ἀπὸ Ξενοφάνους τε καὶ ἔτι πρόσθεν ἀρξάμενον, ὡς ἑνὸς ὄντος τῶν πάντων καλουμένων οὕτω διεξέρχεται τοῖς μύθοις. Ἰάδες δὲ καὶ Σικελαί τινες ὕστερον Μοῦσαι συνενόησαν ὅτι συμπλέκειν
<milestone unit="section" n="242e"/>ἀσφαλέστατον ἀμφότερα καὶ λέγειν ὡς τὸ ὂν πολλά τε καὶ ἕν ἐστιν, ἔχθρᾳ δὲ καὶ φιλίᾳ συνέχεται. διαφερόμενον γὰρ ἀεὶ συμφέρεται, φασὶν αἱ συντονώτεραι τῶν Μουσῶν· αἱ δὲ μαλακώτεραι τὸ μὲν ἀεὶ ταῦτα οὕτως ἔχειν ἐχάλασαν, ἐν μέρει δὲ τοτὲ μὲν ἓν εἶναί φασι τὸ πᾶν καὶ φίλον ὑπ’
<milestone unit="page" n="243"/><milestone unit="section" n="243a"/>ἀφροδίτης, τοτὲ δὲ πολλὰ καὶ πολέμιον αὐτὸ αὑτῷ διὰ νεῖκός τι. ταῦτα δὲ πάντα εἰ μὲν ἀληθῶς τις ἢ μὴ τούτων εἴρηκε, χαλεπὸν καὶ πλημμελὲς οὕτω μεγάλα κλεινοῖς καὶ παλαιοῖς ἀνδράσιν ἐπιτιμᾶν· ἐκεῖνο δὲ ἀνεπίφθονον ἀποφήνασθαι&mdash;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ὅτι λίαν τῶν πολλῶν ἡμῶν ὑπεριδόντες ὠλιγώρησαν· οὐδὲν γὰρ φροντίσαντες εἴτ’ ἐπακολουθοῦμεν αὐτοῖς λέγουσιν
<milestone unit="section" n="243b"/>εἴτε ἀπολειπόμεθα, περαίνουσι τὸ σφέτερον αὐτῶν ἕκαστοι.</p></sp><sp><speaker>Θεαίτητος</speaker><p>πῶς λέγεις;</p></sp><sp><speaker>Ξένος</speaker><p>ὅταν τις αὐτῶν φθέγξηται λέγων ὡς ἔστιν ἢ γέγονεν ἢ γίγνεται πολλὰ ἢ ἓν ἢ δύο, καὶ θερμὸν αὖ ψυχρῷ συγκεραννύμενον, ἄλλοθί πῃ διακρίσεις καὶ συγκρίσεις ὑποτιθείς, τούτων, ὦ Θεαίτητε, ἑκάστοτε σύ τι πρὸς θεῶν συνίης ὅτι λέγουσιν; ἐγὼ μὲν γὰρ ὅτε μὲν ἦν νεώτερος, τοῦτό τε τὸ νῦν ἀπορούμενον ὁπότε τις εἴποι, τὸ μὴ ὄν, ἀκριβῶς ᾤμην συνιέναι. νῦν δὲ ὁρᾷς ἵν’ ἐσμὲν αὐτοῦ πέρι τῆς ἀπορίας.
<milestone unit="section" n="243c"/></p></sp><sp><speaker>Θεαίτητος</speaker><p>ὁρῶ.</p></sp><sp><speaker>Ξένος</speaker><p>τάχα τοίνυν ἴσως οὐχ ἧττον κατὰ τὸ ὂν ταὐτὸν τοῦτο πάθος εἰληφότες ἐν τῇ ψυχῇ περὶ μὲν τοῦτο εὐπορεῖν φαμεν καὶ μανθάνειν ὁπόταν τις αὐτὸ φθέγξηται, περὶ δὲ θάτερον οὔ, πρὸς ἀμφότερα ὁμοίως ἔχοντες.</p></sp><sp><speaker>Θεαίτητος</speaker><p>ἴσως.</p></sp><sp><speaker>Ξένος</speaker><p>καὶ περὶ τῶν ἄλλων δὴ τῶν προειρημένων ἡμῖν ταὐτὸν τοῦτο εἰρήσθω.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τῶν μὲν τοίνυν πολλῶν πέρι καὶ μετὰ τοῦτο σκεψόμεθ’,
<milestone unit="section" n="243d"/>ἂν δόξῃ, περὶ δὲ τοῦ μεγίστου τε καὶ ἀρχηγοῦ πρώτου νῦν σκεπτέον.</p></sp><sp><speaker>Θεαίτητος</speaker><p>τίνος δὴ λέγεις; ἢ δῆλον ὅτι τὸ ὂν φῂς πρῶτον δεῖν διερευνήσασθαι τί ποθ’ οἱ λέγοντες αὐτὸ δηλοῦν ἡγοῦνται;</p></sp><sp><speaker>Ξένος</speaker><p>κατὰ πόδα γε, ὦ Θεαίτητε, ὑπέλαβες. λέγω γὰρ δὴ ταύτῃ δεῖν ποιεῖσθαι τὴν μέθοδον ἡμᾶς, οἷον αὐτῶν παρόντων ἀναπυνθανομένους ὧδε· &ldquo;φέρε, ὁπόσοι θερμὸν καὶ ψυχρὸν ἤ τινε δύο τοιούτω τὰ πάντ’ εἶναί φατε, τί ποτε
<milestone unit="section" n="243e"/>ἄρα τοῦτ’ ἐπ’ ἀμφοῖν φθέγγεσθε, λέγοντες ἄμφω καὶ ἑκάτερον εἶναι; τί τὸ εἶναι τοῦτο ὑπολάβωμεν ὑμῶν; πότερον τρίτον παρὰ τὰ δύο ἐκεῖνα, καὶ τρία τὸ πᾶν ἀλλὰ μὴ δύο ἔτι καθ’ ὑμᾶς τιθῶμεν; οὐ γάρ που τοῖν γε δυοῖν καλοῦντες θάτερον ὂν ἀμφότερα ὁμοίως εἶναι λέγετε· σχεδὸν γὰρ ἂν ἀμφοτέρως ἕν, ἀλλ’ οὐ δύο εἴτην.&rdquo;</p></sp><sp><speaker>Θεαίτητος</speaker><p>ἀληθῆ λέγεις.</p></sp><sp><speaker>Ξένος</speaker><p>&ldquo;ἀλλ’ ἆρά γε τὰ ἄμφω βούλεσθε καλεῖν ὄν;&rdquo;</p></sp><sp><speaker>Θεαίτητος</speaker><p>ἴσως.
<milestone unit="page" n="244"/><milestone unit="section" n="244a"/></p></sp><sp><speaker>Ξένος</speaker><p>&ldquo;ἀλλ’, ὦ φίλοι,&rdquo; φήσομεν, &ldquo;κἂν οὕτω τὰ δύο λέγοιτ’ ἂν σαφέστατα ἕν.&rdquo;</p></sp><sp><speaker>Θεαίτητος</speaker><p>ὀρθότατα εἴρηκας.</p></sp><sp><speaker>Ξένος</speaker><p>&ldquo;ἐπειδὴ τοίνυν ἡμεῖς ἠπορήκαμεν, ὑμεῖς αὐτὰ ἡμῖν ἐμφανίζετε ἱκανῶς, τί ποτε βούλεσθε σημαίνειν ὁπόταν ὂν φθέγγησθε. δῆλον γὰρ ὡς ὑμεῖς μὲν ταῦτα πάλαι γιγνώσκετε, ἡμεῖς δὲ πρὸ τοῦ μὲν ᾠόμεθα, νῦν δ’ ἠπορήκαμεν. διδάσκετε οὖν πρῶτον τοῦτ’ αὐτὸ ἡμᾶς, ἵνα μὴ δοξάζωμεν μανθάνειν μὲν τὰ λεγόμενα παρ’ ὑμῶν, τὸ δὲ
<milestone unit="section" n="244b"/>τούτου γίγνηται πᾶν τοὐναντίον.&rdquo; ταῦτα δὴ λέγοντές τε καὶ ἀξιοῦντες παρά τε τούτων καὶ παρὰ τῶν ἄλλων ὅσοι πλεῖον ἑνὸς λέγουσι τὸ πᾶν εἶναι, μῶν, ὦ παῖ, τὶ πλημμελήσομεν;</p></sp><sp><speaker>Θεαίτητος</speaker><p>ἥκιστά γε.</p></sp><sp><speaker>Ξένος</speaker><p>τί δέ; παρὰ τῶν ἓν τὸ πᾶν λεγόντων ἆρ’ οὐ πευστέον εἰς δύναμιν τί ποτε λέγουσι τὸ ὄν;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τόδε τοίνυν ἀποκρινέσθων. &ldquo;ἕν πού φατε μόνον εἶναι;&rdquo; &mdash; &ldquo;φαμὲν γάρ,&rdquo; φήσουσιν. ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>&ldquo;τί δέ; ὂν καλεῖτέ τι;&rdquo;</p></sp><sp><speaker>Θεαίτητος</speaker><p>ναί.
<milestone unit="section" n="244c"/></p></sp><sp><speaker>Ξένος</speaker><p>&ldquo;πότερον ὅπερ ἕν, ἐπὶ τῷ αὐτῷ προσχρώμενοι δυοῖν ὀνόμασιν, ἢ πῶς;&rdquo;</p></sp><sp><speaker>Θεαίτητος</speaker><p>τίς οὖν αὐτοῖς ἡ μετὰ τοῦτ’, ὦ ξένε, ἀπόκρισις;</p></sp><sp><speaker>Ξένος</speaker><p>δῆλον, ὦ Θεαίτητε, ὅτι τῷ ταύτην τὴν ὑπόθεσιν ὑποθεμένῳ πρὸς τὸ νῦν ἐρωτηθὲν καὶ πρὸς ἄλλο δὲ ὁτιοῦν οὐ πάντων ῥᾷστον ἀποκρίνασθαι.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>τό τε δύο ὀνόματα ὁμολογεῖν εἶναι μηδὲν θέμενον πλὴν ἓν καταγέλαστόν που.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>καὶ τὸ παράπαν γε ἀποδέχεσθαί του λέγοντος ὡς
<milestone unit="section" n="244d"/>ἔστιν ὄνομά τι, λόγον οὐκ ἂν ἔχον.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>τιθείς τε τοὔνομα τοῦ πράγματος ἕτερον δύο λέγει πού τινε.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ μὴν ἂν ταὐτόν γε αὐτῷ τιθῇ τοὔνομα, ἢ μηδενὸς ὄνομα ἀναγκασθήσεται λέγειν, εἰ δέ τινος αὐτὸ φήσει, συμβήσεται τὸ ὄνομα ὀνόματος ὄνομα μόνον, ἄλλου δὲ οὐδενὸς ὄν.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>καὶ τὸ ἕν γε, ἑνὸς ὄνομα ὂν καὶ τοῦ ὀνόματος αὖ τὸ ἓν ὄν.</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Ξένος</speaker><p>τί δέ; τὸ ὅλον ἕτερον τοῦ ὄντος ἑνὸς ἢ ταὐτὸν φήσουσι τούτῳ;
<milestone unit="section" n="244e"/></p></sp><sp><speaker>Θεαίτητος</speaker><p>πῶς γὰρ οὐ φήσουσί τε καὶ φασίν;</p></sp><sp><speaker>Ξένος</speaker><p>εἰ τοίνυν ὅλον ἐστίν, ὥσπερ καὶ Παρμενίδης λέγει,<quote type="verse"><l met="dactylic">πάντοθεν εὐκύκλου σφαίρης ἐναλίγκιον ὄγκῳ,</l><l>μεσσόθεν ἰσοπαλὲς πάντῃ· τὸ γὰρ οὔτε τι μεῖζον</l><l>οὔτε τι βαιότερον πελέναι χρεόν ἐστι τῇ ἢ τῇ,</l></quote><bibl>Parmenides Fr. 8.43</bibl>τοιοῦτόν γε ὂν τὸ ὂν μέσον τε καὶ ἔσχατα ἔχει, ταῦτα δὲ ἔχον πᾶσα ἀνάγκη μέρη ἔχειν· ἢ πῶς;</p></sp><sp><speaker>Θεαίτητος</speaker><p>οὕτως.
<milestone unit="page" n="245"/><milestone unit="section" n="245a"/></p></sp><sp><speaker>Ξένος</speaker><p>ἀλλὰ μὴν τό γε μεμερισμένον πάθος μὲν τοῦ ἑνὸς ἔχειν ἐπὶ τοῖς μέρεσι πᾶσιν οὐδὲν ἀποκωλύει, καὶ ταύτῃ δὴ πᾶν τε ὂν καὶ ὅλον ἓν εἶναι.</p></sp><sp><speaker>Θεαίτητος</speaker><p>τί δ’ οὔ;</p></sp><sp><speaker>Ξένος</speaker><p>τὸ δὲ πεπονθὸς ταῦτα ἆρ’ οὐκ ἀδύνατον αὐτό γε τὸ ἓν αὐτὸ εἶναι;</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>ἀμερὲς δήπου δεῖ παντελῶς τό γε ἀληθῶς ἓν κατὰ τὸν ὀρθὸν λόγον εἰρῆσθαι.</p></sp><sp><speaker>Θεαίτητος</speaker><p>δεῖ γὰρ οὖν.
<milestone unit="section" n="245b"/></p></sp><sp><speaker>Ξένος</speaker><p>τὸ δέ γε τοιοῦτον ἐκ πολλῶν μερῶν ὂν οὐ συμφωνήσει τῷ &lsqb;ὅλῳ&rsqb; λόγῳ.</p></sp><sp><speaker>Θεαίτητος</speaker><p>μανθάνω.</p></sp><sp><speaker>Ξένος</speaker><p>πότερον δὴ πάθος ἔχον τὸ ὂν τοῦ ἑνὸς οὕτως ἕν τε ἔσται καὶ ὅλον, ἢ παντάπασι μὴ λέγωμεν ὅλον εἶναι τὸ ὄν;</p></sp><sp><speaker>Θεαίτητος</speaker><p>χαλεπὴν προβέβληκας αἵρεσιν.</p></sp><sp><speaker>Ξένος</speaker><p>ἀληθέστατα μέντοι λέγεις. πεπονθός τε γὰρ τὸ ὂν ἓν εἶναί πως οὐ ταὐτὸν ὂν τῷ ἑνὶ φανεῖται, καὶ πλέονα δὴ τὰ πάντα ἑνὸς ἔσται.</p></sp><sp><speaker>Θεαίτητος</speaker><p>ναί.
<milestone unit="section" n="245c"/></p></sp><sp><speaker>Ξένος</speaker><p>καὶ μὴν ἐάν γε τὸ ὂν ᾖ μὴ ὅλον διὰ τὸ πεπονθέναι τὸ ὑπ’ ἐκείνου πάθος, ᾖ δὲ αὐτὸ τὸ ὅλον, ἐνδεὲς τὸ ὂν ἑαυτοῦ συμβαίνει.</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>καὶ κατὰ τοῦτον δὴ τὸν λόγον ἑαυτοῦ στερόμενον οὐκ ὂν ἔσται τὸ ὄν.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>καὶ ἑνός γε αὖ πλείω τὰ πάντα γίγνεται, τοῦ τε ὄντος καὶ τοῦ ὅλου χωρὶς ἰδίαν ἑκατέρου φύσιν εἰληφότος.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>μὴ ὄντος δέ γε τὸ παράπαν τοῦ ὅλου, ταὐτά τε
<milestone unit="section" n="245d"/>ταῦτα ὑπάρχει τῷ ὄντι, καὶ πρὸς τῷ μὴ εἶναι μηδ’ ἂν γενέσθαι ποτὲ ὄν.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>τὸ γενόμενον ἀεὶ γέγονεν ὅλον· ὥστε οὔτε οὐσίαν οὔτε γένεσιν ὡς οὖσαν δεῖ προσαγορεύειν &lsqb;τὸ ἓν ἢ&rsqb; τὸ ὅλον ἐν τοῖς οὖσι μὴ τιθέντα.</p></sp><sp><speaker>Θεαίτητος</speaker><p>παντάπασιν ἔοικε ταῦθ’ οὕτως ἔχειν.</p></sp><sp><speaker>Ξένος</speaker><p>καὶ μὴν οὐδ’ ὁποσονοῦν τι δεῖ τὸ μὴ ὅλον εἶναι· ποσόν τι γὰρ ὄν, ὁπόσον ἂν ᾖ, τοσοῦτον ὅλον ἀναγκαῖον αὐτὸ εἶναι.</p></sp><sp><speaker>Θεαίτητος</speaker><p>κομιδῇ γε.</p></sp><sp><speaker>Ξένος</speaker><p>καὶ τοίνυν ἄλλα μυρία ἀπεράντους ἀπορίας ἕκαστον
<milestone unit="section" n="245e"/>εἰληφὸς φανεῖται τῷ τὸ ὂν εἴτε δύο τινὲ εἴτε ἓν μόνον εἶναι λέγοντι.</p></sp><sp><speaker>Θεαίτητος</speaker><p>δηλοῖ σχεδὸν καὶ τὰ νῦν ὑποφαίνοντα· συνάπτεται γὰρ ἕτερον ἐξ ἄλλου, μείζω καὶ χαλεπωτέραν φέρον περὶ τῶν ἔμπροσθεν ἀεὶ ῥηθέντων πλάνην.</p></sp><sp><speaker>Ξένος</speaker><p>τοὺς μὲν τοίνυν διακριβολογουμένους ὄντος τε πέρι καὶ μή, πάντας μὲν οὐ διεληλύθαμεν, ὅμως δὲ ἱκανῶς ἐχέτω· τοὺς δὲ ἄλλως λέγοντας αὖ θεατέον, ἵν’ ἐκ πάντων ἴδωμεν
<milestone unit="page" n="246"/><milestone unit="section" n="246a"/>ὅτι τὸ ὂν τοῦ μὴ ὄντος οὐδὲν εὐπορώτερον εἰπεῖν ὅτι ποτ’ ἔστιν.</p></sp><sp><speaker>Θεαίτητος</speaker><p>οὐκοῦν πορεύεσθαι χρὴ καὶ ἐπὶ τούτους.</p></sp><sp><speaker>Ξένος</speaker><p>καὶ μὴν ἔοικέ γε ἐν αὐτοῖς οἷον γιγαντομαχία τις εἶναι διὰ τὴν ἀμφισβήτησιν περὶ τῆς οὐσίας πρὸς ἀλλήλους.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>οἱ μὲν εἰς γῆν ἐξ οὐρανοῦ καὶ τοῦ ἀοράτου πάντα ἕλκουσι, ταῖς χερσὶν ἀτεχνῶς πέτρας καὶ δρῦς περιλαμβάνοντες. τῶν γὰρ τοιούτων ἐφαπτόμενοι πάντων διισχυρίζονται τοῦτο εἶναι μόνον ὃ παρέχει προσβολὴν καὶ ἐπαφήν
<milestone unit="section" n="246b"/>τινα, ταὐτὸν σῶμα καὶ οὐσίαν ὁριζόμενοι, τῶν δὲ ἄλλων εἴ τίς &amp;lt;τι&amp;gt; φήσει μὴ σῶμα ἔχον εἶναι, καταφρονοῦντες τὸ παράπαν καὶ οὐδὲν ἐθέλοντες ἄλλο ἀκούειν.</p></sp><sp><speaker>Θεαίτητος</speaker><p>ἦ δεινοὺς εἴρηκας ἄνδρας· ἤδη γὰρ καὶ ἐγὼ τούτων συχνοῖς προσέτυχον.</p></sp><sp><speaker>Ξένος</speaker><p>τοιγαροῦν οἱ πρὸς αὐτοὺς ἀμφισβητοῦντες μάλα εὐλαβῶς ἄνωθεν ἐξ ἀοράτου ποθὲν ἀμύνονται, νοητὰ ἄττα καὶ ἀσώματα εἴδη βιαζόμενοι τὴν ἀληθινὴν οὐσίαν εἶναι· τὰ δὲ ἐκείνων σώματα καὶ τὴν λεγομένην ὑπ’ αὐτῶν ἀλήθειαν
<milestone unit="section" n="246c"/>κατὰ σμικρὰ διαθραύοντες ἐν τοῖς λόγοις γένεσιν ἀντ’ οὐσίας φερομένην τινὰ προσαγορεύουσιν. ἐν μέσῳ δὲ περὶ ταῦτα ἄπλετος ἀμφοτέρων μάχη τις, ὦ Θεαίτητε, ἀεὶ συνέστηκεν.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Ξένος</speaker><p>παρ’ ἀμφοῖν τοίνυν τοῖν γενοῖν κατὰ μέρος λάβωμεν λόγον ὑπὲρ ἧς τίθενται τῆς οὐσίας.</p></sp><sp><speaker>Θεαίτητος</speaker><p>πῶς οὖν δὴ ληψόμεθα;</p></sp><sp><speaker>Ξένος</speaker><p>παρὰ μὲν τῶν ἐν εἴδεσιν αὐτὴν τιθεμένων ῥᾷον, ἡμερώτεροι γάρ· παρὰ δὲ τῶν εἰς σῶμα πάντα ἑλκόντων
<milestone unit="section" n="246d"/>βίᾳ χαλεπώτερον, ἴσως δὲ καὶ σχεδὸν ἀδύνατον. ἀλλ’ ὧδέ μοι δεῖν δοκεῖ περὶ αὐτῶν δρᾶν.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>μάλιστα μέν, εἴ πῃ δυνατὸν ἦν, ἔργῳ βελτίους αὐτοὺς ποιεῖν· εἰ δὲ τοῦτο μὴ ἐγχωρεῖ, λόγῳ ποιῶμεν, ὑποτιθέμενοι νομιμώτερον αὐτοὺς ἢ νῦν ἐθέλοντας ἂν ἀποκρίνασθαι. τὸ γὰρ ὁμολογηθὲν παρὰ βελτιόνων που κυριώτερον ἢ τὸ παρὰ χειρόνων· ἡμεῖς δὲ οὐ τούτων φροντίζομεν, ἀλλὰ τἀληθὲς ζητοῦμεν.
<milestone unit="section" n="246e"/></p></sp><sp><speaker>Θεαίτητος</speaker><p>ὀρθότατα.</p></sp><sp><speaker>Ξένος</speaker><p>κέλευε δὴ τοὺς βελτίους γεγονότας ἀποκρίνασθαί σοι, καὶ τὸ λεχθὲν παρ’ αὐτῶν ἀφερμήνευε.</p></sp><sp><speaker>Θεαίτητος</speaker><p>ταῦτ’ ἔσται.</p></sp><sp><speaker>Ξένος</speaker><p>λεγόντων δὴ θνητὸν ζῷον εἴ φασιν εἶναί τι.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τοῦτο δὲ οὐ σῶμα ἔμψυχον ὁμολογοῦσιν;</p></sp><sp><speaker>Θεαίτητος</speaker><p>πάνυ γε.</p></sp><sp><speaker>Ξένος</speaker><p>τιθέντες τι τῶν ὄντων ψυχήν;
<milestone unit="page" n="247"/><milestone unit="section" n="247a"/></p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τί δέ; ψυχὴν οὐ τὴν μὲν δικαίαν, τὴν δὲ ἄδικόν φασιν εἶναι, καὶ τὴν μὲν φρόνιμον, τὴν δὲ ἄφρονα;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>ἀλλ’ οὐ δικαιοσύνης ἕξει καὶ παρουσίᾳ τοιαύτην αὐτῶν ἑκάστην γίγνεσθαι, καὶ τῶν ἐναντίων τὴν ἐναντίαν;</p></sp><sp><speaker>Θεαίτητος</speaker><p>ναί, καὶ ταῦτα σύμφασιν.</p></sp><sp><speaker>Ξένος</speaker><p>ἀλλὰ μὴν τό γε δυνατόν τῳ παραγίγνεσθαι καὶ ἀπογίγνεσθαι πάντως εἶναί τι φήσουσιν.</p></sp><sp><speaker>Θεαίτητος</speaker><p>φασὶ μὲν οὖν.
<milestone unit="section" n="247b"/></p></sp><sp><speaker>Ξένος</speaker><p>οὔσης οὖν δικαιοσύνης καὶ φρονήσεως καὶ τῆς ἄλλης ἀρετῆς καὶ τῶν ἐναντίων, καὶ δὴ καὶ ψυχῆς ἐν ᾗ ταῦτα ἐγγίγνεται, πότερον ὁρατὸν καὶ ἁπτὸν εἶναί φασί τι αὐτῶν ἢ πάντα ἀόρατα;</p></sp><sp><speaker>Θεαίτητος</speaker><p>σχεδὸν οὐδὲν τούτων γε ὁρατόν.</p></sp><sp><speaker>Ξένος</speaker><p>τί δὲ τῶν τοιούτων; μῶν σῶμά τι λέγουσιν ἴσχειν;</p></sp><sp><speaker>Θεαίτητος</speaker><p>τοῦτο οὐκέτι κατὰ ταὐτὰ ἀποκρίνονται πᾶν, ἀλλὰ τὴν μὲν ψυχὴν αὐτὴν δοκεῖν σφίσι σῶμά τι κεκτῆσθαι, φρόνησιν δὲ καὶ τῶν ἄλλων ἕκαστον ὧν ἠρώτηκας, αἰσχύνονται
<milestone unit="section" n="247c"/>τὸ τολμᾶν ἢ μηδὲν τῶν ὄντων αὐτὰ ὁμολογεῖν ἢ πάντ’ εἶναι σώματα διισχυρίζεσθαι.</p></sp><sp><speaker>Ξένος</speaker><p>σαφῶς γὰρ ἡμῖν, ὦ Θεαίτητε, βελτίους γεγόνασιν ἇνδρες· ἐπεὶ τούτων οὐδ’ ἂν ἓν ἐπαισχυνθεῖεν οἵ γε αὐτῶν σπαρτοί τε καὶ αὐτόχθονες, ἀλλὰ διατείνοιντ’ ἂν πᾶν ὃ μὴ δυνατοὶ ταῖς χερσὶ συμπιέζειν εἰσίν, ὡς ἄρα τοῦτο οὐδὲν τὸ παράπαν ἐστίν.</p></sp><sp><speaker>Θεαίτητος</speaker><p>σχεδὸν οἷα διανοοῦνται λέγεις.</p></sp><sp><speaker>Ξένος</speaker><p>πάλιν τοίνυν ἀνερωτῶμεν αὐτούς· εἰ γάρ τι καὶ
<milestone unit="section" n="247d"/>σμικρὸν ἐθέλουσι τῶν ὄντων συγχωρεῖν ἀσώματον, ἐξαρκεῖ. τὸ γὰρ ἐπί τε τούτοις ἅμα καὶ ἐπ’ ἐκείνοις ὅσα ἔχει σῶμα συμφυὲς γεγονός, εἰς ὃ βλέποντες ἀμφότερα εἶναι λέγουσι, τοῦτο αὐτοῖς ῥητέον. τάχ’ οὖν ἴσως ἂν ἀποροῖεν· εἰ δή τι τοιοῦτον πεπόνθασι, σκόπει, προτεινομένων ἡμῶν, ἆρ’ ἐθέλοιεν ἂν δέχεσθαι καὶ ὁμολογεῖν τοιόνδ’ εἶναι τὸ ὄν.</p></sp><sp><speaker>Θεαίτητος</speaker><p>τὸ ποῖον δή; λέγε, καὶ τάχα εἰσόμεθα.</p></sp><sp><speaker>Ξένος</speaker><p>λέγω δὴ τὸ καὶ ὁποιανοῦν &lsqb;τινα&rsqb; κεκτημένον δύναμιν
<milestone unit="section" n="247e"/>εἴτ’ εἰς τὸ ποιεῖν ἕτερον ὁτιοῦν πεφυκὸς εἴτ’ εἰς τὸ παθεῖν καὶ σμικρότατον ὑπὸ τοῦ φαυλοτάτου, κἂν εἰ μόνον εἰς ἅπαξ, πᾶν τοῦτο ὄντως εἶναι· τίθεμαι γὰρ ὅρον &lsqb;ὁρίζειν&rsqb; τὰ ὄντα ὡς ἔστιν οὐκ ἄλλο τι πλὴν δύναμις.</p></sp><sp><speaker>Θεαίτητος</speaker><p>ἀλλ’ ἐπείπερ αὐτοί γε οὐκ ἔχουσιν ἐν τῷ παρόντι τούτου βέλτιον λέγειν, δέχονται τοῦτο.</p></sp><sp><speaker>Ξένος</speaker><p>καλῶς· ἴσως γὰρ ἂν εἰς ὕστερον ἡμῖν τε καὶ τούτοις
<milestone unit="page" n="248"/><milestone unit="section" n="248a"/>ἕτερον ἂν φανείη. πρὸς μὲν οὖν τούτους τοῦτο ἡμῖν ἐνταῦθα μενέτω συνομολογηθέν.</p></sp><sp><speaker>Θεαίτητος</speaker><p>μένει.</p></sp><sp><speaker>Ξένος</speaker><p>πρὸς δὴ τοὺς ἑτέρους ἴωμεν, τοὺς τῶν εἰδῶν φίλους· σὺ δ’ ἡμῖν καὶ τὰ παρὰ τούτων ἀφερμήνευε.</p></sp><sp><speaker>Θεαίτητος</speaker><p>ταῦτ’ ἔσται.</p></sp><sp><speaker>Ξένος</speaker><p>γένεσιν, τὴν δὲ οὐσίαν χωρίς που διελόμενοι λέγετε; ἦ γάρ;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ σώματι μὲν ἡμᾶς γενέσει δι’ αἰσθήσεως κοινωνεῖν, διὰ λογισμοῦ δὲ ψυχῇ πρὸς τὴν ὄντως οὐσίαν, ἣν ἀεὶ κατὰ ταὐτὰ ὡσαύτως ἔχειν φατέ, γένεσιν δὲ ἄλλοτε ἄλλως.
<milestone unit="section" n="248b"/></p></sp><sp><speaker>Θεαίτητος</speaker><p>φαμὲν γὰρ οὖν.</p></sp><sp><speaker>Ξένος</speaker><p>τὸ δὲ δὴ κοινωνεῖν, ὦ πάντων ἄριστοι, τί τοῦθ’ ὑμᾶς ἐπ’ ἀμφοῖν λέγειν φῶμεν; ἆρ’ οὐ τὸ νυνδὴ παρ’ ἡμῶν ῥηθέν;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>πάθημα ἢ ποίημα ἐκ δυνάμεώς τινος ἀπὸ τῶν πρὸς ἄλληλα συνιόντων γιγνόμενον. τάχ’ οὖν, ὦ Θεαίτητε, αὐτῶν τὴν πρὸς ταῦτα ἀπόκρισιν σὺ μὲν οὐ κατακούεις, ἐγὼ δὲ ἴσως διὰ συνήθειαν.</p></sp><sp><speaker>Θεαίτητος</speaker><p>τίν’ οὖν δὴ λέγουσι λόγον;
<milestone unit="section" n="248c"/></p></sp><sp><speaker>Ξένος</speaker><p>οὐ συγχωροῦσιν ἡμῖν τὸ νυνδὴ ῥηθὲν πρὸς τοὺς γηγενεῖς οὐσίας πέρι.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ἱκανὸν ἔθεμεν ὅρον που τῶν ὄντων, ὅταν τῳ παρῇ ἡ τοῦ πάσχειν ἢ δρᾶν καὶ πρὸς τὸ σμικρότατον δύναμις;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>πρὸς δὴ ταῦτα τόδε λέγουσιν, ὅτι γενέσει μὲν μέτεστι τοῦ πάσχειν καὶ ποιεῖν δυνάμεως, πρὸς δὲ οὐσίαν τούτων οὐδετέρου τὴν δύναμιν ἁρμόττειν φασίν.</p></sp><sp><speaker>Θεαίτητος</speaker><p>οὐκοῦν λέγουσί τι;</p></sp><sp><speaker>Ξένος</speaker><p>πρὸς ὅ γε λεκτέον ἡμῖν ὅτι δεόμεθα παρ’ αὐτῶν
<milestone unit="section" n="248d"/>ἔτι πυθέσθαι σαφέστερον εἰ προσομολογοῦσι τὴν μὲν ψυχὴν γιγνώσκειν, τὴν δ’ οὐσίαν γιγνώσκεσθαι.</p></sp><sp><speaker>Θεαίτητος</speaker><p>φασὶ μὴν τοῦτό γε.</p></sp><sp><speaker>Ξένος</speaker><p>τί δέ; τὸ γιγνώσκειν ἢ τὸ γιγνώσκεσθαί φατε ποίημα ἢ πάθος ἢ ἀμφότερον; ἢ τὸ μὲν πάθημα, τὸ δὲ θάτερον; ἢ παντάπασιν οὐδέτερον οὐδετέρου τούτων μεταλαμβάνειν;</p></sp><sp><speaker>Θεαίτητος</speaker><p>δῆλον ὡς οὐδέτερον οὐδετέρου· τἀναντία γὰρ ἂν τοῖς ἔμπροσθεν λέγοιεν.</p></sp><sp><speaker>Ξένος</speaker><p>μανθάνω· τόδε γε, ὡς τὸ γιγνώσκειν εἴπερ ἔσται
<milestone unit="section" n="248e"/>ποιεῖν τι, τὸ γιγνωσκόμενον ἀναγκαῖον αὖ συμβαίνει πάσχειν. τὴν οὐσίαν δὴ κατὰ τὸν λόγον τοῦτον γιγνωσκομένην ὑπὸ τῆς γνώσεως, καθ’ ὅσον γιγνώσκεται, κατὰ τοσοῦτον κινεῖσθαι διὰ τὸ πάσχειν, ὃ δή φαμεν οὐκ ἂν γενέσθαι περὶ τὸ ἠρεμοῦν.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>τί δὲ πρὸς Διός; ὡς ἀληθῶς κίνησιν καὶ ζωὴν καὶ ψυχὴν καὶ φρόνησιν ἦ ῥᾳδίως πεισθησόμεθα τῷ παντελῶς
<milestone unit="page" n="249"/><milestone unit="section" n="249a"/>ὄντι μὴ παρεῖναι, μηδὲ ζῆν αὐτὸ μηδὲ φρονεῖν, ἀλλὰ σεμνὸν καὶ ἅγιον, νοῦν οὐκ ἔχον, ἀκίνητον ἑστὸς εἶναι;</p></sp><sp><speaker>Θεαίτητος</speaker><p>δεινὸν μεντἄν, ὦ ξένε, λόγον συγχωροῖμεν.</p></sp><sp><speaker>Ξένος</speaker><p>ἀλλὰ νοῦν μὲν ἔχειν, ζωὴν δὲ μὴ φῶμεν;</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Ξένος</speaker><p>ἀλλὰ ταῦτα μὲν ἀμφότερα ἐνόντ’ αὐτῷ λέγομεν, οὐ μὴν ἐν ψυχῇ γε φήσομεν αὐτὸ ἔχειν αὐτά;</p></sp><sp><speaker>Θεαίτητος</speaker><p>καὶ τίν’ ἂν ἕτερον ἔχοι τρόπον;</p></sp><sp><speaker>Ξένος</speaker><p>ἀλλὰ δῆτα νοῦν μὲν καὶ ζωὴν καὶ ψυχὴν &amp;lt;ἔχειν&amp;gt;, ἀκίνητον μέντοι τὸ παράπαν ἔμψυχον ὂν ἑστάναι;
<milestone unit="section" n="249b"/></p></sp><sp><speaker>Θεαίτητος</speaker><p>πάντα ἔμοιγε ἄλογα ταῦτ’ εἶναι φαίνεται.</p></sp><sp><speaker>Ξένος</speaker><p>καὶ τὸ κινούμενον δὴ καὶ κίνησιν συγχωρητέον ὡς ὄντα.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>συμβαίνει δ’ οὖν, ὦ Θεαίτητε, ἀκινήτων τε ὄντων νοῦν μηδενὶ περὶ μηδενὸς εἶναι μηδαμοῦ.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>καὶ μὴν ἐὰν αὖ φερόμενα καὶ κινούμενα πάντ’ εἶναι συγχωρῶμεν, καὶ τούτῳ τῷ λόγῳ ταὐτὸν τοῦτο ἐκ τῶν ὄντων ἐξαιρήσομεν.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>τὸ κατὰ ταὐτὰ καὶ ὡσαύτως καὶ περὶ τὸ αὐτὸ δοκεῖ
<milestone unit="section" n="249c"/>σοι χωρὶς στάσεως γενέσθαι ποτ’ ἄν;</p></sp><sp><speaker>Θεαίτητος</speaker><p>οὐδαμῶς.</p></sp><sp><speaker>Ξένος</speaker><p>τί δ’; ἄνευ τούτων νοῦν καθορᾷς ὄντα ἢ γενόμενον ἂν καὶ ὁπουοῦν;</p></sp><sp><speaker>Θεαίτητος</speaker><p>ἥκιστα.</p></sp><sp><speaker>Ξένος</speaker><p>καὶ μὴν πρός γε τοῦτον παντὶ λόγῳ μαχετέον, ὃς ἂν ἐπιστήμην ἢ φρόνησιν ἢ νοῦν ἀφανίζων ἰσχυρίζηται περί τινος ὁπῃοῦν.</p></sp><sp><speaker>Θεαίτητος</speaker><p>σφόδρα γε.</p></sp><sp><speaker>Ξένος</speaker><p>τῷ δὴ φιλοσόφῳ καὶ ταῦτα μάλιστα τιμῶντι πᾶσα, ὡς ἔοικεν, ἀνάγκη διὰ ταῦτα μήτε τῶν ἓν ἢ καὶ τὰ πολλὰ
<milestone unit="section" n="249d"/>εἴδη λεγόντων τὸ πᾶν ἑστηκὸς ἀποδέχεσθαι, τῶν τε αὖ πανταχῇ τὸ ὂν κινούντων μηδὲ τὸ παράπαν ἀκούειν, ἀλλὰ κατὰ τὴν τῶν παίδων εὐχήν, ὅσα ἀκίνητα καὶ κεκινημένα, τὸ ὄν τε καὶ τὸ πᾶν συναμφότερα λέγειν.</p></sp><sp><speaker>Θεαίτητος</speaker><p>ἀληθέστατα.</p></sp><sp><speaker>Ξένος</speaker><p>τί οὖν; ἆρ’ οὐκ ἐπιεικῶς ἤδη φαινόμεθα περιειληφέναι τῷ λόγῳ τὸ ὄν;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>βαβαὶ &dagger;μέντ’ ἂν ἄρα,&dagger; ὦ Θεαίτητε, ὥς μοι δοκοῦμεν νῦν αὐτοῦ γνώσεσθαι πέρι τὴν ἀπορίαν τῆς σκέψεως.
<milestone unit="section" n="249e"/></p></sp><sp><speaker>Θεαίτητος</speaker><p>πῶς αὖ καὶ τί τοῦτ’ εἴρηκας;</p></sp><sp><speaker>Ξένος</speaker><p>ὦ μακάριε, οὐκ ἐννοεῖς ὅτι νῦν ἐσμεν ἐν ἀγνοίᾳ τῇ πλείστῃ περὶ αὐτοῦ, φαινόμεθα δέ τι λέγειν ἡμῖν αὐτοῖς;</p></sp><sp><speaker>Θεαίτητος</speaker><p>ἐμοὶ γοῦν· ὅπῃ δ’ αὖ λελήθαμεν οὕτως ἔχοντες, οὐ πάνυ συνίημι.</p></sp><sp><speaker>Ξένος</speaker><p>σκόπει δὴ σαφέστερον εἰ τὰ νῦν συνομολογοῦντες
<milestone unit="page" n="250"/><milestone unit="section" n="250a"/>δικαίως ἂν ἐπερωτηθεῖμεν ἅπερ αὐτοὶ τότε ἠρωτῶμεν τοὺς λέγοντας εἶναι τὸ πᾶν θερμὸν καὶ ψυχρόν.</p></sp><sp><speaker>Θεαίτητος</speaker><p>ποῖα; ὑπόμνησόν με.</p></sp><sp><speaker>Ξένος</speaker><p>πάνυ μὲν οὖν· καὶ πειράσομαί γε δρᾶν τοῦτο ἐρωτῶν σὲ καθάπερ ἐκείνους τότε, ἵνα ἅμα τι καὶ προί̈ωμεν.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>εἶεν δή, κίνησιν καὶ στάσιν ἆρ’ οὐκ ἐναντιώτατα λέγεις ἀλλήλοις;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>καὶ μὴν εἶναί γε ὁμοίως φῂς ἀμφότερα αὐτὰ καὶ ἑκάτερον;
<milestone unit="section" n="250b"/></p></sp><sp><speaker>Θεαίτητος</speaker><p>φημὶ γὰρ οὖν.</p></sp><sp><speaker>Ξένος</speaker><p>ἆρα κινεῖσθαι λέγων ἀμφότερα καὶ ἑκάτερον, ὅταν εἶναι συγχωρῇς;</p></sp><sp><speaker>Θεαίτητος</speaker><p>οὐδαμῶς.</p></sp><sp><speaker>Ξένος</speaker><p>ἀλλ’ ἑστάναι σημαίνεις λέγων αὐτὰ ἀμφότερα εἶναι;</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Ξένος</speaker><p>τρίτον ἄρα τι παρὰ ταῦτα τὸ ὂν ἐν τῇ ψυχῇ τιθείς, ὡς ὑπ’ ἐκείνου τήν τε στάσιν καὶ τὴν κίνησιν περιεχομένην, συλλαβὼν καὶ ἀπιδὼν αὐτῶν πρὸς τὴν τῆς οὐσίας κοινωνίαν, οὕτως εἶναι προσεῖπας ἀμφότερα;
<milestone unit="section" n="250c"/></p></sp><sp><speaker>Θεαίτητος</speaker><p>κινδυνεύομεν ὡς ἀληθῶς τρίτον ἀπομαντεύεσθαί τι τὸ ὄν, ὅταν κίνησιν καὶ στάσιν εἶναι λέγωμεν.</p></sp><sp><speaker>Ξένος</speaker><p>οὐκ ἄρα κίνησις καὶ στάσις ἐστὶ συναμφότερον τὸ ὂν ἀλλ’ ἕτερον δή τι τούτων.</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Ξένος</speaker><p>κατὰ τὴν αὑτοῦ φύσιν ἄρα τὸ ὂν οὔτε ἕστηκεν οὔτε κινεῖται.</p></sp><sp><speaker>Θεαίτητος</speaker><p>σχεδόν.</p></sp><sp><speaker>Ξένος</speaker><p>ποῖ δὴ χρὴ τὴν διάνοιαν ἔτι τρέπειν τὸν βουλόμενον ἐναργές τι περὶ αὐτοῦ παρ’ ἑαυτῷ βεβαιώσασθαι;</p></sp><sp><speaker>Θεαίτητος</speaker><p>ποῖ γάρ;</p></sp><sp><speaker>Ξένος</speaker><p>οἶμαι μὲν οὐδαμόσε ἔτι ῥᾴδιον. εἰ γάρ τι μὴ
<milestone unit="section" n="250d"/>κινεῖται, πῶς οὐχ ἕστηκεν; ἢ τὸ μηδαμῶς ἑστὸς πῶς οὐκ αὖ κινεῖται; τὸ δὲ ὂν ἡμῖν νῦν ἐκτὸς τούτων ἀμφοτέρων ἀναπέφανται. ἦ δυνατὸν οὖν τοῦτο;</p></sp><sp><speaker>Θεαίτητος</speaker><p>πάντων μὲν οὖν ἀδυνατώτατον.</p></sp><sp><speaker>Ξένος</speaker><p>τόδε τοίνυν μνησθῆναι δίκαιον ἐπὶ τούτοις.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ὅτι τοῦ μὴ ὄντος ἐρωτηθέντες τοὔνομα ἐφ’ ὅτι ποτὲ δεῖ φέρειν, πάσῃ συνεσχόμεθα ἀπορίᾳ. μέμνησαι;</p></sp><sp><speaker>Θεαίτητος</speaker><p>πῶς γὰρ οὔ;
<milestone unit="section" n="250e"/></p></sp><sp><speaker>Ξένος</speaker><p>μῶν οὖν ἐν ἐλάττονί τινι νῦν ἐσμεν ἀπορίᾳ περὶ τὸ ὄν;</p></sp><sp><speaker>Θεαίτητος</speaker><p>ἐμοὶ μέν, ὦ ξένε, εἰ δυνατὸν εἰπεῖν, ἐν πλείονι φαινόμεθα.</p></sp><sp><speaker>Ξένος</speaker><p>τοῦτο μὲν τοίνυν ἐνταῦθα κείσθω διηπορημένον· ἐπειδὴ δὲ ἐξ ἴσου τό τε ὂν καὶ τὸ μὴ ὂν ἀπορίας μετειλήφατον, νῦν ἐλπὶς ἤδη καθάπερ ἂν αὐτῶν θάτερον εἴτε ἀμυδρότερον εἴτε σαφέστερον ἀναφαίνηται, καὶ θάτερον οὕτως
<milestone unit="page" n="251"/><milestone unit="section" n="251a"/>ἀναφαίνεσθαι· καὶ ἐὰν αὖ μηδέτερον ἰδεῖν δυνώμεθα, τὸν γοῦν λόγον ὅπῃπερ ἂν οἷοί τε ὦμεν εὐπρεπέστατα διωσόμεθα οὕτως ἀμφοῖν ἅμα.</p></sp><sp><speaker>Θεαίτητος</speaker><p>καλῶς.</p></sp><sp><speaker>Ξένος</speaker><p>λέγωμεν δὴ καθ’ ὅντινά ποτε τρόπον πολλοῖς ὀνόμασι ταὐτὸν τοῦτο ἑκάστοτε προσαγορεύομεν.</p></sp><sp><speaker>Θεαίτητος</speaker><p>οἷον δὴ τί; παράδειγμα εἰπέ.</p></sp><sp><speaker>Ξένος</speaker><p>λέγομεν ἄνθρωπον δήπου πόλλ’ ἄττα ἐπονομάζοντες, τά τε χρώματα ἐπιφέροντες αὐτῷ καὶ τὰ σχήματα καὶ μεγέθη καὶ κακίας καὶ ἀρετάς, ἐν οἷς πᾶσι καὶ ἑτέροις μυρίοις οὐ μόνον
<milestone unit="section" n="251b"/>ἄνθρωπον αὐτὸν εἶναί φαμεν, ἀλλὰ καὶ ἀγαθὸν καὶ ἕτερα ἄπειρα, καὶ τἆλλα δὴ κατὰ τὸν αὐτὸν λόγον οὕτως ἓν ἕκαστον ὑποθέμενοι πάλιν αὐτὸ πολλὰ καὶ πολλοῖς ὀνόμασι λέγομεν.</p></sp><sp><speaker>Θεαίτητος</speaker><p>ἀληθῆ λέγεις.</p></sp><sp><speaker>Ξένος</speaker><p>ὅθεν γε οἶμαι τοῖς τε νέοις καὶ τῶν γερόντων τοῖς ὀψιμαθέσι θοίνην παρεσκευάκαμεν· εὐθὺς γὰρ ἀντιλαβέσθαι παντὶ πρόχειρον ὡς ἀδύνατον τά τε πολλὰ ἓν καὶ τὸ ἓν πολλὰ εἶναι, καὶ δήπου χαίρουσιν οὐκ ἐῶντες ἀγαθὸν λέγειν
<milestone unit="section" n="251c"/>ἄνθρωπον, ἀλλὰ τὸ μὲν ἀγαθὸν ἀγαθόν, τὸν δὲ ἄνθρωπον ἄνθρωπον. ἐντυγχάνεις γάρ, ὦ Θεαίτητε, ὡς ἐγᾦμαι, πολλάκις τὰ τοιαῦτα ἐσπουδακόσιν, ἐνίοτε πρεσβυτέροις ἀνθρώποις, καὶ ὑπὸ πενίας τῆς περὶ φρόνησιν κτήσεως τὰ τοιαῦτα τεθαυμακόσι, καὶ δή τι καὶ πάσσοφον οἰομένοις τοῦτο αὐτὸ ἀνηυρηκέναι.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>ἵνα τοίνυν πρὸς ἅπαντας ἡμῖν ὁ λόγος ᾖ τοὺς
<milestone unit="section" n="251d"/>πώποτε περὶ οὐσίας καὶ ὁτιοῦν διαλεχθέντας, ἔστω καὶ πρὸς τούτους καὶ πρὸς τοὺς ἄλλους, ὅσοις ἔμπροσθεν διειλέγμεθα, τὰ νῦν ὡς ἐν ἐρωτήσει λεχθησόμενα.</p></sp><sp><speaker>Θεαίτητος</speaker><p>τὰ ποῖα δή;</p></sp><sp><speaker>Ξένος</speaker><p>πότερον μήτε τὴν οὐσίαν κινήσει καὶ στάσει προσάπτωμεν μήτε ἄλλο ἄλλῳ μηδὲν μηδενί, ἀλλ’ ὡς ἄμεικτα ὄντα καὶ ἀδύνατον μεταλαμβάνειν ἀλλήλων οὕτως αὐτὰ ἐν τοῖς παρ’ ἡμῖν λόγοις τιθῶμεν; ἢ πάντα εἰς ταὐτὸν συναγάγωμεν ὡς δυνατὰ ἐπικοινωνεῖν ἀλλήλοις; ἢ τὰ μέν, τὰ δὲ μή; τούτων,
<milestone unit="section" n="251e"/>ὦ Θεαίτητε, τί ποτ’ ἂν αὐτοὺς προαιρεῖσθαι φήσομεν;</p></sp><sp><speaker>Θεαίτητος</speaker><p>ἐγὼ μὲν ὑπὲρ αὐτῶν οὐδὲν ἔχω πρὸς ταῦτα ἀποκρίνασθαι.</p></sp><sp><speaker>Ξένος</speaker><p>τί οὖν οὐ καθ’ ἓν ἀποκρινόμενος ἐφ’ ἑκάστου τὰ συμβαίνοντα ἐσκέψω;</p></sp><sp><speaker>Θεαίτητος</speaker><p>καλῶς λέγεις.</p></sp><sp><speaker>Ξένος</speaker><p>καὶ τιθῶμέν γε αὐτοὺς λέγειν, εἰ βούλει, πρῶτον μηδενὶ μηδὲν μηδεμίαν δύναμιν ἔχειν κοινωνίας εἰς μηδέν. οὐκοῦν κίνησίς τε καὶ στάσις οὐδαμῇ μεθέξετον οὐσίας;
<milestone unit="page" n="252"/><milestone unit="section" n="252a"/></p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Ξένος</speaker><p>τί δέ; ἔσται πότερον αὐτῶν οὐσίας μὴ προσκοινωνοῦν;</p></sp><sp><speaker>Θεαίτητος</speaker><p>οὐκ ἔσται.</p></sp><sp><speaker>Ξένος</speaker><p>ταχὺ δὴ ταύτῃ γε τῇ συνομολογίᾳ πάντα ἀνάστατα γέγονεν, ὡς ἔοικεν, ἅμα τε τῶν τὸ πᾶν κινούντων καὶ τῶν ὡς ἓν ἱστάντων καὶ ὅσοι κατ’ εἴδη τὰ ὄντα κατὰ ταὐτὰ ὡσαύτως ἔχοντα εἶναί φασιν ἀεί· πάντες γὰρ οὗτοι τό γε εἶναι προσάπτουσιν, οἱ μὲν ὄντως κινεῖσθαι λέγοντες, οἱ δὲ ὄντως ἑστηκότ’ εἶναι.</p></sp><sp><speaker>Θεαίτητος</speaker><p>κομιδῇ μὲν οὖν.
<milestone unit="section" n="252b"/></p></sp><sp><speaker>Ξένος</speaker><p>καὶ μὴν καὶ ὅσοι τοτὲ μὲν συντιθέασι τὰ πάντα, τοτὲ δὲ διαιροῦσιν, εἴτε εἰς ἓν καὶ ἐξ ἑνὸς ἄπειρα εἴτε εἰς πέρας ἔχοντα στοιχεῖα διαιρούμενοι καὶ ἐκ τούτων συντιθέντες, ὁμοίως μὲν ἐὰν ἐν μέρει τοῦτο τιθῶσι γιγνόμενον, ὁμοίως δὲ καὶ ἐὰν ἀεί, κατὰ πάντα ταῦτα λέγοιεν ἂν οὐδέν, εἴπερ μηδεμία ἔστι σύμμειξις.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>ἔτι τοίνυν ἂν αὐτοὶ πάντων καταγελαστότατα μετίοιεν τὸν λόγον οἱ μηδὲν ἐῶντες κοινωνίᾳ παθήματος ἑτέρου θάτερον προσαγορεύειν.
<milestone unit="section" n="252c"/></p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>τῷ τε &ldquo;<term>ei)=nai/</term>&rdquo; που περὶ πάντα ἀναγκάζονται χρῆσθαι καὶ τῷ &ldquo;<term>xwri\s</term>&rdquo; καὶ τῷ &ldquo;<term>tw=n a)/llwn</term>&rdquo; καὶ τῷ &ldquo;<term>kaq' au(to\</term>&rdquo; καὶ μυρίοις ἑτέροις, ὧν ἀκρατεῖς ὄντες εἴργεσθαι καὶ μὴ συνάπτειν ἐν τοῖς λόγοις οὐκ ἄλλων δέονται τῶν ἐξελεγξόντων, ἀλλὰ τὸ λεγόμενον οἴκοθεν τὸν πολέμιον καὶ ἐναντιωσόμενον ἔχοντες, ἐντὸς ὑποφθεγγόμενον ὥσπερ τὸν ἄτοπον Εὐρυκλέα περιφέροντες ἀεὶ πορεύονται.
<milestone unit="section" n="252d"/></p></sp><sp><speaker>Θεαίτητος</speaker><p>κομιδῇ λέγεις ὅμοιόν τε καὶ ἀληθές.</p></sp><sp><speaker>Ξένος</speaker><p>τί δ’, ἂν πάντα ἀλλήλοις ἐῶμεν δύναμιν ἔχειν ἐπικοινωνίας;</p></sp><sp><speaker>Θεαίτητος</speaker><p>τοῦτο μὲν οἷός τε κἀγὼ διαλύειν.</p></sp><sp><speaker>Ξένος</speaker><p>πῶς;</p></sp><sp><speaker>Θεαίτητος</speaker><p>ὅτι κίνησίς τε αὐτὴ παντάπασιν ἵσταιτ’ ἂν καὶ στάσις αὖ πάλιν αὐτὴ κινοῖτο, εἴπερ ἐπιγιγνοίσθην ἐπ’ ἀλλήλοιν.</p></sp><sp><speaker>Ξένος</speaker><p>ἀλλὰ μὴν τοῦτό γέ που ταῖς μεγίσταις ἀνάγκαις ἀδύνατον, κίνησίν τε ἵστασθαι καὶ στάσιν κινεῖσθαι;</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τὸ τρίτον δὴ μόνον λοιπόν.</p></sp><sp><speaker>Θεαίτητος</speaker><p>ναί.
<milestone unit="section" n="252e"/></p></sp><sp><speaker>Ξένος</speaker><p>καὶ μὴν ἕν γέ τι τούτων ἀναγκαῖον, ἢ πάντα ἢ μηδὲν ἢ τὰ μὲν ἐθέλειν, τὰ δὲ μὴ συμμείγνυσθαι.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>καὶ μὴν τά γε δύο ἀδύνατον ηὑρέθη.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>πᾶς ἄρα ὁ βουλόμενος ὀρθῶς ἀποκρίνεσθαι τὸ λοιπὸν τῶν τριῶν θήσει.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>ὅτε δὴ τὰ μὲν ἐθέλει τοῦτο δρᾶν, τὰ δ’ οὔ, σχεδὸν
<milestone unit="page" n="253"/><milestone unit="section" n="253a"/>οἷον τὰ γράμματα πεπονθότ’ ἂν εἴη. καὶ γὰρ ἐκείνων τὰ μὲν ἀναρμοστεῖ που πρὸς ἄλληλα, τὰ δὲ συναρμόττει.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τὰ δέ γε φωνήεντα διαφερόντως τῶν ἄλλων οἷον δεσμὸς διὰ πάντων κεχώρηκεν, ὥστε ἄνευ τινὸς αὐτῶν ἀδύνατον ἁρμόττειν καὶ τῶν ἄλλων ἕτερον ἑτέρῳ.</p></sp><sp><speaker>Θεαίτητος</speaker><p>καὶ μάλα γε.</p></sp><sp><speaker>Ξένος</speaker><p>πᾶς οὖν οἶδεν ὁποῖα ὁποίοις δυνατὰ κοινωνεῖν, ἢ τέχνης δεῖ τῷ μέλλοντι δρᾶν ἱκανῶς αὐτό;</p></sp><sp><speaker>Θεαίτητος</speaker><p>τέχνης.</p></sp><sp><speaker>Ξένος</speaker><p>ποίας;</p></sp><sp><speaker>Θεαίτητος</speaker><p>τῆς γραμματικῆς.
<milestone unit="section" n="253b"/></p></sp><sp><speaker>Ξένος</speaker><p>τί δέ; περὶ τοὺς τῶν ὀξέων καὶ βαρέων φθόγγους ἆρ’ οὐχ οὕτως; ὁ μὲν τοὺς συγκεραννυμένους τε καὶ μὴ τέχνην ἔχων γιγνώσκειν μουσικός, ὁ δὲ μὴ συνιεὶς ἄμουσος;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>καὶ κατὰ τῶν ἄλλων δὴ τεχνῶν καὶ ἀτεχνιῶν τοιαῦτα εὑρήσομεν ἕτερα.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τί δ’; ἐπειδὴ καὶ τὰ γένη πρὸς ἄλληλα κατὰ ταὐτὰ μείξεως ἔχειν ὡμολογήκαμεν, ἆρ’ οὐ μετ’ ἐπιστήμης τινὸς ἀναγκαῖον διὰ τῶν λόγων πορεύεσθαι τὸν ὀρθῶς μέλλοντα δείξειν ποῖα ποίοις συμφωνεῖ τῶν γενῶν καὶ ποῖα ἄλληλα
<milestone unit="section" n="253c"/>οὐ δέχεται; καὶ δὴ καὶ διὰ πάντων εἰ συνέχοντ’ ἄττ’ αὔτ’ ἐστιν, ὥστε συμμείγνυσθαι δυνατὰ εἶναι, καὶ πάλιν ἐν ταῖς διαιρέσεσιν, εἰ δι’ ὅλων ἕτερα τῆς διαιρέσεως αἴτια;</p></sp><sp><speaker>Θεαίτητος</speaker><p>πῶς γὰρ οὐκ ἐπιστήμης δεῖ, καὶ σχεδόν γε ἴσως τῆς μεγίστης;</p></sp><sp><speaker>Ξένος</speaker><p>τίν’ οὖν αὖ &lsqb;νῦν&rsqb; προσεροῦμεν, ὦ Θεαίτητε, ταύτην; ἢ πρὸς Διὸς ἐλάθομεν εἰς τὴν τῶν ἐλευθέρων ἐμπεσόντες ἐπιστήμην, καὶ κινδυνεύομεν ζητοῦντες τὸν σοφιστὴν πρότερον ἀνηυρηκέναι τὸν φιλόσοφον;</p></sp><sp><speaker>Θεαίτητος</speaker><p>πῶς λέγεις;
<milestone unit="section" n="253d"/></p></sp><sp><speaker>Ξένος</speaker><p>τὸ κατὰ γένη διαιρεῖσθαι καὶ μήτε ταὐτὸν εἶδος ἕτερον ἡγήσασθαι μήτε ἕτερον ὂν ταὐτὸν μῶν οὐ τῆς διαλεκτικῆς φήσομεν ἐπιστήμης εἶναι;</p></sp><sp><speaker>Θεαίτητος</speaker><p>ναί, φήσομεν.</p></sp><sp><speaker>Ξένος</speaker><p>οὐκοῦν ὅ γε τοῦτο δυνατὸς δρᾶν μίαν ἰδέαν διὰ πολλῶν, ἑνὸς ἑκάστου κειμένου χωρίς, πάντῃ διατεταμένην ἱκανῶς διαισθάνεται, καὶ πολλὰς ἑτέρας ἀλλήλων ὑπὸ μιᾶς ἔξωθεν περιεχομένας, καὶ μίαν αὖ δι’ ὅλων πολλῶν ἐν ἑνὶ συνημμένην, καὶ πολλὰς χωρὶς πάντῃ διωρισμένας· τοῦτο δ’
<milestone unit="section" n="253e"/>ἔστιν, ᾗ τε κοινωνεῖν ἕκαστα δύναται καὶ ὅπῃ μή, διακρίνειν κατὰ γένος ἐπίστασθαι.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Ξένος</speaker><p>ἀλλὰ μὴν τό γε διαλεκτικὸν οὐκ ἄλλῳ δώσεις, ὡς ἐγᾦμαι, πλὴν τῷ καθαρῶς τε καὶ δικαίως φιλοσοφοῦντι.</p></sp><sp><speaker>Θεαίτητος</speaker><p>πῶς γὰρ ἂν ἄλλῳ δοίη τις;</p></sp><sp><speaker>Ξένος</speaker><p>τὸν μὲν δὴ φιλόσοφον ἐν τοιούτῳ τινὶ τόπῳ καὶ νῦν καὶ ἔπειτα ἀνευρήσομεν ἐὰν ζητῶμεν, ἰδεῖν μὲν χαλεπὸν
<milestone unit="page" n="254"/><milestone unit="section" n="254a"/>ἐναργῶς καὶ τοῦτον, ἕτερον μὴν τρόπον ἥ τε τοῦ σοφιστοῦ χαλεπότης ἥ τε τούτου.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>ὁ μὲν ἀποδιδράσκων εἰς τὴν τοῦ μὴ ὄντος σκοτεινότητα, τριβῇ προσαπτόμενος αὐτῆς, διὰ τὸ σκοτεινὸν τοῦ τόπου κατανοῆσαι χαλεπός· ἦ γάρ;</p></sp><sp><speaker>Θεαίτητος</speaker><p>ἔοικεν.</p></sp><sp><speaker>Ξένος</speaker><p>ὁ δέ γε φιλόσοφος, τῇ τοῦ ὄντος ἀεὶ διὰ λογισμῶν προσκείμενος ἰδέᾳ, διὰ τὸ λαμπρὸν αὖ τῆς χώρας οὐδαμῶς εὐπετὴς ὀφθῆναι· τὰ γὰρ τῆς τῶν πολλῶν ψυχῆς ὄμματα
<milestone unit="section" n="254b"/>καρτερεῖν πρὸς τὸ θεῖον ἀφορῶντα ἀδύνατα.</p></sp><sp><speaker>Θεαίτητος</speaker><p>καὶ ταῦτα εἰκὸς οὐχ ἧττον ἐκείνων οὕτως ἔχειν.</p></sp><sp><speaker>Ξένος</speaker><p>οὐκοῦν περὶ μὲν τούτου καὶ τάχα ἐπισκεψόμεθα σαφέστερον, ἂν ἔτι βουλομένοις ἡμῖν ᾖ· περὶ δὲ τοῦ σοφιστοῦ που δῆλον ὡς οὐκ ἀνετέον πρὶν ἂν ἱκανῶς αὐτὸν θεασώμεθα.</p></sp><sp><speaker>Θεαίτητος</speaker><p>καλῶς εἶπες.</p></sp><sp><speaker>Ξένος</speaker><p>ὅτ’ οὖν δὴ τὰ μὲν ἡμῖν τῶν γενῶν ὡμολόγηται κοινωνεῖν ἐθέλειν ἀλλήλοις, τὰ δὲ μή, καὶ τὰ μὲν ἐπ’ ὀλίγον, τὰ δ’ ἐπὶ πολλά, τὰ δὲ καὶ διὰ πάντων οὐδὲν κωλύειν τοῖς
<milestone unit="section" n="254c"/>πᾶσι κεκοινωνηκέναι, τὸ δὴ μετὰ τοῦτο συνεπισπώμεθα τῷ λόγῳ τῇδε σκοποῦντες, μὴ περὶ πάντων τῶν εἰδῶν, ἵνα μὴ ταραττώμεθα ἐν πολλοῖς, ἀλλὰ προελόμενοι τῶν μεγίστων λεγομένων ἄττα, πρῶτον μὲν ποῖα ἕκαστά ἐστιν, ἔπειτα κοινωνίας ἀλλήλων πῶς ἔχει δυνάμεως, ἵνα τό τε ὂν καὶ μὴ ὂν εἰ μὴ πάσῃ σαφηνείᾳ δυνάμεθα λαβεῖν, ἀλλ’ οὖν λόγου γε ἐνδεεῖς μηδὲν γιγνώμεθα περὶ αὐτῶν, καθ’ ὅσον ὁ τρόπος ἐνδέχεται τῆς νῦν σκέψεως, ἐὰν ἄρα ἡμῖν πῃ
<milestone unit="section" n="254d"/>παρεικάθῃ τὸ μὴ ὂν λέγουσιν ὡς ἔστιν ὄντως μὴ ὂν ἀθῴοις ἀπαλλάττειν.</p></sp><sp><speaker>Θεαίτητος</speaker><p>οὐκοῦν χρή.</p></sp><sp><speaker>Ξένος</speaker><p>μέγιστα μὴν τῶν γενῶν ἃ νυνδὴ διῇμεν τό τε ὂν αὐτὸ καὶ στάσις καὶ κίνησις.</p></sp><sp><speaker>Θεαίτητος</speaker><p>πολύ γε.</p></sp><sp><speaker>Ξένος</speaker><p>καὶ μὴν τώ γε δύο φαμὲν αὐτοῖν ἀμείκτω πρὸς ἀλλήλω.</p></sp><sp><speaker>Θεαίτητος</speaker><p>σφόδρα γε.</p></sp><sp><speaker>Ξένος</speaker><p>τὸ δέ γε ὂν μεικτὸν ἀμφοῖν· ἐστὸν γὰρ ἄμφω που.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τρία δὴ γίγνεται ταῦτα.</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>οὐκοῦν αὐτῶν ἕκαστον τοῖν μὲν δυοῖν ἕτερόν ἐστιν, αὐτὸ δ’ ἑαυτῷ ταὐτόν.
<milestone unit="section" n="254e"/></p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>τί ποτ’ αὖ νῦν οὕτως εἰρήκαμεν τό τε ταὐτὸν καὶ θάτερον; πότερα δύο γένη τινὲ αὐτώ, τῶν μὲν τριῶν ἄλλω, συμμειγνυμένω μὴν ἐκείνοις ἐξ ἀνάγκης ἀεί, καὶ περὶ πέντε ἀλλ’ οὐ περὶ τριῶν ὡς ὄντων αὐτῶν σκεπτέον, ἢ τό τε ταὐτὸν
<milestone unit="page" n="255"/><milestone unit="section" n="255a"/>τοῦτο καὶ θάτερον ὡς ἐκείνων τι προσαγορεύοντες λανθάνομεν ἡμᾶς αὐτούς;</p></sp><sp><speaker>Θεαίτητος</speaker><p>ἴσως.</p></sp><sp><speaker>Ξένος</speaker><p>ἀλλ’ οὔ τι μὴν κίνησίς γε καὶ στάσις οὔθ’ ἕτερον οὔτε ταὐτόν ἐστι.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>ὅτιπερ ἂν κοινῇ προσείπωμεν κίνησιν καὶ στάσιν, τοῦτο οὐδέτερον αὐτοῖν οἷόν τε εἶναι.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>κίνησίς τε στήσεται καὶ στάσις αὖ κινηθήσεται· περὶ γὰρ ἀμφότερα θάτερον ὁποτερονοῦν γιγνόμενον αὐτοῖν ἀναγκάσει μεταβάλλειν αὖ θάτερον ἐπὶ τοὐναντίον τῆς αὑτοῦ
<milestone unit="section" n="255b"/>φύσεως, ἅτε μετασχὸν τοῦ ἐναντίου.</p></sp><sp><speaker>Θεαίτητος</speaker><p>κομιδῇ γε.</p></sp><sp><speaker>Ξένος</speaker><p>μετέχετον μὴν ἄμφω ταὐτοῦ καὶ θατέρου.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>μὴ τοίνυν λέγωμεν κίνησίν γ’ εἶναι ταὐτὸν ἢ θάτερον, μηδ’ αὖ στάσιν.</p></sp><sp><speaker>Θεαίτητος</speaker><p>μὴ γάρ.</p></sp><sp><speaker>Ξένος</speaker><p>ἀλλ’ ἆρα τὸ ὂν καὶ τὸ ταὐτὸν ὡς ἕν τι διανοητέον ἡμῖν;</p></sp><sp><speaker>Θεαίτητος</speaker><p>ἴσως.</p></sp><sp><speaker>Ξένος</speaker><p>ἀλλ’ εἰ τὸ ὂν καὶ τὸ ταὐτὸν μηδὲν διάφορον σημαίνετον, κίνησιν αὖ πάλιν καὶ στάσιν ἀμφότερα εἶναι λέγοντες
<milestone unit="section" n="255c"/>ἀμφότερα οὕτως αὐτὰ ταὐτὸν ὡς ὄντα προσεροῦμεν.</p></sp><sp><speaker>Θεαίτητος</speaker><p>ἀλλὰ μὴν τοῦτό γε ἀδύνατον.</p></sp><sp><speaker>Ξένος</speaker><p>ἀδύνατον ἄρα ταὐτὸν καὶ τὸ ὂν ἓν εἶναι.</p></sp><sp><speaker>Θεαίτητος</speaker><p>σχεδόν.</p></sp><sp><speaker>Ξένος</speaker><p>τέταρτον δὴ πρὸς τοῖς τρισὶν εἴδεσιν τὸ ταὐτὸν τιθῶμεν;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>τί δέ; τὸ θάτερον ἆρα ἡμῖν λεκτέον πέμπτον; ἢ τοῦτο καὶ τὸ ὂν ὡς δύ’ ἄττα ὀνόματα ἐφ’ ἑνὶ γένει διανοεῖσθαι δεῖ;</p></sp><sp><speaker>Θεαίτητος</speaker><p>τάχ’ ἄν.</p></sp><sp><speaker>Ξένος</speaker><p>ἀλλ’ οἶμαί σε συγχωρεῖν τῶν ὄντων τὰ μὲν αὐτὰ καθ’ αὑτά, τὰ δὲ πρὸς ἄλλα ἀεὶ λέγεσθαι.</p></sp><sp><speaker>Θεαίτητος</speaker><p>τί δ’ οὔ;
<milestone unit="section" n="255d"/></p></sp><sp><speaker>Ξένος</speaker><p>τὸ δέ γ’ ἕτερον ἀεὶ πρὸς ἕτερον· ἦ γάρ;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>οὐκ ἄν, εἴ γε τὸ ὂν καὶ τὸ θάτερον μὴ πάμπολυ διεφερέτην· ἀλλ’ εἴπερ θάτερον ἀμφοῖν μετεῖχε τοῖν εἰδοῖν ὥσπερ τὸ ὄν, ἦν ἄν ποτέ τι καὶ τῶν ἑτέρων ἕτερον οὐ πρὸς ἕτερον· νῦν δὲ ἀτεχνῶς ἡμῖν ὅτιπερ ἂν ἕτερον ᾖ, συμβέβηκεν ἐξ ἀνάγκης ἑτέρου τοῦτο ὅπερ ἐστὶν εἶναι.</p></sp><sp><speaker>Θεαίτητος</speaker><p>λέγεις καθάπερ ἔχει.</p></sp><sp><speaker>Ξένος</speaker><p>πέμπτον δὴ τὴν θατέρου φύσιν λεκτέον ἐν τοῖς
<milestone unit="section" n="255e"/>εἴδεσιν οὖσαν, ἐν οἷς προαιρούμεθα.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ διὰ πάντων γε αὐτὴν αὐτῶν φήσομεν εἶναι διεληλυθυῖαν· ἓν ἕκαστον γὰρ ἕτερον εἶναι τῶν ἄλλων οὐ διὰ τὴν αὑτοῦ φύσιν, ἀλλὰ διὰ τὸ μετέχειν τῆς ἰδέας τῆς θατέρου.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>ὧδε δὴ λέγωμεν ἐπὶ τῶν πέντε καθ’ ἓν ἀναλαμβάνοντες.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>πρῶτον μὲν κίνησιν, ὡς ἔστι παντάπασιν ἕτερον στάσεως. ἢ πῶς λέγομεν;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>οὐ στάσις ἄρ’ ἐστίν.</p></sp><sp><speaker>Θεαίτητος</speaker><p>οὐδαμῶς.
<milestone unit="page" n="256"/><milestone unit="section" n="256a"/></p></sp><sp><speaker>Ξένος</speaker><p>ἔστι δέ γε διὰ τὸ μετέχειν τοῦ ὄντος.</p></sp><sp><speaker>Θεαίτητος</speaker><p>ἔστιν.</p></sp><sp><speaker>Ξένος</speaker><p>αὖθις δὴ πάλιν ἡ κίνησις ἕτερον ταὐτοῦ ἐστιν.</p></sp><sp><speaker>Θεαίτητος</speaker><p>σχεδόν.</p></sp><sp><speaker>Ξένος</speaker><p>οὐ ταὐτὸν ἄρα ἐστίν.</p></sp><sp><speaker>Θεαίτητος</speaker><p>οὐ γὰρ οὖν.</p></sp><sp><speaker>Ξένος</speaker><p>ἀλλὰ μὴν αὕτη γ’ ἦν ταὐτὸν διὰ τὸ μετέχειν αὖ πάντ’ αὐτοῦ.</p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Ξένος</speaker><p>τὴν κίνησιν δὴ ταὐτόν τ’ εἶναι καὶ μὴ ταὐτὸν ὁμολογητέον καὶ οὐ δυσχεραντέον. οὐ γὰρ ὅταν εἴπωμεν αὐτὴν ταὐτὸν καὶ μὴ ταὐτόν, ὁμοίως εἰρήκαμεν, ἀλλ’ ὁπόταν μὲν
<milestone unit="section" n="256b"/>ταὐτόν, διὰ τὴν μέθεξιν ταὐτοῦ πρὸς ἑαυτὴν οὕτω λέγομεν, ὅταν δὲ μὴ ταὐτόν, διὰ τὴν κοινωνίαν αὖ θατέρου, δι’ ἣν ἀποχωριζομένη ταὐτοῦ γέγονεν οὐκ ἐκεῖνο ἀλλ’ ἕτερον, ὥστε ὀρθῶς αὖ λέγεται πάλιν οὐ ταὐτόν.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν κἂν εἴ πῃ μετελάμβανεν αὐτὴ κίνησις στάσεως, οὐδὲν ἂν ἄτοπον ἦν στάσιμον αὐτὴν προσαγορεύειν;</p></sp><sp><speaker>Θεαίτητος</speaker><p>ὀρθότατά γε, εἴπερ τῶν γενῶν συγχωρησόμεθα τὰ μὲν ἀλλήλοις ἐθέλειν μείγνυσθαι, τὰ δὲ μή.
<milestone unit="section" n="256c"/></p></sp><sp><speaker>Ξένος</speaker><p>καὶ μὴν ἐπί γε τὴν τούτου πρότερον ἀπόδειξιν ἢ τῶν νῦν ἀφικόμεθα, ἐλέγχοντες ὡς ἔστι κατὰ φύσιν ταύτῃ.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>λέγωμεν δὴ πάλιν· ἡ κίνησίς ἐστιν ἕτερον τοῦ ἑτέρου, καθάπερ ταὐτοῦ τε ἦν ἄλλο καὶ τῆς στάσεως;</p></sp><sp><speaker>Θεαίτητος</speaker><p>ἀναγκαῖον.</p></sp><sp><speaker>Ξένος</speaker><p>οὐχ ἕτερον ἄρ’ ἐστί πῃ καὶ ἕτερον κατὰ τὸν νυνδὴ λόγον.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Ξένος</speaker><p>τί οὖν δὴ τὸ μετὰ τοῦτο; ἆρ’ αὖ τῶν μὲν τριῶν ἕτερον αὐτὴν φήσομεν εἶναι, τοῦ δὲ τετάρτου μὴ φῶμεν,
<milestone unit="section" n="256d"/>ὁμολογήσαντες αὐτὰ εἶναι πέντε, περὶ ὧν καὶ ἐν οἷς προυθέμεθα σκοπεῖν;</p></sp><sp><speaker>Θεαίτητος</speaker><p>καὶ πῶς; ἀδύνατον γὰρ συγχωρεῖν ἐλάττω τὸν ἀριθμὸν τοῦ νυνδὴ φανέντος.</p></sp><sp><speaker>Ξένος</speaker><p>ἀδεῶς ἄρα τὴν κίνησιν ἕτερον εἶναι τοῦ ὄντος διαμαχόμενοι λέγωμεν;</p></sp><sp><speaker>Θεαίτητος</speaker><p>ἀδεέστατα μὲν οὖν.</p></sp><sp><speaker>Ξένος</speaker><p>οὐκοῦν δὴ σαφῶς ἡ κίνησις ὄντως οὐκ ὄν ἐστι καὶ ὄν, ἐπείπερ τοῦ ὄντος μετέχει;</p></sp><sp><speaker>Θεαίτητος</speaker><p>σαφέστατά γε.</p></sp><sp><speaker>Ξένος</speaker><p>ἔστιν ἄρα ἐξ ἀνάγκης τὸ μὴ ὂν ἐπί τε κινήσεως εἶναι καὶ κατὰ πάντα τὰ γένη· κατὰ πάντα γὰρ ἡ θατέρου
<milestone unit="section" n="256e"/>φύσις ἕτερον ἀπεργαζομένη τοῦ ὄντος ἕκαστον οὐκ ὂν ποιεῖ, καὶ σύμπαντα δὴ κατὰ ταὐτὰ οὕτως οὐκ ὄντα ὀρθῶς ἐροῦμεν, καὶ πάλιν, ὅτι μετέχει τοῦ ὄντος, εἶναί τε καὶ ὄντα.</p></sp><sp><speaker>Θεαίτητος</speaker><p>κινδυνεύει.</p></sp><sp><speaker>Ξένος</speaker><p>περὶ ἕκαστον ἄρα τῶν εἰδῶν πολὺ μέν ἐστι τὸ ὄν, ἄπειρον δὲ πλήθει τὸ μὴ ὄν.</p></sp><sp><speaker>Θεαίτητος</speaker><p>ἔοικεν.
<milestone unit="page" n="257"/><milestone unit="section" n="257a"/></p></sp><sp><speaker>Ξένος</speaker><p>οὐκοῦν καὶ τὸ ὂν αὐτὸ τῶν ἄλλων ἕτερον εἶναι λεκτέον.</p></sp><sp><speaker>Θεαίτητος</speaker><p>ἀνάγκη.</p></sp><sp><speaker>Ξένος</speaker><p>καὶ τὸ ὂν ἄρ’ ἡμῖν, ὅσαπέρ ἐστι τὰ ἄλλα, κατὰ τοσαῦτα οὐκ ἔστιν· ἐκεῖνα γὰρ οὐκ ὂν ἓν μὲν αὐτό ἐστιν, ἀπέραντα δὲ τὸν ἀριθμὸν τἆλλα οὐκ ἔστιν αὖ.</p></sp><sp><speaker>Θεαίτητος</speaker><p>σχεδὸν οὕτως.</p></sp><sp><speaker>Ξένος</speaker><p>οὐκοῦν δὴ καὶ ταῦτα οὐ δυσχεραντέον, ἐπείπερ ἔχει κοινωνίαν ἀλλήλοις ἡ τῶν γενῶν φύσις. εἰ δέ τις ταῦτα μὴ συγχωρεῖ, πείσας ἡμῶν τοὺς ἔμπροσθεν λόγους οὕτω πειθέτω τὰ μετὰ ταῦτα.</p></sp><sp><speaker>Θεαίτητος</speaker><p>δικαιότατα εἴρηκας.
<milestone unit="section" n="257b"/></p></sp><sp><speaker>Ξένος</speaker><p>ἴδωμεν δὴ καὶ τόδε.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ὁπόταν τὸ μὴ ὂν λέγωμεν, ὡς ἔοικεν, οὐκ ἐναντίον τι λέγομεν τοῦ ὄντος ἀλλ’ ἕτερον μόνον.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>οἷον ὅταν εἴπωμέν τι μὴ μέγα, τότε μᾶλλόν τί σοι φαινόμεθα τὸ σμικρὸν ἢ τὸ ἴσον δηλοῦν τῷ ῥήματι;</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Ξένος</speaker><p>οὐκ ἄρ’, ἐναντίον ὅταν ἀπόφασις λέγηται σημαίνειν, συγχωρησόμεθα, τοσοῦτον δὲ μόνον, ὅτι τῶν ἄλλων τὶ μηνύει
<milestone unit="section" n="257c"/>τὸ μὴ καὶ τὸ οὒ προτιθέμενα τῶν ἐπιόντων ὀνομάτων, μᾶλλον δὲ τῶν πραγμάτων περὶ ἅττ’ ἂν κέηται τὰ ἐπιφθεγγόμενα ὕστερον τῆς ἀποφάσεως ὀνόματα.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Ξένος</speaker><p>τόδε δὲ διανοηθῶμεν, εἰ καὶ σοὶ συνδοκεῖ.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ἡ θατέρου μοι φύσις φαίνεται κατακεκερματίσθαι καθάπερ ἐπιστήμη.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>μία μέν ἐστί που καὶ ἐκείνη, τὸ δ’ ἐπί τῳ γιγνόμενον μέρος αὐτῆς ἕκαστον ἀφορισθὲν ἐπωνυμίαν ἴσχει τινὰ
<milestone unit="section" n="257d"/>ἑαυτῆς ἰδίαν· διὸ πολλαὶ τέχναι τ’ εἰσὶ λεγόμεναι καὶ ἐπιστῆμαι.</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν καὶ τὰ τῆς θατέρου φύσεως μόρια μιᾶς οὔσης ταὐτὸν πέπονθε τοῦτο.</p></sp><sp><speaker>Θεαίτητος</speaker><p>τάχ’ ἄν· ἀλλ’ ὅπῃ δὴ λέγωμεν;</p></sp><sp><speaker>Ξένος</speaker><p>ἔστι τῷ καλῷ τι θατέρου μόριον ἀντιτιθέμενον;</p></sp><sp><speaker>Θεαίτητος</speaker><p>ἔστιν.</p></sp><sp><speaker>Ξένος</speaker><p>τοῦτ’ οὖν ἀνώνυμον ἐροῦμεν ἤ τιν’ ἔχον ἐπωνυμίαν;</p></sp><sp><speaker>Θεαίτητος</speaker><p>ἔχον· ὃ γὰρ μὴ καλὸν ἑκάστοτε φθεγγόμεθα, τοῦτο οὐκ ἄλλου τινὸς ἕτερόν ἐστιν ἢ τῆς τοῦ καλοῦ φύσεως.</p></sp><sp><speaker>Ξένος</speaker><p>ἴθι νυν τόδε μοι λέγε.
<milestone unit="section" n="257e"/></p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ἄλλο τι τῶν ὄντων τινὸς ἑνὸς γένους ἀφορισθὲν καὶ πρός τι τῶν ὄντων αὖ πάλιν ἀντιτεθὲν οὕτω συμβέβηκεν εἶναι τὸ μὴ καλόν;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>ὄντος δὴ πρὸς ὂν ἀντίθεσις, ὡς ἔοικ’, εἶναί τις συμβαίνει τὸ μὴ καλόν.</p></sp><sp><speaker>Θεαίτητος</speaker><p>ὀρθότατα.</p></sp><sp><speaker>Ξένος</speaker><p>τί οὖν; κατὰ τοῦτον τὸν λόγον ἆρα μᾶλλον μὲν τὸ καλὸν ἡμῖν ἐστι τῶν ὄντων, ἧττον δὲ τὸ μὴ καλόν;</p></sp><sp><speaker>Θεαίτητος</speaker><p>οὐδέν.
<milestone unit="page" n="258"/><milestone unit="section" n="258a"/></p></sp><sp><speaker>Ξένος</speaker><p>ὁμοίως ἄρα τὸ μὴ μέγα καὶ τὸ μέγα αὐτὸ εἶναι λεκτέον;</p></sp><sp><speaker>Θεαίτητος</speaker><p>ὁμοίως.</p></sp><sp><speaker>Ξένος</speaker><p>οὐκοῦν καὶ τὸ μὴ δίκαιον τῷ δικαίῳ κατὰ ταὐτὰ θετέον πρὸς τὸ μηδέν τι μᾶλλον εἶναι θάτερον θατέρου;</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>καὶ τἆλλα δὴ ταύτῃ λέξομεν, ἐπείπερ ἡ θατέρου φύσις ἐφάνη τῶν ὄντων οὖσα, ἐκείνης δὲ οὔσης ἀνάγκη δὴ καὶ τὰ μόρια αὐτῆς μηδενὸς ἧττον ὄντα τιθέναι.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>οὐκοῦν, ὡς ἔοικεν, ἡ τῆς θατέρου μορίου φύσεως
<milestone unit="section" n="258b"/>καὶ τῆς τοῦ ὄντος πρὸς ἄλληλα ἀντικειμένων ἀντίθεσις οὐδὲν ἧττον, εἰ θέμις εἰπεῖν, αὐτοῦ τοῦ ὄντος οὐσία ἐστίν, οὐκ ἐναντίον ἐκείνῳ σημαίνουσα ἀλλὰ τοσοῦτον μόνον, ἕτερον ἐκείνου.</p></sp><sp><speaker>Θεαίτητος</speaker><p>σαφέστατά γε.</p></sp><sp><speaker>Ξένος</speaker><p>τίν’ οὖν αὐτὴν προσείπωμεν;</p></sp><sp><speaker>Θεαίτητος</speaker><p>δῆλον ὅτι τὸ μὴ ὄν, ὃ διὰ τὸν σοφιστὴν ἐζητοῦμεν, αὐτό ἐστι τοῦτο.</p></sp><sp><speaker>Ξένος</speaker><p>πότερον οὖν, ὥσπερ εἶπες, ἔστιν οὐδενὸς τῶν ἄλλων οὐσίας ἐλλειπόμενον, καὶ δεῖ θαρροῦντα ἤδη λέγειν ὅτι τὸ μὴ ὂν βεβαίως ἐστὶ τὴν αὑτοῦ φύσιν ἔχον, ὥσπερ τὸ μέγα
<milestone unit="section" n="258c"/>ἦν μέγα καὶ τὸ καλὸν ἦν καλὸν καὶ τὸ μὴ μέγα &amp;lt;μὴ μέγα&amp;gt; καὶ τὸ μὴ καλὸν &amp;lt;μὴ καλόν&amp;gt;, οὕτω δὲ καὶ τὸ μὴ ὂν κατὰ ταὐτὸν ἦν τε καὶ ἔστι μὴ ὄν, ἐνάριθμον τῶν πολλῶν ὄντων εἶδος ἕν; ἤ τινα ἔτι πρὸς αὐτό, ὦ Θεαίτητε, ἀπιστίαν ἔχομεν;</p></sp><sp><speaker>Θεαίτητος</speaker><p>οὐδεμίαν.</p></sp><sp><speaker>Ξένος</speaker><p>οἶσθ’ οὖν ὅτι Παρμενίδῃ μακροτέρως τῆς ἀπορρήσεως ἠπιστήκαμεν;</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>πλεῖον ἢ ’κεῖνος ἀπεῖπε σκοπεῖν, ἡμεῖς εἰς τὸ πρόσθεν ἔτι ζητήσαντες ἀπεδείξαμεν αὐτῷ.</p></sp><sp><speaker>Θεαίτητος</speaker><p>πῶς;
<milestone unit="section" n="258d"/></p></sp><sp><speaker>Ξένος</speaker><p>ὅτι ὁ μέν πού φησιν&mdash;<quote type="verse"><l met="dactylic">οὐ γὰρ μήποτε τοῦτο δαμῇ, εἶναι μὴ ἐόντα,</l><l>ἀλλὰ σὺ τῆσδ’ ἀφ’ ὁδοῦ διζήσιος εἶργε νόημα.</l></quote><bibl>Parmenides 7.1</bibl></p></sp><sp><speaker>Θεαίτητος</speaker><p>λέγει γὰρ οὖν οὕτως.</p></sp><sp><speaker>Ξένος</speaker><p>ἡμεῖς δέ γε οὐ μόνον τὰ μὴ ὄντα ὡς ἔστιν ἀπεδείξαμεν, ἀλλὰ καὶ τὸ εἶδος ὃ τυγχάνει ὂν τοῦ μὴ ὄντος ἀπεφηνάμεθα· τὴν γὰρ θατέρου φύσιν ἀποδείξαντες οὖσάν
<milestone unit="section" n="258e"/>τε καὶ κατακεκερματισμένην ἐπὶ πάντα τὰ ὄντα πρὸς ἄλληλα, τὸ πρὸς τὸ ὂν ἕκαστον μόριον αὐτῆς ἀντιτιθέμενον ἐτολμήσαμεν εἰπεῖν ὡς αὐτὸ τοῦτό ἐστιν ὄντως τὸ μὴ ὄν.</p></sp><sp><speaker>Θεαίτητος</speaker><p>καὶ παντάπασί γε, ὦ ξένε, ἀληθέστατά μοι δοκοῦμεν εἰρηκέναι.</p></sp><sp><speaker>Ξένος</speaker><p>μὴ τοίνυν ἡμᾶς εἴπῃ τις ὅτι τοὐναντίον τοῦ ὄντος τὸ μὴ ὂν ἀποφαινόμενοι τολμῶμεν λέγειν ὡς ἔστιν. ἡμεῖς γὰρ περὶ μὲν ἐναντίου τινὸς αὐτῷ χαίρειν πάλαι λέγομεν,
<milestone unit="page" n="259"/><milestone unit="section" n="259a"/>εἴτ’ ἔστιν εἴτε μή, λόγον ἔχον ἢ καὶ παντάπασιν ἄλογον· ὃ δὲ νῦν εἰρήκαμεν εἶναι τὸ μὴ ὄν, ἢ πεισάτω τις ὡς οὐ καλῶς λέγομεν ἐλέγξας, ἢ μέχριπερ ἂν ἀδυνατῇ, λεκτέον καὶ ἐκείνῳ καθάπερ ἡμεῖς λέγομεν, ὅτι συμμείγνυταί τε ἀλλήλοις τὰ γένη καὶ τό τε ὂν καὶ θάτερον διὰ πάντων καὶ δι’ ἀλλήλων διεληλυθότε τὸ μὲν ἕτερον μετασχὸν τοῦ ὄντος ἔστι μὲν διὰ ταύτην τὴν μέθεξιν, οὐ μὴν ἐκεῖνό γε οὗ μετέσχεν ἀλλ’ ἕτερον, ἕτερον δὲ τοῦ ὄντος ὂν ἔστι σαφέστατα
<milestone unit="section" n="259b"/>ἐξ ἀνάγκης εἶναι μὴ ὄν· τὸ δὲ ὂν αὖ θατέρου μετειληφὸς ἕτερον τῶν ἄλλων ἂν εἴη γενῶν, ἕτερον δ’ ἐκείνων ἁπάντων ὂν οὐκ ἔστιν ἕκαστον αὐτῶν οὐδὲ σύμπαντα τὰ ἄλλα πλὴν αὐτό, ὥστε τὸ ὂν ἀναμφισβητήτως αὖ μυρία ἐπὶ μυρίοις οὐκ ἔστι, καὶ τἆλλα δὴ καθ’ ἕκαστον οὕτω καὶ σύμπαντα πολλαχῇ μὲν ἔστι, πολλαχῇ δ’ οὐκ ἔστιν.</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Ξένος</speaker><p>καὶ ταύταις δὴ ταῖς ἐναντιώσεσιν εἴτε ἀπιστεῖ τις, σκεπτέον αὐτῷ καὶ λεκτέον βέλτιόν τι τῶν νῦν εἰρημένων·
<milestone unit="section" n="259c"/>εἴτε ὥς τι χαλεπὸν κατανενοηκὼς χαίρει τοτὲ μὲν ἐπὶ θάτερα τοτὲ δ’ ἐπὶ θάτερα τοὺς λόγους ἕλκων, οὐκ ἄξια πολλῆς σπουδῆς ἐσπούδακεν, ὡς οἱ νῦν λόγοι φασί. τοῦτο μὲν γὰρ οὔτε τι κομψὸν οὔτε χαλεπὸν εὑρεῖν, ἐκεῖνο δ’ ἤδη καὶ χαλεπὸν ἅμα καὶ καλόν.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>ὃ καὶ πρόσθεν εἴρηται, τὸ ταῦτα ἐάσαντα ὡς &dagger;δυνατὰ&dagger; τοῖς λεγομένοις οἷόν τ’ εἶναι καθ’ ἕκαστον ἐλέγχοντα ἐπακολουθεῖν, ὅταν τέ τις ἕτερον ὄν πῃ ταὐτὸν
<milestone unit="section" n="259d"/>εἶναι φῇ καὶ ὅταν ταὐτὸν ὂν ἕτερον, ἐκείνῃ καὶ κατ’ ἐκεῖνο ὅ φησι τούτων πεπονθέναι πότερον. τὸ δὲ ταὐτὸν ἕτερον ἀποφαίνειν ἁμῇ γέ πῃ καὶ τὸ θάτερον ταὐτὸν καὶ τὸ μέγα σμικρὸν καὶ τὸ ὅμοιον ἀνόμοιον, καὶ χαίρειν οὕτω τἀναντία ἀεὶ προφέροντα ἐν τοῖς λόγοις, οὔτε τις ἔλεγχος οὗτος ἀληθινὸς ἄρτι τε τῶν ὄντων τινὸς ἐφαπτομένου δῆλος νεογενὴς ὤν.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>καὶ γάρ, ὠγαθέ, τό γε πᾶν ἀπὸ παντὸς ἐπιχειρεῖν
<milestone unit="section" n="259e"/>ἀποχωρίζειν ἄλλως τε οὐκ ἐμμελὲς καὶ δὴ καὶ παντάπασιν ἀμούσου τινὸς καὶ ἀφιλοσόφου.</p></sp><sp><speaker>Θεαίτητος</speaker><p>τί δή;</p></sp><sp><speaker>Ξένος</speaker><p>τελεωτάτη πάντων λόγων ἐστὶν ἀφάνισις τὸ διαλύειν ἕκαστον ἀπὸ πάντων· διὰ γὰρ τὴν ἀλλήλων τῶν εἰδῶν συμπλοκὴν ὁ λόγος γέγονεν ἡμῖν.</p></sp><sp><speaker>Θεαίτητος</speaker><p>ἀληθῆ.
<milestone unit="page" n="260"/><milestone unit="section" n="260a"/></p></sp><sp><speaker>Ξένος</speaker><p>σκόπει τοίνυν ὡς ἐν καιρῷ νυνδὴ τοῖς τοιούτοις διεμαχόμεθα καὶ προσηναγκάζομεν ἐᾶν ἕτερον ἑτέρῳ μείγνυσθαι.</p></sp><sp><speaker>Θεαίτητος</speaker><p>πρὸς δὴ τί;</p></sp><sp><speaker>Ξένος</speaker><p>πρὸς τὸ τὸν λόγον ἡμῖν τῶν ὄντων ἕν τι γενῶν εἶναι. τούτου γὰρ στερηθέντες, τὸ μὲν μέγιστον, φιλοσοφίας ἂν στερηθεῖμεν· ἔτι δ’ ἐν τῷ παρόντι δεῖ λόγον ἡμᾶς διομολογήσασθαι τί ποτ’ ἔστιν, εἰ δὲ ἀφῃρέθημεν αὐτὸ μηδ’ εἶναι τὸ παράπαν, οὐδὲν ἂν ἔτι που λέγειν οἷοί τ’ ἦμεν.
<milestone unit="section" n="260b"/>ἀφῃρέθημεν δ’ ἄν, εἰ συνεχωρήσαμεν μηδεμίαν εἶναι μεῖξιν μηδενὶ πρὸς μηδέν.</p></sp><sp><speaker>Θεαίτητος</speaker><p>ὀρθῶς τοῦτό γε· λόγον δὲ δι’ ὅτι νῦν διομολογητέον οὐκ ἔμαθον.</p></sp><sp><speaker>Ξένος</speaker><p>ἀλλ’ ἴσως τῇδ’ ἑπόμενος ῥᾷστ’ ἂν μάθοις.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>τὸ μὲν δὴ μὴ ὂν ἡμῖν ἕν τι τῶν ἄλλων γένος ὂν ἀνεφάνη, κατὰ πάντα τὰ ὄντα διεσπαρμένον.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>οὐκοῦν τὸ μετὰ τοῦτο σκεπτέον εἰ δόξῃ τε καὶ λόγῳ μείγνυται.</p></sp><sp><speaker>Θεαίτητος</speaker><p>τί δή;
<milestone unit="section" n="260c"/></p></sp><sp><speaker>Ξένος</speaker><p>μὴ μειγνυμένου μὲν αὐτοῦ τούτοις ἀναγκαῖον ἀληθῆ πάντ’ εἶναι, μειγνυμένου δὲ δόξα τε ψευδὴς γίγνεται καὶ λόγος· τὸ γὰρ τὰ μὴ ὄντα δοξάζειν ἢ λέγειν, τοῦτ’ ἔστι που τὸ ψεῦδος ἐν διανοίᾳ τε καὶ λόγοις γιγνόμενον.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>ὄντος δέ γε ψεύδους ἔστιν ἀπάτη.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ μὴν ἀπάτης οὔσης εἰδώλων τε καὶ εἰκόνων ἤδη καὶ φαντασίας πάντα ἀνάγκη μεστὰ εἶναι.</p></sp><sp><speaker>Θεαίτητος</speaker><p>πῶς γὰρ οὔ;</p></sp><sp><speaker>Ξένος</speaker><p>τὸν δέ γε σοφιστὴν ἔφαμεν ἐν τούτῳ που τῷ τόπῳ
<milestone unit="section" n="260d"/>καταπεφευγέναι μέν, ἔξαρνον δὲ γεγονέναι τὸ παράπαν μηδ’ εἶναι ψεῦδος· τὸ γὰρ μὴ ὂν οὔτε διανοεῖσθαί τινα οὔτε λέγειν· οὐσίας γὰρ οὐδὲν οὐδαμῇ τὸ μὴ ὂν μετέχειν.</p></sp><sp><speaker>Θεαίτητος</speaker><p>ἦν ταῦτα.</p></sp><sp><speaker>Ξένος</speaker><p>νῦν δέ γε τοῦτο μὲν ἐφάνη μετέχον τοῦ ὄντος, ὥστε ταύτῃ μὲν ἴσως οὐκ ἂν μάχοιτο ἔτι· τάχα δ’ ἂν φαίη τῶν εἰδῶν τὰ μὲν μετέχειν τοῦ μὴ ὄντος, τὰ δ’ οὔ, καὶ λόγον δὴ καὶ δόξαν εἶναι τῶν οὐ μετεχόντων, ὥστε τὴν εἰδωλοποιικὴν καὶ φανταστικήν, ἐν ᾗ φαμεν αὐτὸν εἶναι,
<milestone unit="section" n="260e"/>διαμάχοιτ’ ἂν πάλιν ὡς παντάπασιν οὐκ ἔστιν, ἐπειδὴ δόξα καὶ λόγος οὐ κοινωνεῖ τοῦ μὴ ὄντος· ψεῦδος γὰρ τὸ παράπαν οὐκ εἶναι ταύτης μὴ συνισταμένης τῆς κοινωνίας. διὰ ταῦτ’ οὖν λόγον πρῶτον καὶ δόξαν καὶ φαντασίαν διερευνητέον ὅτι ποτ’ ἔστιν, ἵνα φανέντων καὶ τὴν κοινωνίαν αὐτῶν τῷ
<milestone unit="page" n="261"/><milestone unit="section" n="261a"/>μὴ ὄντι κατίδωμεν, κατιδόντες δὲ τὸ ψεῦδος ὂν ἀποδείξωμεν, ἀποδείξαντες δὲ τὸν σοφιστὴν εἰς αὐτὸ ἐνδήσωμεν, εἴπερ ἔνοχός ἐστιν, ἢ καὶ ἀπολύσαντες ἐν ἄλλῳ γένει ζητῶμεν.</p></sp><sp><speaker>Θεαίτητος</speaker><p>κομιδῇ δέ γε, ὦ ξένε, ἔοικεν ἀληθὲς εἶναι τὸ περὶ τὸν σοφιστὴν κατ’ ἀρχὰς λεχθέν, ὅτι δυσθήρευτον εἴη τὸ γένος. φαίνεται γὰρ οὖν προβλημάτων γέμειν, ὧν ἐπειδάν τι προβάλῃ, τοῦτο πρότερον ἀναγκαῖον διαμάχεσθαι πρὶν ἐπ’ αὐτὸν ἐκεῖνον ἀφικέσθαι. νῦν γὰρ μόγις μὲν τὸ μὴ ὂν ὡς οὐκ ἔστι προβληθὲν διεπεράσαμεν, ἕτερον δὲ
<milestone unit="section" n="261b"/>προβέβληται, καὶ δεῖ δὴ ψεῦδος ὡς ἔστι καὶ περὶ λόγον καὶ περὶ δόξαν ἀποδεῖξαι, καὶ μετὰ τοῦτο ἴσως ἕτερον, καὶ ἔτ’ ἄλλο μετ’ ἐκεῖνο· καὶ πέρας, ὡς ἔοικεν, οὐδὲν φανήσεταί ποτε.</p></sp><sp><speaker>Ξένος</speaker><p>θαρρεῖν, ὦ Θεαίτητε, χρὴ τὸν καὶ σμικρόν τι δυνάμενον εἰς τὸ πρόσθεν ἀεὶ προϊέναι. τί γὰρ ὅ γ’ ἀθυμῶν ἐν τούτοις δράσειεν ἂν ἐν ἄλλοις, ἢ μηδὲν ἐν ἐκείνοις ἀνύτων ἢ καὶ πάλιν εἰς τοὔπισθεν ἀπωσθείς; σχολῇ που, τὸ κατὰ
<milestone unit="section" n="261c"/>τὴν παροιμίαν λεγόμενον, ὅ γε τοιοῦτος ἄν ποτε ἕλοι πόλιν. νῦν δ’ ἐπεί, ὠγαθέ, τοῦτο ὃ λέγεις διαπεπέρανται, τό τοι μέγιστον ἡμῖν τεῖχος ᾑρημένον ἂν εἴη, τὰ δ’ ἄλλα ἤδη ῥᾴω καὶ σμικρότερα.</p></sp><sp><speaker>Θεαίτητος</speaker><p>καλῶς εἶπες.</p></sp><sp><speaker>Ξένος</speaker><p>λόγον δὴ πρῶτον καὶ δόξαν, καθάπερ ἐρρήθη νυνδή, λάβωμεν, ἵνα ἐναργέστερον ἀπολογισώμεθα πότερον αὐτῶν ἅπτεται τὸ μὴ ὂν ἢ παντάπασιν ἀληθῆ μέν ἐστιν ἀμφότερα ταῦτα, ψεῦδος δὲ οὐδέποτε οὐδέτερον.</p></sp><sp><speaker>Θεαίτητος</speaker><p>ὀρθῶς.
<milestone unit="section" n="261d"/></p></sp><sp><speaker>Ξένος</speaker><p>φέρε δή, καθάπερ περὶ τῶν εἰδῶν καὶ τῶν γραμμάτων ἐλέγομεν, περὶ τῶν ὀνομάτων πάλιν ὡσαύτως ἐπισκεψώμεθα. φαίνεται γάρ πῃ ταύτῃ τὸ νῦν ζητούμενον.</p></sp><sp><speaker>Θεαίτητος</speaker><p>τὸ ποῖον οὖν δὴ περὶ τῶν ὀνομάτων ὑπακουστέον;</p></sp><sp><speaker>Ξένος</speaker><p>εἴτε πάντα ἀλλήλοις συναρμόττει εἴτε μηδέν, εἴτε τὰ μὲν ἐθέλει, τὰ δὲ μή.</p></sp><sp><speaker>Θεαίτητος</speaker><p>δῆλον τοῦτό γε, ὅτι τὰ μὲν ἐθέλει, τὰ δ’ οὔ.</p></sp><sp><speaker>Ξένος</speaker><p>τὸ τοιόνδε λέγεις ἴσως, ὅτι τὰ μὲν ἐφεξῆς λεγόμενα
<milestone unit="section" n="261e"/>καὶ δηλοῦντά τι συναρμόττει, τὰ δὲ τῇ συνεχείᾳ μηδὲν σημαίνοντα ἀναρμοστεῖ.</p></sp><sp><speaker>Θεαίτητος</speaker><p>πῶς τί τοῦτ’ εἶπας;</p></sp><sp><speaker>Ξένος</speaker><p>ὅπερ ᾠήθην ὑπολαβόντα σε προσομολογεῖν. ἔστι γὰρ ἡμῖν που τῶν τῇ φωνῇ περὶ τὴν οὐσίαν δηλωμάτων διττὸν γένος.</p></sp><sp><speaker>Θεαίτητος</speaker><p>πῶς;
<milestone unit="page" n="262"/><milestone unit="section" n="262a"/></p></sp><sp><speaker>Ξένος</speaker><p>τὸ μὲν ὀνόματα, τὸ δὲ ῥήματα κληθέν.</p></sp><sp><speaker>Θεαίτητος</speaker><p>εἰπὲ ἑκάτερον.</p></sp><sp><speaker>Ξένος</speaker><p>τὸ μὲν ἐπὶ ταῖς πράξεσιν ὂν δήλωμα ῥῆμά που λέγομεν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὸ δέ γ’ ἐπ’ αὐτοῖς τοῖς ἐκείνας πράττουσι σημεῖον τῆς φωνῆς ἐπιτεθὲν ὄνομα.</p></sp><sp><speaker>Θεαίτητος</speaker><p>κομιδῇ μὲν οὖν.</p></sp><sp><speaker>Ξένος</speaker><p>οὐκοῦν ἐξ ὀνομάτων μὲν μόνων συνεχῶς λεγομένων οὐκ ἔστι ποτὲ λόγος, οὐδ’ αὖ ῥημάτων χωρὶς ὀνομάτων λεχθέντων.</p></sp><sp><speaker>Θεαίτητος</speaker><p>ταῦτ’ οὐκ ἔμαθον.
<milestone unit="section" n="262b"/></p></sp><sp><speaker>Ξένος</speaker><p>δῆλον γὰρ ὡς πρὸς ἕτερόν τι βλέπων ἄρτι συνωμολόγεις· ἐπεὶ τοῦτ’ αὐτὸ ἐβουλόμην εἰπεῖν, ὅτι συνεχῶς ὧδε λεγόμενα ταῦτα οὐκ ἔστι λόγος.</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>οἷον &ldquo;<term>badi/zei</term>&rdquo; &ldquo;<term>tre/xei</term>&rdquo; &ldquo;<term>kaqeu/dei,</term>&rdquo; καὶ τἆλλα ὅσα πράξεις σημαίνει ῥήματα, κἂν πάντα τις ἐφεξῆς αὔτ’ εἴπῃ, λόγον οὐδέν τι μᾶλλον ἀπεργάζεται.</p></sp><sp><speaker>Θεαίτητος</speaker><p>πῶς γάρ;</p></sp><sp><speaker>Ξένος</speaker><p>οὐκοῦν καὶ πάλιν ὅταν λέγηται &ldquo;<term>le/wn</term>&rdquo; &ldquo;<term>e)/lafos</term>&rdquo; &ldquo;<term>i(/ppos</term>,&rdquo; ὅσα τε ὀνόματα τῶν τὰς πράξεις αὖ πραττόντων
<milestone unit="section" n="262c"/>ὠνομάσθη, καὶ κατὰ ταύτην δὴ τὴν συνέχειαν οὐδείς πω συνέστη λόγος· οὐδεμίαν γὰρ οὔτε οὕτως οὔτ’ ἐκείνως πρᾶξιν οὐδ’ ἀπραξίαν οὐδὲ οὐσίαν ὄντος οὐδὲ μὴ ὄντος δηλοῖ τὰ φωνηθέντα, πρὶν ἄν τις τοῖς ὀνόμασι τὰ ῥήματα κεράσῃ. τότε δ’ ἥρμοσέν τε καὶ λόγος ἐγένετο εὐθὺς ἡ πρώτη συμπλοκή, σχεδὸν τῶν λόγων ὁ πρῶτός τε καὶ σμικρότατος.</p></sp><sp><speaker>Θεαίτητος</speaker><p>πῶς ἄρ’ ὧδε λέγεις;</p></sp><sp><speaker>Ξένος</speaker><p>ὅταν εἴπῃ τις· &ldquo;<term>a)/nqrwpos manqa/nei</term>,&rdquo; λόγον εἶναι φῂς τοῦτον ἐλάχιστόν τε καὶ πρῶτον;
<milestone unit="section" n="262d"/></p></sp><sp><speaker>Θεαίτητος</speaker><p>ἔγωγε.</p></sp><sp><speaker>Ξένος</speaker><p>δηλοῖ γὰρ ἤδη που τότε περὶ τῶν ὄντων ἢ γιγνομένων ἢ γεγονότων ἢ μελλόντων, καὶ οὐκ ὀνομάζει μόνον ἀλλά τι περαίνει, συμπλέκων τὰ ῥήματα τοῖς ὀνόμασι. διὸ λέγειν τε αὐτὸν ἀλλ’ οὐ μόνον ὀνομάζειν εἴπομεν, καὶ δὴ καὶ τῷ πλέγματι τούτῳ τὸ ὄνομα ἐφθεγξάμεθα λόγον.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>οὕτω δὴ καθάπερ τὰ πράγματα τὰ μὲν ἀλλήλοις ἥρμοττεν, τὰ δ’ οὔ, καὶ περὶ τὰ τῆς φωνῆς αὖ σημεῖα τὰ μὲν
<milestone unit="section" n="262e"/>οὐχ ἁρμόττει, τὰ δὲ ἁρμόττοντα αὐτῶν λόγον ἀπηργάσατο.</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Ξένος</speaker><p>ἔτι δὴ σμικρὸν τόδε.</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>λόγον ἀναγκαῖον, ὅτανπερ ᾖ, τινὸς εἶναι λόγον, μὴ δὲ τινὸς ἀδύνατον.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>οὐκοῦν καὶ ποιόν τινα αὐτὸν εἶναι δεῖ;</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>προσέχωμεν δὴ τὸν νοῦν ἡμῖν αὐτοῖς.</p></sp><sp><speaker>Θεαίτητος</speaker><p>δεῖ γοῦν.</p></sp><sp><speaker>Ξένος</speaker><p>λέξω τοίνυν σοι λόγον συνθεὶς πρᾶγμα πράξει δι’ ὀνόματος καὶ ῥήματος· ὅτου δ’ ἂν ὁ λόγος ᾖ, σύ μοι φράζειν.
<milestone unit="page" n="263"/><milestone unit="section" n="263a"/></p></sp><sp><speaker>Θεαίτητος</speaker><p>ταῦτ’ ἔσται κατὰ δύναμιν.</p></sp><sp><speaker>Ξένος</speaker><p>&ldquo;<term>*qeai/thtos ka/qhtai</term>.&rdquo; μῶν μὴ μακρὸς ὁ λόγος;</p></sp><sp><speaker>Θεαίτητος</speaker><p>οὔκ, ἀλλὰ μέτριος.</p></sp><sp><speaker>Ξένος</speaker><p>σὸν ἔργον δὴ φράζειν περὶ οὗ τ’ ἐστὶ καὶ ὅτου.</p></sp><sp><speaker>Θεαίτητος</speaker><p>δῆλον ὅτι περὶ ἐμοῦ τε καὶ ἐμός.</p></sp><sp><speaker>Ξένος</speaker><p>τί δὲ ὅδ’ αὖ;</p></sp><sp><speaker>Θεαίτητος</speaker><p>ποῖος;</p></sp><sp><speaker>Ξένος</speaker><p>&ldquo;<term>*qeai/thtos</term>, ᾧ νῦν ἐγὼ διαλέγομαι, <term>pe/tetai</term>.&rdquo;</p></sp><sp><speaker>Θεαίτητος</speaker><p>καὶ τοῦτον οὐδ’ ἂν εἷς ἄλλως εἴποι πλὴν ἐμόν τε καὶ περὶ ἐμοῦ.</p></sp><sp><speaker>Ξένος</speaker><p>ποιὸν δέ γέ τινά φαμεν ἀναγκαῖον ἕκαστον εἶναι τῶν λόγων.
<milestone unit="section" n="263b"/></p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τούτων δὴ ποῖόν τινα ἑκάτερον φατέον εἶναι;</p></sp><sp><speaker>Θεαίτητος</speaker><p>τὸν μὲν ψευδῆ που, τὸν δὲ ἀληθῆ.</p></sp><sp><speaker>Ξένος</speaker><p>λέγει δὲ αὐτῶν ὁ μὲν ἀληθὴς τὰ ὄντα ὡς ἔστιν περὶ σοῦ.</p></sp><sp><speaker>Θεαίτητος</speaker><p>τί μήν;</p></sp><sp><speaker>Ξένος</speaker><p>ὁ δὲ δὴ ψευδὴς ἕτερα τῶν ὄντων.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὰ μὴ ὄντ’ ἄρα ὡς ὄντα λέγει.</p></sp><sp><speaker>Θεαίτητος</speaker><p>σχεδόν.</p></sp><sp><speaker>Ξένος</speaker><p>ὄντων δέ γε ὄντα ἕτερα περὶ σοῦ. πολλὰ μὲν γὰρ ἔφαμεν ὄντα περὶ ἕκαστον εἶναί που, πολλὰ δὲ οὐκ ὄντα.</p></sp><sp><speaker>Θεαίτητος</speaker><p>κομιδῇ μὲν οὖν.
<milestone unit="section" n="263c"/></p></sp><sp><speaker>Ξένος</speaker><p>ὃν ὕστερον δὴ λόγον εἴρηκα περὶ σοῦ, πρῶτον μέν, ἐξ ὧν ὡρισάμεθα τί ποτ’ ἔστι λόγος, ἀναγκαιότατον αὐτὸν ἕνα τῶν βραχυτάτων εἶναι.</p></sp><sp><speaker>Θεαίτητος</speaker><p>νυνδὴ γοῦν ταύτῃ συνωμολογήσαμεν.</p></sp><sp><speaker>Ξένος</speaker><p>ἔπειτα δέ γε τινός.</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>εἰ δὲ μὴ ἔστιν σός, οὐκ ἄλλου γε οὐδενός.</p></sp><sp><speaker>Θεαίτητος</speaker><p>πῶς γάρ;</p></sp><sp><speaker>Ξένος</speaker><p>μηδενὸς &amp;lt;δέ&amp;gt; γε ὢν οὐδ’ ἂν λόγος εἴη τὸ παράπαν· ἀπεφήναμεν γὰρ ὅτι τῶν ἀδυνάτων ἦν λόγον ὄντα μηδενὸς εἶναι λόγον.</p></sp><sp><speaker>Θεαίτητος</speaker><p>ὀρθότατα.
<milestone unit="section" n="263d"/></p></sp><sp><speaker>Ξένος</speaker><p>περὶ δὴ σοῦ λεγόμενα, &amp;lt;λεγόμενα&amp;gt; μέντοι θάτερα ὡς τὰ αὐτὰ καὶ μὴ ὄντα ὡς ὄντα, παντάπασιν &lsqb;ὡς&rsqb; ἔοικεν ἡ τοιαύτη σύνθεσις ἔκ τε ῥημάτων γιγνομένη καὶ ὀνομάτων ὄντως τε καὶ ἀληθῶς γίγνεσθαι λόγος ψευδής.</p></sp><sp><speaker>Θεαίτητος</speaker><p>ἀληθέστατα μὲν οὖν.</p></sp><sp><speaker>Ξένος</speaker><p>τί δὲ δή; διάνοιά τε καὶ δόξα καὶ φαντασία, μῶν οὐκ ἤδη δῆλον ὅτι ταῦτά γε ψευδῆ τε καὶ ἀληθῆ πάνθ’ ἡμῶν ἐν ταῖς ψυχαῖς ἐγγίγνεται;</p></sp><sp><speaker>Θεαίτητος</speaker><p>πῶς;</p></sp><sp><speaker>Ξένος</speaker><p>ὧδ’ εἴσῃ ῥᾷον, ἂν πρῶτον λάβῃς αὐτὰ τί ποτ’ ἔστιν
<milestone unit="section" n="263e"/>καὶ τί διαφέρουσιν ἕκαστα ἀλλήλων.</p></sp><sp><speaker>Θεαίτητος</speaker><p>δίδου μόνον.</p></sp><sp><speaker>Ξένος</speaker><p>οὐκοῦν διάνοια μὲν καὶ λόγος ταὐτόν· πλὴν ὁ μὲν ἐντὸς τῆς ψυχῆς πρὸς αὑτὴν διάλογος ἄνευ φωνῆς γιγνόμενος τοῦτ’ αὐτὸ ἡμῖν ἐπωνομάσθη, διάνοια;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>τὸ δέ γ’ ἀπ’ ἐκείνης ῥεῦμα διὰ τοῦ στόματος ἰὸν μετὰ φθόγγου κέκληται λόγος;</p></sp><sp><speaker>Θεαίτητος</speaker><p>ἀληθῆ.</p></sp><sp><speaker>Ξένος</speaker><p>καὶ μὴν ἐν λόγοις γε αὖ ἴσμεν ἐνὸν&mdash;</p></sp><sp><speaker>Θεαίτητος</speaker><p>τὸ ποῖον;</p></sp><sp><speaker>Ξένος</speaker><p>φάσιν τε καὶ ἀπόφασιν.</p></sp><sp><speaker>Θεαίτητος</speaker><p>ἴσμεν.
<milestone unit="page" n="264"/><milestone unit="section" n="264a"/></p></sp><sp><speaker>Ξένος</speaker><p>ὅταν οὖν τοῦτο ἐν ψυχῇ κατὰ διάνοιαν ἐγγίγνηται μετὰ σιγῆς, πλὴν δόξης ἔχεις ὅτι προσείπῃς αὐτό;</p></sp><sp><speaker>Θεαίτητος</speaker><p>καὶ πῶς;</p></sp><sp><speaker>Ξένος</speaker><p>τί δ’ ὅταν μὴ καθ’ αὑτὸ ἀλλὰ δι’ αἰσθήσεως παρῇ τινι, τὸ τοιοῦτον αὖ πάθος ἆρ’ οἷόν τε ὀρθῶς εἰπεῖν ἕτερόν τι πλὴν φαντασίαν;</p></sp><sp><speaker>Θεαίτητος</speaker><p>οὐδέν.</p></sp><sp><speaker>Ξένος</speaker><p>οὐκοῦν ἐπείπερ λόγος ἀληθὴς ἦν καὶ ψευδής, τούτων δ’ ἐφάνη διάνοια μὲν αὐτῆς πρὸς ἑαυτὴν ψυχῆς διάλογος,
<milestone unit="section" n="264b"/>δόξα δὲ διανοίας ἀποτελεύτησις, &ldquo;<term>fai/netai</term>&rdquo; δὲ ὃ λέγομεν σύμμειξις αἰσθήσεως καὶ δόξης, ἀνάγκη δὴ καὶ τούτων τῷ λόγῳ συγγενῶν ὄντων ψευδῆ &lsqb;τε&rsqb; αὐτῶν ἔνια καὶ ἐνίοτε εἶναι.</p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>κατανοεῖς οὖν ὅτι πρότερον ηὑρέθη ψευδὴς δόξα καὶ λόγος ἢ κατὰ τὴν προσδοκίαν ἣν ἐφοβήθημεν ἄρτι, μὴ παντάπασιν ἀνήνυτον ἔργον ἐπιβαλλοίμεθα ζητοῦντες αὐτό;</p></sp><sp><speaker>Θεαίτητος</speaker><p>κατανοῶ.</p></sp><sp><speaker>Ξένος</speaker><p>μὴ τοίνυν μηδ’ εἰς τὰ λοιπὰ ἀθυμῶμεν. ἐπειδὴ
<milestone unit="section" n="264c"/>γὰρ πέφανται ταῦτα, τῶν ἔμπροσθεν ἀναμνησθῶμεν κατ’ εἴδη διαιρέσεων.</p></sp><sp><speaker>Θεαίτητος</speaker><p>ποίων δή;</p></sp><sp><speaker>Ξένος</speaker><p>διειλόμεθα τῆς εἰδωλοποιικῆς εἴδη δύο, τὴν μὲν εἰκαστικήν, τὴν δὲ φανταστικήν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ τὸν σοφιστὴν εἴπομεν ὡς ἀποροῖμεν εἰς ὁποτέραν θήσομεν.</p></sp><sp><speaker>Θεαίτητος</speaker><p>ἦν ταῦτα.</p></sp><sp><speaker>Ξένος</speaker><p>καὶ τοῦθ’ ἡμῶν ἀπορουμένων ἔτι μείζων κατεχύθη σκοτοδινία, φανέντος τοῦ λόγου τοῦ πᾶσιν ἀμφισβητοῦντος ὡς οὔτε εἰκὼν οὔτε εἴδωλον οὔτε φάντασμ’ εἴη τὸ παράπαν
<milestone unit="section" n="264d"/>οὐδὲν διὰ τὸ μηδαμῶς μηδέποτε μηδαμοῦ ψεῦδος εἶναι.</p></sp><sp><speaker>Θεαίτητος</speaker><p>λέγεις ἀληθῆ.</p></sp><sp><speaker>Ξένος</speaker><p>νῦν δέ γ’ ἐπειδὴ πέφανται μὲν λόγος, πέφανται δ’ οὖσα δόξα ψευδής, ἐγχωρεῖ δὴ μιμήματα τῶν ὄντων εἶναι καὶ τέχνην ἐκ ταύτης γίγνεσθαι τῆς διαθέσεως ἀπατητικήν.</p></sp><sp><speaker>Θεαίτητος</speaker><p>ἐγχωρεῖ.</p></sp><sp><speaker>Ξένος</speaker><p>καὶ μὴν ὅτι γ’ ἦν ὁ σοφιστὴς τούτων πότερον, διωμολογημένον ἡμῖν ἐν τοῖς πρόσθεν ἦν.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>πάλιν τοίνυν ἐπιχειρῶμεν, σχίζοντες διχῇ τὸ
<milestone unit="section" n="264e"/>προτεθὲν γένος, πορεύεσθαι κατὰ τοὐπὶ δεξιὰ ἀεὶ μέρος τοῦ τμηθέντος, ἐχόμενοι τῆς τοῦ σοφιστοῦ κοινωνίας, ἕως ἂν αὐτοῦ τὰ κοινὰ πάντα περιελόντες, τὴν οἰκείαν λιπόντες
<milestone unit="page" n="265"/><milestone unit="section" n="265a"/>φύσιν ἐπιδείξωμεν μάλιστα μὲν ἡμῖν αὐτοῖς, ἔπειτα καὶ τοῖς ἐγγυτάτω γένει τῆς τοιαύτης μεθόδου πεφυκόσιν.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>οὐκοῦν τότε μὲν ἠρχόμεθα ποιητικὴν καὶ κτητικὴν τέχνην διαιρούμενοι;</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>καὶ τῆς κτητικῆς ἐν θηρευτικῇ καὶ ἀγωνίᾳ καὶ ἐμπορικῇ καί τισιν ἐν τοιούτοις εἴδεσιν ἐφαντάζεθ’ ἡμῖν;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>νῦν δέ γ’ ἐπειδὴ μιμητικὴ περιείληφεν αὐτὸν τέχνη, δῆλον ὡς αὐτὴν τὴν ποιητικὴν δίχα διαιρετέον πρώτην.
<milestone unit="section" n="265b"/>ἡ γάρ που μίμησις ποίησίς τίς ἐστιν, εἰδώλων μέντοι, φαμέν, ἀλλ’ οὐκ αὐτῶν ἑκάστων· ἦ γάρ;</p></sp><sp><speaker>Θεαίτητος</speaker><p>παντάπασι μὲν οὖν.</p></sp><sp><speaker>Ξένος</speaker><p>ποιητικῆς δὴ πρῶτον δύ’ ἔστω μέρη.</p></sp><sp><speaker>Θεαίτητος</speaker><p>ποίω;</p></sp><sp><speaker>Ξένος</speaker><p>τὸ μὲν θεῖον, τὸ δ’ ἀνθρώπινον.</p></sp><sp><speaker>Θεαίτητος</speaker><p>οὔπω μεμάθηκα.</p></sp><sp><speaker>Ξένος</speaker><p>ποιητικήν, εἴπερ μεμνήμεθα τὰ κατ’ ἀρχὰς λεχθέντα, πᾶσαν ἔφαμεν εἶναι δύναμιν ἥτις ἂν αἰτία γίγνηται τοῖς μὴ πρότερον οὖσιν ὕστερον γίγνεσθαι.</p></sp><sp><speaker>Θεαίτητος</speaker><p>μεμνήμεθα.
<milestone unit="section" n="265c"/></p></sp><sp><speaker>Ξένος</speaker><p>ζῷα δὴ πάντα θνητά, καὶ δὴ καὶ φυτὰ ὅσα τ’ ἐπὶ γῆς ἐκ σπερμάτων καὶ ῥιζῶν φύεται, καὶ ὅσα ἄψυχα ἐν γῇ συνίσταται σώματα τηκτὰ καὶ ἄτηκτα, μῶν ἄλλου τινὸς ἢ θεοῦ δημιουργοῦντος φήσομεν ὕστερον γίγνεσθαι πρότερον οὐκ ὄντα; ἢ τῷ τῶν πολλῶν δόγματι καὶ ῥήματι χρώμενοι&mdash;</p></sp><sp><speaker>Θεαίτητος</speaker><p>ποίῳ τῳ;</p></sp><sp><speaker>Ξένος</speaker><p>τὴν φύσιν αὐτὰ γεννᾶν ἀπό τινος αἰτίας αὐτομάτης καὶ ἄνευ διανοίας φυούσης, ἢ μετὰ λόγου τε καὶ ἐπιστήμης θείας ἀπὸ θεοῦ γιγνομένης;
<milestone unit="section" n="265d"/></p></sp><sp><speaker>Θεαίτητος</speaker><p>ἐγὼ μὲν ἴσως διὰ τὴν ἡλικίαν πολλάκις ἀμφότερα μεταδοξάζω· νῦν μὴν βλέπων εἰς σὲ καὶ ὑπολαμβάνων οἴεσθαί σε κατά γε θεὸν αὐτὰ γίγνεσθαι, ταύτῃ καὶ αὐτὸς νενόμικα.</p></sp><sp><speaker>Ξένος</speaker><p>καλῶς γε, ὦ Θεαίτητε. καὶ εἰ μέν γέ σε ἡγούμεθα τῶν εἰς τὸν ἔπειτ’ &amp;lt;ἂν&amp;gt; χρόνον ἄλλως πως δοξαζόντων εἶναι, νῦν ἂν τῷ λόγῳ μετὰ πειθοῦς ἀναγκαίας ἐπεχειροῦμεν ποιεῖν ὁμολογεῖν· ἐπειδὴ δέ σου καταμανθάνω τὴν φύσιν, ὅτι καὶ
<milestone unit="section" n="265e"/>ἄνευ τῶν παρ’ ἡμῶν λόγων αὐτὴ πρόσεισιν ἐφ’ ἅπερ νῦν ἕλκεσθαι φῄς, ἐάσω· χρόνος γὰρ ἐκ περιττοῦ γίγνοιτ’ ἄν. ἀλλὰ θήσω τὰ μὲν φύσει λεγόμενα ποιεῖσθαι θείᾳ τέχνῃ, τὰ δ’ ἐκ τούτων ὑπ’ ἀνθρώπων συνιστάμενα ἀνθρωπίνῃ, καὶ κατὰ τοῦτον δὴ τὸν λόγον δύο ποιητικῆς γένη, τὸ μὲν ἀνθρώπινον εἶναι, τὸ δὲ θεῖον.</p></sp><sp><speaker>Θεαίτητος</speaker><p>ὀρθῶς.</p></sp><sp><speaker>Ξένος</speaker><p>τέμνε δὴ δυοῖν οὔσαιν δίχα ἑκατέραν αὖθις.</p></sp><sp><speaker>Θεαίτητος</speaker><p>πῶς;
<milestone unit="page" n="266"/><milestone unit="section" n="266a"/></p></sp><sp><speaker>Ξένος</speaker><p>οἷον τότε μὲν κατὰ πλάτος τέμνων τὴν ποιητικὴν πᾶσαν, νῦν δὲ αὖ κατὰ μῆκος.</p></sp><sp><speaker>Θεαίτητος</speaker><p>τετμήσθω.</p></sp><sp><speaker>Ξένος</speaker><p>τέτταρα μὴν αὐτῆς οὕτω τὰ πάντα μέρη γίγνεται, δύο μὲν τὰ πρὸς ἡμῶν, ἀνθρώπεια, δύο δ’ αὖ τὰ πρὸς θεῶν, θεῖα.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>τὰ δέ γ’ ὡς ἑτέρως αὖ διῃρημένα, μέρος μὲν ἓν ἀφ’ ἑκατέρας τῆς μερίδος αὐτοποιητικόν, τὼ δ’ ὑπολοίπω σχεδὸν μάλιστ’ ἂν λεγοίσθην εἰδωλοποιικώ· καὶ κατὰ ταῦτα δὴ πάλιν ἡ ποιητικὴ διχῇ διαιρεῖται.
<milestone unit="section" n="266b"/></p></sp><sp><speaker>Θεαίτητος</speaker><p>λέγε ὅπῃ ἑκατέρα αὖθις.</p></sp><sp><speaker>Ξένος</speaker><p>ἡμεῖς μέν που καὶ τἆλλα ζῷα καὶ ἐξ ὧν τὰ πεφυκότ’ ἐστίν, πῦρ καὶ ὕδωρ καὶ τὰ τούτων ἀδελφά, θεοῦ γεννήματα πάντα ἴσμεν αὐτὰ ἀπειργασμένα ἕκαστα· ἢ πῶς;</p></sp><sp><speaker>Θεαίτητος</speaker><p>οὕτως.</p></sp><sp><speaker>Ξένος</speaker><p>τούτων δέ γε ἑκάστων εἴδωλα ἀλλ’ οὐκ αὐτὰ παρέπεται, δαιμονίᾳ καὶ ταῦτα μηχανῇ γεγονότα.</p></sp><sp><speaker>Θεαίτητος</speaker><p>ποῖα;</p></sp><sp><speaker>Ξένος</speaker><p>τά τε ἐν τοῖς ὕπνοις καὶ ὅσα μεθ’ ἡμέραν φαντάσματα αὐτοφυῆ λέγεται, σκιὰ μὲν ὅταν ἐν τῷ πυρὶ σκότος
<milestone unit="section" n="266c"/>ἐγγίγνηται, διπλοῦν δὲ ἡνίκ’ ἂν φῶς οἰκεῖόν τε καὶ ἀλλότριον περὶ τὰ λαμπρὰ καὶ λεῖα εἰς ἓν συνελθὸν τῆς ἔμπροσθεν εἰωθυίας ὄψεως ἐναντίαν αἴσθησιν παρέχον εἶδος ἀπεργάζηται.</p></sp><sp><speaker>Θεαίτητος</speaker><p>δύο γὰρ οὖν ἐστι ταῦτα θείας ἔργα ποιήσεως, αὐτό τε καὶ τὸ παρακολουθοῦν εἴδωλον ἑκάστῳ.</p></sp><sp><speaker>Ξένος</speaker><p>τί δὲ τὴν ἡμετέραν τέχνην; ἆρ’ οὐκ αὐτὴν μὲν οἰκίαν οἰκοδομικῇ φήσομεν ποιεῖν, γραφικῇ δέ τιν’ ἑτέραν, οἷον ὄναρ ἀνθρώπινον ἐγρηγορόσιν ἀπειργασμένην;
<milestone unit="section" n="266d"/></p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν καὶ τἆλλα οὕτω κατὰ δύο διττὰ ἔργα τῆς ἡμετέρας αὖ ποιητικῆς πράξεως, τὸ μὲν αὐτό, φαμέν, &lsqb;αὐτουργική&rsqb;, τὸ δὲ εἴδωλον &lsqb;εἰδωλοποιική&rsqb;.</p></sp><sp><speaker>Θεαίτητος</speaker><p>νῦν μᾶλλον ἔμαθον, καὶ τίθημι δύο διχῇ ποιητικῆς εἴδει· θείαν μὲν καὶ ἀνθρωπίνην κατὰ θάτερον τμῆμα, κατὰ δὲ θάτερον τὸ μὲν αὐτῶν ὄν, τὸ δὲ ὁμοιωμάτων τινῶν γέννημα.</p></sp><sp><speaker>Ξένος</speaker><p>τῆς τοίνυν εἰδωλουργικῆς ἀναμνησθῶμεν ὅτι τὸ μὲν εἰκαστικόν, τὸ δὲ φανταστικὸν ἔμελλεν εἶναι γένος, εἰ τὸ
<milestone unit="section" n="266e"/>ψεῦδος ὄντως ὂν ψεῦδος καὶ τῶν ὄντων ἕν τι φανείη πεφυκός.</p></sp><sp><speaker>Θεαίτητος</speaker><p>ἦν γὰρ οὖν.</p></sp><sp><speaker>Ξένος</speaker><p>οὐκοῦν ἐφάνη τε καὶ διὰ ταῦτα δὴ καταριθμήσομεν αὐτὼ νῦν ἀναμφισβητήτως εἴδη δύο;</p></sp><sp><speaker>Θεαίτητος</speaker><p>ναί.
<milestone unit="page" n="267"/><milestone unit="section" n="267a"/></p></sp><sp><speaker>Ξένος</speaker><p>τὸ τοίνυν φανταστικὸν αὖθις διορίζωμεν δίχα.</p></sp><sp><speaker>Θεαίτητος</speaker><p>πῇ;</p></sp><sp><speaker>Ξένος</speaker><p>τὸ μὲν δι’ ὀργάνων γιγνόμενον, τὸ δὲ αὐτοῦ παρέχοντος ἑαυτὸν ὄργανον τοῦ ποιοῦντος τὸ φάντασμα.</p></sp><sp><speaker>Θεαίτητος</speaker><p>πῶς φῄς;</p></sp><sp><speaker>Ξένος</speaker><p>ὅταν οἶμαι τὸ σὸν σχῆμά τις τῷ ἑαυτοῦ χρώμενος σώματι προσόμοιον ἢ φωνὴν φωνῇ φαίνεσθαι ποιῇ, μίμησις τοῦτο τῆς φανταστικῆς μάλιστα κέκληταί που.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>μιμητικὸν δὴ τοῦτο αὐτῆς προσειπόντες ἀπονειμώμεθα· τὸ δ’ ἄλλο πᾶν ἀφῶμεν μαλακισθέντες καὶ παρέντες
<milestone unit="section" n="267b"/>ἑτέρῳ συναγαγεῖν τε εἰς ἓν καὶ πρέπουσαν ἐπωνυμίαν ἀποδοῦναί τιν’ αὐτῷ.</p></sp><sp><speaker>Θεαίτητος</speaker><p>νενεμήσθω, τὸ δὲ μεθείσθω.</p></sp><sp><speaker>Ξένος</speaker><p>καὶ μὴν καὶ τοῦτο ἔτι διπλοῦν, ὦ Θεαίτητε, ἄξιον ἡγεῖσθαι· δι’ ἃ δέ, σκόπει.</p></sp><sp><speaker>Θεαίτητος</speaker><p>λέγε.</p></sp><sp><speaker>Ξένος</speaker><p>τῶν μιμουμένων οἱ μὲν εἰδότες ὃ μιμοῦνται τοῦτο πράττουσιν, οἱ δ’ οὐκ εἰδότες. καίτοι τίνα μείζω διαίρεσιν ἀγνωσίας τε καὶ γνώσεως θήσομεν;</p></sp><sp><speaker>Θεαίτητος</speaker><p>οὐδεμίαν.</p></sp><sp><speaker>Ξένος</speaker><p>οὐκοῦν τό γε ἄρτι λεχθὲν εἰδότων ἦν μίμημα; τὸ γὰρ σὸν σχῆμα καὶ σὲ γιγνώσκων ἄν τις μιμήσαιτο.
<milestone unit="section" n="267c"/></p></sp><sp><speaker>Θεαίτητος</speaker><p>πῶς δ’ οὔ;</p></sp><sp><speaker>Ξένος</speaker><p>τί δὲ δικαιοσύνης τὸ σχῆμα καὶ ὅλης συλλήβδην ἀρετῆς; ἆρ’ οὐκ ἀγνοοῦντες μέν, δοξάζοντες δέ πῃ, σφόδρα ἐπιχειροῦσιν πολλοὶ τὸ δοκοῦν σφίσιν τοῦτο ὡς ἐνὸν αὐτοῖς προθυμεῖσθαι φαίνεσθαι ποιεῖν, ὅτι μάλιστα ἔργοις τε καὶ λόγοις μιμούμενοι;</p></sp><sp><speaker>Θεαίτητος</speaker><p>καὶ πάνυ γε πολλοί.</p></sp><sp><speaker>Ξένος</speaker><p>μῶν οὖν πάντες ἀποτυγχάνουσι τοῦ δοκεῖν εἶναι δίκαιοι μηδαμῶς ὄντες; ἢ τούτου πᾶν τοὐναντίον;</p></sp><sp><speaker>Θεαίτητος</speaker><p>πᾶν.
<milestone unit="section" n="267d"/></p></sp><sp><speaker>Ξένος</speaker><p>μιμητὴν δὴ τοῦτόν γε ἕτερον ἐκείνου λεκτέον οἶμαι, τὸν ἀγνοοῦντα τοῦ γιγνώσκοντος.</p></sp><sp><speaker>Θεαίτητος</speaker><p>ναί.</p></sp><sp><speaker>Ξένος</speaker><p>πόθεν οὖν ὄνομα ἑκατέρῳ τις αὐτῶν λήψεται πρέπον; ἢ δῆλον δὴ χαλεπὸν ὄν, διότι τῆς τῶν γενῶν κατ’ εἴδη διαιρέσεως παλαιά τις, ὡς ἔοικεν, ἀργία τοῖς ἔμπροσθεν καὶ ἀσύννους παρῆν, ὥστε μηδ’ ἐπιχειρεῖν μηδένα διαιρεῖσθαι· καθὸ δὴ τῶν ὀνομάτων ἀνάγκη μὴ σφόδρα εὐπορεῖν. ὅμως δέ, κἂν εἰ τολμηρότερον εἰρῆσθαι, διαγνώσεως ἕνεκα τὴν
<milestone unit="section" n="267e"/>μὲν μετὰ δόξης μίμησιν δοξομιμητικὴν προσείπωμεν, τὴν δὲ μετ’ ἐπιστήμης ἱστορικήν τινα μίμησιν.</p></sp><sp><speaker>Θεαίτητος</speaker><p>ἔστω.</p></sp><sp><speaker>Ξένος</speaker><p>θατέρῳ τοίνυν χρηστέον· ὁ γὰρ σοφιστὴς οὐκ ἐν τοῖς εἰδόσιν ἦν ἀλλ’ ἐν τοῖς μιμουμένοις δή.</p></sp><sp><speaker>Θεαίτητος</speaker><p>καὶ μάλα.</p></sp><sp><speaker>Ξένος</speaker><p>τὸν δοξομιμητὴν δὴ σκοπώμεθα ὥσπερ σίδηρον, εἴτε ὑγιὴς εἴτε διπλόην ἔτ’ ἔχων τινά ἐστιν ἐν αὑτῷ.</p></sp><sp><speaker>Θεαίτητος</speaker><p>σκοπῶμεν.</p></sp><sp><speaker>Ξένος</speaker><p>ἔχει τοίνυν καὶ μάλα συχνήν. ὁ μὲν γὰρ εὐήθης
<milestone unit="page" n="268"/><milestone unit="section" n="268a"/>αὐτῶν ἐστιν, οἰόμενος εἰδέναι ταῦτα ἃ δοξάζει· τὸ δὲ θατέρου σχῆμα διὰ τὴν ἐν τοῖς λόγοις κυλίνδησιν ἔχει πολλὴν ὑποψίαν καὶ φόβον ὡς ἀγνοεῖ ταῦτα ἃ πρὸς τοὺς ἄλλους ὡς εἰδὼς ἐσχημάτισται.</p></sp><sp><speaker>Θεαίτητος</speaker><p>πάνυ μὲν οὖν ἔστιν ἑκατέρου γένος ὧν εἴρηκας.</p></sp><sp><speaker>Ξένος</speaker><p>οὐκοῦν τὸν μὲν ἁπλοῦν μιμητήν τινα, τὸν δὲ εἰρωνικὸν μιμητὴν θήσομεν;</p></sp><sp><speaker>Θεαίτητος</speaker><p>εἰκὸς γοῦν.</p></sp><sp><speaker>Ξένος</speaker><p>τούτου δ’ αὖ τὸ γένος ἓν ἢ δύο φῶμεν;</p></sp><sp><speaker>Θεαίτητος</speaker><p>ὅρα σύ.
<milestone unit="section" n="268b"/></p></sp><sp><speaker>Ξένος</speaker><p>σκοπῶ, καί μοι διττὼ καταφαίνεσθόν τινε· τὸν μὲν δημοσίᾳ τε καὶ μακροῖς λόγοις πρὸς πλήθη δυνατὸν εἰρωνεύεσθαι καθορῶ, τὸν δὲ ἰδίᾳ τε καὶ βραχέσι λόγοις ἀναγκάζοντα τὸν προσδιαλεγόμενον ἐναντιολογεῖν αὐτὸν αὑτῷ.</p></sp><sp><speaker>Θεαίτητος</speaker><p>λέγεις ὀρθότατα.</p></sp><sp><speaker>Ξένος</speaker><p>τίνα οὖν ἀποφαινώμεθα τὸν μακρολογώτερον εἶναι; πότερα πολιτικὸν ἢ δημολογικόν;</p></sp><sp><speaker>Θεαίτητος</speaker><p>δημολογικόν.</p></sp><sp><speaker>Ξένος</speaker><p>τί δὲ τὸν ἕτερον ἐροῦμεν; σοφὸν ἢ σοφιστικόν;</p></sp><sp><speaker>Θεαίτητος</speaker><p>τὸ μέν που σοφὸν ἀδύνατον, ἐπείπερ οὐκ εἰδότα
<milestone unit="section" n="268c"/>αὐτὸν ἔθεμεν· μιμητὴς δ’ ὢν τοῦ σοφοῦ δῆλον ὅτι παρωνύμιον αὐτοῦ τι λήψεται, καὶ σχεδὸν ἤδη μεμάθηκα ὅτι τοῦτον δεῖ προσειπεῖν ἀληθῶς αὐτὸν ἐκεῖνον τὸν παντάπασιν ὄντως σοφιστήν.</p></sp><sp><speaker>Ξένος</speaker><p>οὐκοῦν συνδήσομεν αὐτοῦ, καθάπερ ἔμπροσθεν, τοὔνομα συμπλέξαντες ἀπὸ τελευτῆς ἐπ’ ἀρχήν;</p></sp><sp><speaker>Θεαίτητος</speaker><p>πάνυ μὲν οὖν.</p></sp><sp><speaker>Ξένος</speaker><p>τὸ δὴ τῆς ἐναντιοποιολογικῆς εἰρωνικοῦ μέρους τῆς δοξαστικῆς μιμητικόν, τοῦ φανταστικοῦ γένους ἀπὸ τῆς
<milestone unit="section" n="268d"/>εἰδωλοποιικῆς οὐ θεῖον ἀλλ’ ἀνθρωπικὸν τῆς ποιήσεως ἀφωρισμένον ἐν λόγοις τὸ θαυματοποιικὸν μόριον, &ldquo;ταύτης τῆς γενεᾶς τε καὶ αἵματος&rdquo; ὃς ἂν φῇ τὸν ὄντως σοφιστὴν εἶναι, τἀληθέστατα, ὡς ἔοικεν, ἐρεῖ.</p></sp><sp><speaker>Θεαίτητος</speaker><p>παντάπασι μὲν οὖν.</p></sp></body></text>

<text n="Stat."><body>
<head>Πολιτικός</head>
<castList><castItem type="role"><role>*swkra/ths</role></castItem><castItem type="role"><role>*qeo/dwros</role></castItem><castItem type="role"><role>*ce/nos</role></castItem><castItem type="role"><role>*swkra/ths o( *new/teros</role></castItem></castList>
<milestone unit="page" n="257"/><milestone unit="section" n="257a"/><sp><speaker>Σωκράτης</speaker><p>ἦ πολλὴν χάριν ὀφείλω σοι τῆς Θεαιτήτου γνωρίσεως, ὦ Θεόδωρε, ἅμα καὶ τῆς τοῦ ξένου.</p></sp><sp><speaker>Θεόδωρος</speaker><p>τάχα δέ &lsqb;γε&rsqb;, ὦ Σώκρατες, ὀφειλήσεις ταύτης τριπλασίαν· ἐπειδὰν τόν τε πολιτικὸν ἀπεργάσωνταί σοι καὶ τὸν φιλόσοφον.</p></sp><sp><speaker>Σωκράτης</speaker><p>εἶεν· οὕτω τοῦτο, ὦ φίλε Θεόδωρε, φήσομεν ἀκηκοότες εἶναι τοῦ περὶ λογισμοὺς καὶ τὰ γεωμετρικὰ κρατίστου;
<milestone unit="section" n="257b"/></p></sp><sp><speaker>Θεόδωρος</speaker><p>πῶς, ὦ Σώκρατες;</p></sp><sp><speaker>Σωκράτης</speaker><p>τῶν ἀνδρῶν ἕκαστον θέντος τῆς ἴσης ἀξίας, οἳ τῇ τιμῇ πλέον ἀλλήλων ἀφεστᾶσιν ἢ κατὰ τὴν ἀναλογίαν τὴν τῆς ὑμετέρας τέχνης.</p></sp><sp><speaker>Θεόδωρος</speaker><p>εὖ γε νὴ τὸν ἡμέτερον θεόν, ὦ Σώκρατες, τὸν Ἄμμωνα, καὶ δικαίως, καὶ πάνυ μὲν οὖν μνημονικῶς ἐπέπληξάς μοι τὸ περὶ τοὺς λογισμοὺς ἁμάρτημα. καὶ σὲ μὲν ἀντὶ τούτων εἰς αὖθις μέτειμι· σὺ δ’ ἡμῖν, ὦ ξένε, μηδαμῶς ἀποκάμῃς χαριζόμενος, ἀλλ’ ἑξῆς, εἴτε τὸν πολιτικὸν ἄνδρα
<milestone unit="section" n="257c"/>πρότερον εἴτε τὸν φιλόσοφον προαιρῇ, προελόμενος διέξελθε.</p></sp><sp><speaker>Ξένος</speaker><p>ταῦτ’, ὦ Θεόδωρε, ποιητέον· ἐπείπερ ἅπαξ γε ἐγκεχειρήκαμεν, &lsqb;καὶ&rsqb; οὐκ ἀποστατέον πρὶν ἂν αὐτῶν πρὸς τὸ τέλος ἔλθωμεν. ἀλλὰ γὰρ περὶ Θεαιτήτου τοῦδε τί χρὴ δρᾶν με;</p></sp><sp><speaker>Θεόδωρος</speaker><p>τοῦ πέρι;</p></sp><sp><speaker>Ξένος</speaker><p>διαναπαύσωμεν αὐτὸν μεταλαβόντες αὐτοῦ τὸν συγγυμναστὴν τόνδε Σωκράτη; ἢ πῶς συμβουλεύεις;</p></sp><sp><speaker>Θεόδωρος</speaker><p>καθάπερ εἶπες, μεταλάμβανε· νέω γὰρ ὄντε ῥᾷον οἴσετον πάντα πόνον ἀναπαυομένω.
<milestone unit="section" n="257d"/></p></sp><sp><speaker>Σωκράτης</speaker><p>καὶ μὴν κινδυνεύετον, ὦ ξένε, ἄμφω ποθὲν ἐμοὶ συγγένειαν ἔχειν τινά. τὸν μέν γε οὖν ὑμεῖς κατὰ τὴν τοῦ προσώπου φύσιν ὅμοιον ἐμοὶ φαίνεσθαί φατε, τοῦ δ’ ἡμῖν ἡ
<milestone unit="page" n="258"/><milestone unit="section" n="258a"/>κλῆσις ὁμώνυμος οὖσα καὶ ἡ πρόσρησις παρέχεταί τινα οἰκειότητα. δεῖ δὴ τούς γε συγγενεῖς ἡμᾶς ἀεὶ προθύμως διὰ λόγων ἀναγνωρίζειν. Θεαιτήτῳ μὲν οὖν αὐτός τε συνέμειξα χθὲς διὰ λόγων καὶ νῦν ἀκήκοα ἀποκρινομένου, Σωκράτους δὲ οὐδέτερα· δεῖ δὲ σκέψασθαι καὶ τοῦτον. ἐμοὶ μὲν οὖν εἰς αὖθις, σοὶ δὲ νῦν ἀποκρινέσθω.</p></sp><sp><speaker>Ξένος</speaker><p>ταῦτ’ ἔσται. ὦ Σώκρατες, ἀκούεις δὴ Σωκράτους;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>συγχωρεῖς οὖν οἷς λέγει;</p></sp><sp><speaker>Νεώτερος Σωκράτης</speaker><p>πάνυ μὲν οὖν.
<milestone unit="section" n="258b"/></p></sp><sp><speaker>Ξένος</speaker><p>οὐ τὰ σὰ κωλύειν φαίνεται, δεῖ δὲ ἴσως ἔτι ἧττον τἀμὰ διακωλύειν. ἀλλὰ δὴ μετὰ τὸν σοφιστὴν ἀναγκαῖον, ὡς ἐμοὶ φαίνεται, πολιτικὸν &lsqb;τὸν ἄνδρα&rsqb; διαζητεῖν νῷν· καί μοι λέγε πότερον τῶν ἐπιστημόνων τιν’ ἡμῖν καὶ τοῦτον θετέον, ἢ πῶς;</p></sp><sp><speaker>Νεώτερος Σωκράτης</speaker><p>οὕτως.</p></sp><sp><speaker>Ξένος</speaker><p>τὰς ἐπιστήμας ἄρα διαληπτέον, ὥσπερ ἡνίκα τὸν πρότερον ἐσκοποῦμεν;</p></sp><sp><speaker>Νεώτερος Σωκράτης</speaker><p>τάχ’ ἄν.</p></sp><sp><speaker>Ξένος</speaker><p>οὐ μὲν δὴ κατὰ ταὐτόν γε, ὦ Σώκρατες, φαίνεταί μοι τμῆμα.</p></sp><sp><speaker>Νεώτερος Σωκράτης</speaker><p>τί μήν;
<milestone unit="section" n="258c"/></p></sp><sp><speaker>Ξένος</speaker><p>κατ’ ἄλλο.</p></sp><sp><speaker>Νεώτερος Σωκράτης</speaker><p>ἔοικέν γε.</p></sp><sp><speaker>Ξένος</speaker><p>τὴν οὖν πολιτικὴν ἀτραπὸν πῇ τις ἀνευρήσει; δεῖ γὰρ αὐτὴν ἀνευρεῖν, καὶ χωρὶς ἀφελόντας ἀπὸ τῶν ἄλλων ἰδέαν αὐτῇ μίαν ἐπισφραγίσασθαι, καὶ ταῖς ἄλλαις ἐκτροπαῖς ἓν ἄλλο εἶδος ἐπισημηναμένους πάσας τὰς ἐπιστήμας ὡς οὔσας δύο εἴδη διανοηθῆναι τὴν ψυχὴν ἡμῶν ποιῆσαι.</p></sp><sp><speaker>Νεώτερος Σωκράτης</speaker><p>τοῦτ’ ἤδη σὸν οἶμαι τὸ ἔργον, ὦ ξένε, ἀλλ’ οὐκ ἐμὸν γίγνεται.
<milestone unit="section" n="258d"/></p></sp><sp><speaker>Ξένος</speaker><p>δεῖ γε μήν, ὦ Σώκρατες, αὐτὸ εἶναι καὶ σόν, ὅταν ἐμφανὲς ἡμῖν γένηται.</p></sp><sp><speaker>Νεώτερος Σωκράτης</speaker><p>καλῶς εἶπες.</p></sp><sp><speaker>Ξένος</speaker><p>ἆρ’ οὖν οὐκ ἀριθμητικὴ μὲν καί τινες ἕτεραι ταύτῃ συγγενεῖς τέχναι ψιλαὶ τῶν πράξεών εἰσι, τὸ δὲ γνῶναι παρέσχοντο μόνον;</p></sp><sp><speaker>Νεώτερος Σωκράτης</speaker><p>ἔστιν οὕτως.</p></sp><sp><speaker>Ξένος</speaker><p>αἱ δέ γε περὶ τεκτονικὴν αὖ καὶ σύμπασαν χειρουργίαν ὥσπερ ἐν ταῖς πράξεσιν ἐνοῦσαν σύμφυτον τὴν
<milestone unit="section" n="258e"/>ἐπιστήμην κέκτηνται, καὶ συναποτελοῦσι τὰ γιγνόμενα ὑπ’ αὐτῶν σώματα πρότερον οὐκ ὄντα.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>ταύτῃ τοίνυν συμπάσας ἐπιστήμας διαίρει, τὴν μὲν πρακτικὴν προσειπών, τὴν δὲ μόνον γνωστικήν.</p></sp><sp><speaker>Νεώτερος Σωκράτης</speaker><p>ἔστω σοι ταῦθ’ ὡς μιᾶς ἐπιστήμης τῆς ὅλης εἴδη δύο.</p></sp><sp><speaker>Ξένος</speaker><p>πότερον οὖν τὸν πολιτικὸν καὶ βασιλέα καὶ δεσπότην καὶ ἔτ’ οἰκονόμον θήσομεν ὡς ἓν πάντα ταῦτα προσαγορεύοντες, ἢ τοσαύτας τέχνας αὐτὰς εἶναι φῶμεν ὅσαπερ ὀνόματα ἐρρήθη; μᾶλλον δέ μοι δεῦρο ἕπου.</p></sp><sp><speaker>Νεώτερος Σωκράτης</speaker><p>πῇ;
<milestone unit="page" n="259"/><milestone unit="section" n="259a"/></p></sp><sp><speaker>Ξένος</speaker><p>τῇδε. εἴ τῴ τις τῶν δημοσιευόντων ἰατρῶν ἱκανὸς συμβουλεύειν ἰδιωτεύων αὐτός, ἆρ’ οὐκ ἀναγκαῖον αὐτῷ προσαγορεύεσθαι τοὔνομα τῆς τέχνης ταὐτὸν ὅπερ ᾧ συμβουλεύει;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τί δ’; ὅστις βασιλεύοντι χώρας ἀνδρὶ παραινεῖν δεινὸς ἰδιώτης ὢν αὐτός, ἆρ’ οὐ φήσομεν ἔχειν αὐτὸν τὴν ἐπιστήμην ἣν ἔδει τὸν ἄρχοντα αὐτὸν κεκτῆσθαι;</p></sp><sp><speaker>Νεώτερος Σωκράτης</speaker><p>φήσομεν.
<milestone unit="section" n="259b"/></p></sp><sp><speaker>Ξένος</speaker><p>ἀλλὰ μὴν ἥ γε ἀληθινοῦ βασιλέως βασιλική;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>ταύτην δὲ ὁ κεκτημένος οὐκ, ἄντε ἄρχων ἄντε ἰδιώτης ὢν τυγχάνῃ, πάντως κατά γε τὴν τέχνην αὐτὴν βασιλικὸς ὀρθῶς προσρηθήσεται;</p></sp><sp><speaker>Νεώτερος Σωκράτης</speaker><p>δίκαιον γοῦν.</p></sp><sp><speaker>Ξένος</speaker><p>καὶ μὴν οἰκονόμος γε καὶ δεσπότης ταὐτόν.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τί δέ; μεγάλης σχῆμα οἰκήσεως ἢ σμικρᾶς αὖ πόλεως ὄγκος μῶν τι πρὸς ἀρχὴν διοίσετον;</p></sp><sp><speaker>Νεώτερος Σωκράτης</speaker><p>οὐδέν.
<milestone unit="section" n="259c"/></p></sp><sp><speaker>Ξένος</speaker><p>οὐκοῦν, ὃ νυνδὴ διεσκοπούμεθα, φανερὸν ὡς ἐπιστήμη μία περὶ πάντ’ ἐστὶ ταῦτα· ταύτην δὲ εἴτε βασιλικὴν εἴτε πολιτικὴν εἴτε οἰκονομικήν τις ὀνομάζει, μηδὲν αὐτῷ διαφερώμεθα.</p></sp><sp><speaker>Νεώτερος Σωκράτης</speaker><p>τί γάρ;</p></sp><sp><speaker>Ξένος</speaker><p>ἀλλὰ μὴν τόδε γε δῆλον, ὡς βασιλεὺς ἅπας χερσὶ καὶ σύμπαντι τῷ σώματι σμίκρ’ ἄττα εἰς τὸ κατέχειν τὴν ἀρχὴν δύναται πρὸς τὴν τῆς ψυχῆς σύνεσιν καὶ ῥώμην.</p></sp><sp><speaker>Νεώτερος Σωκράτης</speaker><p>δῆλον.</p></sp><sp><speaker>Ξένος</speaker><p>τῆς δὴ γνωστικῆς μᾶλλον ἢ τῆς χειροτεχνικῆς καὶ
<milestone unit="section" n="259d"/>ὅλως πρακτικῆς βούλει τὸν βασιλέα φῶμεν οἰκειότερον εἶναι;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τὴν ἄρα πολιτικὴν καὶ πολιτικὸν καὶ βασιλικὴν καὶ βασιλικὸν εἰς ταὐτὸν ὡς ἓν πάντα ταῦτα συνθήσομεν;</p></sp><sp><speaker>Νεώτερος Σωκράτης</speaker><p>δῆλον.</p></sp><sp><speaker>Ξένος</speaker><p>οὐκοῦν πορευοίμεθ’ ἂν ἑξῆς, εἰ μετὰ ταῦτα τὴν γνωστικὴν διοριζοίμεθα;</p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>πρόσεχε δὴ τὸν νοῦν ἂν ἄρα ἐν αὐτῇ τινα διαφυὴν κατανοήσωμεν.</p></sp><sp><speaker>Νεώτερος Σωκράτης</speaker><p>φράζε ποίαν.
<milestone unit="section" n="259e"/></p></sp><sp><speaker>Ξένος</speaker><p>τοιάνδε. λογιστική πού τις ἡμῖν ἦν τέχνη.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τῶν γνωστικῶν γε οἶμαι παντάπασι τεχνῶν.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>γνούσῃ δὴ λογιστικῇ τὴν ἐν τοῖς ἀριθμοῖς διαφορὰν μῶν τι πλέον ἔργον δώσομεν ἢ τὰ γνωσθέντα κρῖναι;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>καὶ γὰρ ἀρχιτέκτων γε πᾶς οὐκ αὐτὸς ἐργατικὸς ἀλλ’ ἐργατῶν ἄρχων.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>παρεχόμενός γέ που γνῶσιν ἀλλ’ οὐ χειρουργίαν.</p></sp><sp><speaker>Νεώτερος Σωκράτης</speaker><p>οὕτως.
<milestone unit="page" n="260"/><milestone unit="section" n="260a"/></p></sp><sp><speaker>Ξένος</speaker><p>δικαίως δὴ μετέχειν ἂν λέγοιτο τῆς γνωστικῆς ἐπιστήμης.</p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>τούτῳ δέ γε οἶμαι προσήκει κρίναντι μὴ τέλος ἔχειν μηδ’ ἀπηλλάχθαι, καθάπερ ὁ λογιστὴς ἀπήλλακτο, προστάττειν δὲ ἑκάστοις τῶν ἐργατῶν τό γε πρόσφορον ἕως ἂν ἀπεργάσωνται τὸ προσταχθέν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οὐκοῦν γνωστικαὶ μὲν αἵ τε τοιαῦται σύμπασαι καὶ ὁπόσαι συνέπονται τῇ λογιστικῇ, κρίσει δὲ καὶ ἐπιτάξει
<milestone unit="section" n="260b"/>διαφέρετον ἀλλήλοιν τούτω τὼ γένη;</p></sp><sp><speaker>Νεώτερος Σωκράτης</speaker><p>φαίνεσθον.</p></sp><sp><speaker>Ξένος</speaker><p>ἆρ’ οὖν συμπάσης τῆς γνωστικῆς εἰ τὸ μὲν ἐπιτακτικὸν μέρος, τὸ δὲ κριτικὸν διαιρούμενοι προσείποιμεν, ἐμμελῶς ἂν φαῖμεν διῃρῆσθαι;</p></sp><sp><speaker>Νεώτερος Σωκράτης</speaker><p>κατά γε τὴν ἐμὴν δόξαν.</p></sp><sp><speaker>Ξένος</speaker><p>ἀλλὰ μὴν τοῖς γε κοινῇ τι πράττουσιν ἀγαπητὸν ὁμονοεῖν.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>τούτου τοίνυν μέχριπερ ἂν αὐτοὶ κοινωνῶμεν, ἐατέον τά γε τῶν ἄλλων δοξάσματα χαίρειν.</p></sp><sp><speaker>Νεώτερος Σωκράτης</speaker><p>τί μήν;
<milestone unit="section" n="260c"/></p></sp><sp><speaker>Ξένος</speaker><p>φέρε δή, τούτοιν τοῖν τέχναιν ἡμῖν τὸν βασιλικὸν ἐν ποτέρᾳ θετέον; ἆρ’ ἐν τῇ κριτικῇ, καθάπερ τινὰ θεατήν, ἢ μᾶλλον τῆς ἐπιτακτικῆς ὡς ὄντα αὐτὸν τέχνης θήσομεν, δεσπόζοντά γε;</p></sp><sp><speaker>Νεώτερος Σωκράτης</speaker><p>πῶς γὰρ οὐ μᾶλλον;</p></sp><sp><speaker>Ξένος</speaker><p>τὴν ἐπιτακτικὴν δὴ τέχνην πάλιν ἂν εἴη θεατέον εἴ πῃ διέστηκεν. καί μοι δοκεῖ τῇδέ πῃ, καθάπερ ἡ τῶν καπήλων τέχνη τῆς τῶν αὐτοπωλῶν διώρισται τέχνης, καὶ
<milestone unit="section" n="260d"/>τὸ βασιλικὸν γένος ἔοικεν ἀπὸ τοῦ τῶν κηρύκων γένους ἀφωρίσθαι.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>πωληθέντα που πρότερον ἔργα ἀλλότρια παραδεχόμενοι δεύτερον πωλοῦσι πάλιν οἱ κάπηλοι.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν καὶ τὸ κηρυκικὸν φῦλον ἐπιταχθέντ’ ἀλλότρια νοήματα παραδεχόμενον αὐτὸ δεύτερον ἐπιτάττει πάλιν ἑτέροις.</p></sp><sp><speaker>Νεώτερος Σωκράτης</speaker><p>ἀληθέστατα.</p></sp><sp><speaker>Ξένος</speaker><p>τί οὖν; εἰς ταὐτὸν μείξομεν βασιλικὴν ἑρμηνευτικῇ,
<milestone unit="section" n="260e"/>κελευστικῇ, μαντικῇ, κηρυκικῇ, καὶ πολλαῖς ἑτέραις τούτων τέχναις συγγενέσιν, αἳ σύμπασαι τό γ’ ἐπιτάττειν ἔχουσιν; ἢ βούλει, καθάπερ ᾐκάζομεν νυνδή, καὶ τοὔνομα παρεικάσωμεν, ἐπειδὴ καὶ σχεδὸν ἀνώνυμον ὂν τυγχάνει τὸ τῶν αὐτεπιτακτῶν γένος, καὶ ταύτῃ ταῦτα διελώμεθα, τὸ μὲν τῶν βασιλέων γένος εἰς τὴν αὐτεπιτακτικὴν θέντες, τοῦ δὲ ἄλλου παντὸς ἀμελήσαντες, ὄνομα ἕτερον αὐτοῖς παραχωρήσαντες θέσθαι τινά; τοῦ γὰρ ἄρχοντος ἕνεκα ἡμῖν ἡ μέθοδος ἦν
<milestone unit="page" n="261"/><milestone unit="section" n="261a"/>ἀλλ’ οὐχὶ τοῦ ἐναντίου.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν ἐπειδὴ τοῦτο μετρίως ἀφέστηκεν ἀπ’ ἐκείνων, ἀλλοτριότητι διορισθὲν πρὸς οἰκειότητα, τοῦτο αὐτὸ πάλιν αὖ διαιρεῖν ἀναγκαῖον, εἴ τινα τομὴν ἔτι ἔχομεν ὑπείκουσαν ἐν τούτῳ;</p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>καὶ μὴν φαινόμεθα ἔχειν· ἀλλ’ ἐπακολουθῶν σύντεμνε.</p></sp><sp><speaker>Νεώτερος Σωκράτης</speaker><p>πῇ;</p></sp><sp><speaker>Ξένος</speaker><p>πάντας ὁπόσους ἂν ἄρχοντας διανοηθῶμεν ἐπιτάξει
<milestone unit="section" n="261b"/>προσχρωμένους ἆρ’ οὐχ εὑρήσομεν γενέσεώς τινος ἕνεκα προστάττοντας;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>καὶ μὴν τά γε γιγνόμενα πάντα δίχα διαλαβεῖν οὐ παντάπασι χαλεπόν.</p></sp><sp><speaker>Νεώτερος Σωκράτης</speaker><p>πῇ;</p></sp><sp><speaker>Ξένος</speaker><p>τὰ μὲν ἄψυχα αὐτῶν ἐστί που συμπάντων, τὰ δ’ ἔμψυχα.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τούτοις δέ γε αὐτοῖς τὸ τοῦ γνωστικοῦ μέρος ἐπιτακτικὸν ὄν, εἴπερ βουλόμεθα τέμνειν, τεμοῦμεν.</p></sp><sp><speaker>Νεώτερος Σωκράτης</speaker><p>κατὰ τί;</p></sp><sp><speaker>Ξένος</speaker><p>τὸ μὲν ἐπὶ ταῖς τῶν ἀψύχων γενέσεσιν αὐτοῦ τάττοντες,
<milestone unit="section" n="261c"/>τὸ δ’ ἐπὶ &amp;lt;ταῖς&amp;gt; τῶν ἐμψύχων· καὶ πᾶν οὕτως ἤδη διαιρήσεται δίχα.</p></sp><sp><speaker>Νεώτερος Σωκράτης</speaker><p>παντάπασί γε.</p></sp><sp><speaker>Ξένος</speaker><p>τὸ μὲν τοίνυν αὐτῶν παραλίπωμεν, τὸ δ’ ἀναλάβωμεν, ἀναλαβόντες δὲ μερισώμεθα εἰς δύο τὸ σύμπαν.</p></sp><sp><speaker>Νεώτερος Σωκράτης</speaker><p>λέγεις δ’ αὐτοῖν ἀναληπτέον εἶναι πότερον;</p></sp><sp><speaker>Ξένος</speaker><p>πάντως που τὸ περὶ τὰ ζῷα ἐπιτακτικόν. οὐ γὰρ δὴ τό γε τῆς βασιλικῆς ἐπιστήμης ἐστί ποτε τῶν ἀψύχων ἐπιστατοῦν, οἷον ἀρχιτεκτονικόν, ἀλλὰ γενναιότερον, ἐν τοῖς
<milestone unit="section" n="261d"/>ζῴοις καὶ περὶ αὐτὰ ταῦτα τὴν δύναμιν ἀεὶ κεκτημένον.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>τήν γε μὴν τῶν ζῴων γένεσιν καὶ τροφὴν τὴν μέν τις ἂν ἴδοι μονοτροφίαν οὖσαν, τὴν δὲ κοινὴν τῶν ἐν ταῖς ἀγέλαις θρεμμάτων ἐπιμέλειαν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>ἀλλ’ οὐ μὴν τόν γε πολιτικὸν εὑρήσομεν ἰδιοτρόφον, ὥσπερ βοηλάτην ἤ τινα ἱπποκόμον, ἀλλ’ ἱπποφορβῷ τε καὶ βουφορβῷ μᾶλλον προσεοικότα.</p></sp><sp><speaker>Νεώτερος Σωκράτης</speaker><p>φαίνεταί γε δὴ ῥηθὲν νῦν.
<milestone unit="section" n="261e"/></p></sp><sp><speaker>Ξένος</speaker><p>πότερον οὖν τῆς ζῳοτροφίας τὴν τῶν συμπόλλων κοινὴν τροφὴν ἀγελαιοτροφίαν ἢ κοινοτροφικήν τινα ὀνομάζομεν;</p></sp><sp><speaker>Νεώτερος Σωκράτης</speaker><p>ὁπότερον ἂν ἐν τῷ λόγῳ συμβαίνῃ.</p></sp><sp><speaker>Ξένος</speaker><p>καλῶς γε, ὦ Σώκρατες· κἂν διαφυλάξῃς τὸ μὴ σπουδάζειν ἐπὶ τοῖς ὀνόμασιν, πλουσιώτερος εἰς τὸ γῆρας ἀναφανήσῃ φρονήσεως. νῦν δὲ τοῦτο μέν, καθάπερ διακελεύῃ, ποιητέον· τὴν δὲ ἀγελαιοτροφικὴν ἆρ’ ἐννοεῖς πῇ
<milestone unit="page" n="262"/><milestone unit="section" n="262a"/>τις δίδυμον ἀποφήνας τὸ ζητούμενον ἐν διπλασίοισι τὰ νῦν ἐν τοῖς ἡμίσεσιν εἰς τότε ποιήσει ζητεῖσθαι;</p></sp><sp><speaker>Νεώτερος Σωκράτης</speaker><p>προθυμήσομαι. καί μοι δοκεῖ τῶν μὲν ἀνθρώπων ἑτέρα τις εἶναι, τῶν δ’ αὖ θηρίων ἄλλη τροφή.</p></sp><sp><speaker>Ξένος</speaker><p>παντάπασί γε προθυμότατα καὶ ἀνδρειότατα διῄρησαι· μὴ μέντοι τοῦτό γε εἰς αὖθις κατὰ δύναμιν πάσχωμεν.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>μὴ σμικρὸν μόριον ἓν πρὸς μεγάλα καὶ πολλὰ
<milestone unit="section" n="262b"/>ἀφαιρῶμεν, μηδὲ εἴδους χωρίς· ἀλλὰ τὸ μέρος ἅμα εἶδος ἐχέτω. κάλλιστον μὲν γὰρ ἀπὸ τῶν ἄλλων εὐθὺς διαχωρίζειν τὸ ζητούμενον, ἂν ὀρθῶς ἔχῃ, καθάπερ ὀλίγον σὺ πρότερον οἰηθεὶς ἔχειν τὴν διαίρεσιν ἐπέσπευσας τὸν λόγον, ἰδὼν ἐπ’ ἀνθρώπους πορευόμενον· ἀλλὰ γάρ, ὦ φίλε, λεπτουργεῖν οὐκ ἀσφαλές, διὰ μέσων δὲ ἀσφαλέστερον ἰέναι τέμνοντας, καὶ μᾶλλον ἰδέαις ἄν τις προστυγχάνοι. τοῦτο δὲ διαφέρει τὸ
<milestone unit="section" n="262c"/>πᾶν πρὸς τὰς ζητήσεις.</p></sp><sp><speaker>Νεώτερος Σωκράτης</speaker><p>πῶς, ὦ ξένε, λέγεις τοῦτο;</p></sp><sp><speaker>Ξένος</speaker><p>πειρατέον ἔτι σαφέστερον φράζειν εὐνοίᾳ τῆς σῆς φύσεως, ὦ Σώκρατες. ἐν τῷ μὲν οὖν παρεστηκότι τὰ νῦν δηλῶσαι μηδὲν ἐνδεῶς ἀδύνατον· ἐπιχειρητέον δέ τι καὶ σμικρῷ πλέον αὐτὸ προαγαγεῖν εἰς τὸ πρόσθεν σαφηνείας ἕνεκα.</p></sp><sp><speaker>Νεώτερος Σωκράτης</speaker><p>ποῖον οὖν δὴ φράζεις διαιρουμένους ἡμᾶς οὐκ ὀρθῶς ἄρτι δρᾶν;</p></sp><sp><speaker>Ξένος</speaker><p>τοιόνδε, οἷον εἴ τις τἀνθρώπινον ἐπιχειρήσας δίχα
<milestone unit="section" n="262d"/>διελέσθαι γένος διαιροῖ καθάπερ οἱ πολλοὶ τῶν ἐνθάδε διανέμουσι, τὸ μὲν Ἑλληνικὸν ὡς ἓν ἀπὸ πάντων ἀφαιροῦντες χωρίς, σύμπασι δὲ τοῖς ἄλλοις γένεσιν, ἀπείροις οὖσι καὶ ἀμείκτοις καὶ ἀσυμφώνοις πρὸς ἄλληλα, βάρβαρον μιᾷ κλήσει προσειπόντες αὐτὸ διὰ ταύτην τὴν μίαν κλῆσιν καὶ γένος ἓν αὐτὸ εἶναι προσδοκῶσιν· ἢ τὸν ἀριθμόν τις αὖ νομίζοι κατ’ εἴδη δύο διαιρεῖν μυριάδα ἀποτεμνόμενος ἀπὸ πάντων,
<milestone unit="section" n="262e"/>ὡς ἓν εἶδος ἀποχωρίζων, καὶ τῷ λοιπῷ δὴ παντὶ θέμενος ἓν ὄνομα διὰ τὴν κλῆσιν αὖ καὶ τοῦτ’ ἀξιοῖ γένος ἐκείνου χωρὶς ἕτερον ἓν γίγνεσθαι. κάλλιον δέ που καὶ μᾶλλον κατ’ εἴδη καὶ δίχα διαιροῖτ’ ἄν, εἰ τὸν μὲν ἀριθμὸν ἀρτίῳ καὶ περιττῷ τις τέμνοι, τὸ δὲ αὖ τῶν ἀνθρώπων γένος ἄρρενι καὶ θήλει, Λυδοὺς δὲ ἢ Φρύγας ἤ τινας ἑτέρους πρὸς ἅπαντας τάττων ἀποσχίζοι τότε, ἡνίκα ἀποροῖ γένος ἅμα καὶ μέρος εὑρίσκειν
<milestone unit="page" n="263"/><milestone unit="section" n="263a"/>ἑκάτερον τῶν σχισθέντων.</p></sp><sp><speaker>Νεώτερος Σωκράτης</speaker><p>ὀρθότατα· ἀλλὰ γὰρ τοῦτο αὐτό, ὦ ξένε, πῶς ἄν τις γένος καὶ μέρος ἐναργέστερον γνοίη, ὡς οὐ ταὐτόν ἐστον ἀλλ’ ἕτερον ἀλλήλοιν;</p></sp><sp><speaker>Ξένος</speaker><p>ὦ βέλτιστε ἀνδρῶν, οὐ φαῦλον προστάττεις, Σώκρατες. ἡμεῖς μὲν καὶ νῦν μακροτέραν τοῦ δέοντος ἀπὸ τοῦ προτεθέντος λόγου πεπλανήμεθα, σὺ δὲ ἔτι πλέον ἡμᾶς κελεύεις πλανηθῆναι. νῦν μὲν οὖν, ὥσπερ εἰκός, ἐπανίωμεν
<milestone unit="section" n="263b"/>πάλιν· ταῦτα δὲ εἰς αὖθις κατὰ σχολὴν καθάπερ ἰχνεύοντες μέτιμεν. οὐ μὴν ἀλλὰ τοῦτό γε αὖ παντάπασιν φύλαξαι, μή ποτε παρ’ ἐμοῦ δόξῃς αὐτὸ ἐναργῶς διωρισμένον ἀκηκοέναι.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>εἶδός τε καὶ μέρος ἕτερον ἀλλήλων εἶναι.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>ὡς εἶδος μὲν ὅταν ᾖ του, καὶ μέρος αὐτὸ ἀναγκαῖον εἶναι τοῦ πράγματος ὅτουπερ ἂν εἶδος λέγηται· μέρος δὲ εἶδος οὐδεμία ἀνάγκη. ταύτῃ με ἢ ’κείνῃ μᾶλλον, ὦ Σώκρατες, ἀεὶ φάθι λέγειν.</p></sp><sp><speaker>Νεώτερος Σωκράτης</speaker><p>ταῦτ’ ἔσται.
<milestone unit="section" n="263c"/></p></sp><sp><speaker>Ξένος</speaker><p>φράσον δή μοι τὸ μετὰ τοῦτο.</p></sp><sp><speaker>Νεώτερος Σωκράτης</speaker><p>ποῖον;</p></sp><sp><speaker>Ξένος</speaker><p>τὸ τῆς ἀποπλανήσεως ὁπόθεν ἡμᾶς δεῦρ’ ἤγαγεν. οἶμαι μὲν γὰρ μάλιστα, ὅθεν ἐρωτηθεὶς σὺ τὴν ἀγελαιοτροφίαν ὅπῃ διαιρετέον εἶπες μάλα προθύμως δύ’ εἶναι ζῴων γένη, τὸ μὲν ἀνθρώπινον, ἕτερον δὲ τῶν ἄλλων συμπάντων θηρίων ἕν.</p></sp><sp><speaker>Νεώτερος Σωκράτης</speaker><p>ἀληθῆ.</p></sp><sp><speaker>Ξένος</speaker><p>καὶ ἔμοιγε δὴ τότ’ ἐφάνης μέρος ἀφαιρῶν ἡγεῖσθαι καταλιπεῖν τὸ λοιπὸν αὖ πάντων γένος ἕν, ὅτι πᾶσι ταὐτὸν
<milestone unit="section" n="263d"/>ἐπονομάζειν ἔσχες ὄνομα, θηρία καλέσας.</p></sp><sp><speaker>Νεώτερος Σωκράτης</speaker><p>ἦν καὶ ταῦτα οὕτως.</p></sp><sp><speaker>Ξένος</speaker><p>τὸ δέ γε, ὦ πάντων ἀνδρειότατε, τάχ’ ἄν, εἴ που φρόνιμόν ἐστί τι ζῷον ἕτερον, οἷον δοκεῖ τὸ τῶν γεράνων, ἤ τι τοιοῦτον ἄλλο, ὃ κατὰ ταὐτὰ ἴσως διονομάζει καθάπερ καὶ σύ, γεράνους μὲν ἓν γένος ἀντιτιθὲν τοῖς ἄλλοις ζῴοις καὶ σεμνῦνον αὐτὸ ἑαυτό, τὰ δὲ ἄλλα μετὰ τῶν ἀνθρώπων συλλαβὸν εἰς ταὐτὸ οὐδὲν ἄλλο πλὴν ἴσως θηρία προσείποι.
<milestone unit="section" n="263e"/>πειραθῶμεν οὖν ἡμεῖς ἐξευλαβεῖσθαι πάνθ’ ὁπόσα τοιαῦτα.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>μὴ πᾶν τὸ τῶν ζῴων γένος διαιρούμενοι, ἵνα ἧττον αὐτὰ πάσχωμεν.</p></sp><sp><speaker>Νεώτερος Σωκράτης</speaker><p>οὐδὲν γὰρ δεῖ.</p></sp><sp><speaker>Ξένος</speaker><p>καὶ γὰρ οὖν καὶ τότε ἡμαρτάνετο ταύτῃ.</p></sp><sp><speaker>Νεώτερος Σωκράτης</speaker><p>τί δή;</p></sp><sp><speaker>Ξένος</speaker><p>τῆς γνωστικῆς ὅσον ἐπιτακτικὸν ἡμῖν μέρος ἦν που τοῦ ζῳοτροφικοῦ γένους, ἀγελαίων μὴν ζῴων. ἦ γάρ;</p></sp><sp><speaker>Νεώτερος Σωκράτης</speaker><p>ναί.
<milestone unit="page" n="264"/><milestone unit="section" n="264a"/></p></sp><sp><speaker>Ξένος</speaker><p>διῄρητο τοίνυν ἤδη καὶ τότε σύμπαν τὸ ζῷον τῷ τιθασῷ καὶ ἀγρίῳ. τὰ μὲν γὰρ ἔχοντα τιθασεύεσθαι φύσιν ἥμερα προσείρηται, τὰ δὲ μὴ ’θέλοντα ἄγρια.</p></sp><sp><speaker>Νεώτερος Σωκράτης</speaker><p>καλῶς.</p></sp><sp><speaker>Ξένος</speaker><p>ἣν δέ γε θηρεύομεν ἐπιστήμην, ἐν τοῖς ἡμέροις ἦν τε καὶ ἔστιν, ἐπὶ τοῖς ἀγελαίοις μὴν ζητητέα θρέμμασιν.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>μὴ τοίνυν διαιρώμεθα ὥσπερ τότε πρὸς ἅπαντα ἀποβλέψαντες, μηδὲ σπεύσαντες, ἵνα δὴ ταχὺ γενώμεθα
<milestone unit="section" n="264b"/>πρὸς τῇ πολιτικῇ. πεποίηκε γὰρ ἡμᾶς καὶ νῦν παθεῖν τὸ κατὰ τὴν παροιμίαν πάθος.</p></sp><sp><speaker>Νεώτερος Σωκράτης</speaker><p>ποῖον;</p></sp><sp><speaker>Ξένος</speaker><p>οὐχ ἡσύχους εὖ διαιροῦντας ἠνυκέναι βραδύτερον.</p></sp><sp><speaker>Νεώτερος Σωκράτης</speaker><p>καὶ καλῶς γε, ὦ ξένε, πεποίηκε.</p></sp><sp><speaker>Ξένος</speaker><p>ταῦτ’ ἔστω. πάλιν δ’ οὖν ἐξ ἀρχῆς τὴν κοινοτροφικὴν πειρώμεθα διαιρεῖν· ἴσως γὰρ καὶ τοῦτο ὃ σὺ προθυμῇ διαπεραινόμενος ὁ λόγος αὐτός σοι κάλλιον μηνύσει. καί μοι φράζε.</p></sp><sp><speaker>Νεώτερος Σωκράτης</speaker><p>ποῖον δή;</p></sp><sp><speaker>Ξένος</speaker><p>τόδε, εἴ τινων πολλάκις ἄρα διακήκοας· οὐ γὰρ δὴ
<milestone unit="section" n="264c"/>προστυχής γε αὐτὸς οἶδ’ ὅτι γέγονας ταῖς ἐν τῷ Νείλῳ τιθασείαις τῶν ἰχθύων καὶ τῶν ἐν ταῖς βασιλικαῖς λίμναις. ἐν μὲν γὰρ κρήναις τάχ’ ἂν ἴσως εἴης ᾐσθημένος.</p></sp><sp><speaker>Νεώτερος Σωκράτης</speaker><p>πάνυ μὲν οὖν καὶ ταῦτα τεθέαμαι κἀκεῖνα πολλῶν ἀκήκοα.</p></sp><sp><speaker>Ξένος</speaker><p>καὶ μὴν χηνοβωτίας γε καὶ γερανοβωτίας, εἰ καὶ μὴ πεπλάνησαι περὶ τὰ Θετταλικὰ πεδία, πέπυσαι γοῦν καὶ πιστεύεις εἶναι.</p></sp><sp><speaker>Νεώτερος Σωκράτης</speaker><p>τί μήν;
<milestone unit="section" n="264d"/></p></sp><sp><speaker>Ξένος</speaker><p>τοῦδ’ ἕνεκά τοι πάντα ἠρώτησα ταῦτα, διότι τῆς τῶν ἀγελαίων τροφῆς ἔστι μὲν ἔνυδρον, ἔστι δὲ καὶ ξηροβατικόν.</p></sp><sp><speaker>Νεώτερος Σωκράτης</speaker><p>ἔστι γὰρ οὖν.</p></sp><sp><speaker>Ξένος</speaker><p>ἆρ’ οὖν καὶ σοὶ συνδοκεῖ ταύτῃ δεῖν διχάζειν τὴν κοινοτροφικὴν ἐπιστήμην, ἐφ’ ἑκατέρῳ τούτων τὸ μέρος αὐτῆς ἐπινέμοντας ἑκάτερον, τὸ μὲν ἕτερον ὑγροτροφικὸν ὀνομάζοντας, τὸ δ’ ἕτερον ξηροτροφικόν;</p></sp><sp><speaker>Νεώτερος Σωκράτης</speaker><p>ἔμοιγε.</p></sp><sp><speaker>Ξένος</speaker><p>καὶ μὴν καὶ τὸ βασιλικὸν οὕτως οὐ ζητήσομεν
<milestone unit="section" n="264e"/>ὁποτέρας ἐστὶ τῆς τέχνης· δῆλον &lsqb;δὴ&rsqb; γὰρ παντί.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>πᾶς μὲν δὴ τό γε ξηροτροφικὸν τῆς ἀγελαιοτροφίας διέλοιτ’ ἂν φῦλον.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>τῷ πτηνῷ τε καὶ πεζῷ διορισάμενος.</p></sp><sp><speaker>Νεώτερος Σωκράτης</speaker><p>ἀληθέστατα.</p></sp><sp><speaker>Ξένος</speaker><p>τί δέ; τὸ πολιτικὸν ἦ περὶ τὸ πεζὸν ζητητέον; ἢ οὐκ οἴει καὶ τὸν ἀφρονέστατον ὡς ἔπος εἰπεῖν δοξάζειν οὕτως;</p></sp><sp><speaker>Νεώτερος Σωκράτης</speaker><p>ἔγωγε.</p></sp><sp><speaker>Ξένος</speaker><p>τὴν δὲ πεζονομικήν, καθάπερ ἄρτι τὸν ἀριθμόν, δεῖ τεμνομένην δίχα ἀποφαίνειν.</p></sp><sp><speaker>Νεώτερος Σωκράτης</speaker><p>δῆλον.
<milestone unit="page" n="265"/><milestone unit="section" n="265a"/></p></sp><sp><speaker>Ξένος</speaker><p>καὶ μὴν ἐφ’ ὅ γε μέρος ὥρμηκεν ἡμῖν ὁ λόγος, ἐπ’ ἐκεῖνο δύο τινὲ καθορᾶν ὁδὼ τεταμένα φαίνεται, τὴν μὲν θάττω, πρὸς μέγα μέρος σμικρὸν διαιρουμένην, τὴν δέ, ὅπερ ἐν τῷ πρόσθεν ἐλέγομεν ὅτι δεῖ μεσοτομεῖν ὡς μάλιστα, τοῦτ’ ἔχουσαν μᾶλλον, μακροτέραν γε μήν. ἔξεστιν οὖν ὁποτέραν ἂν βουληθῶμεν, ταύτην πορευθῆναι.</p></sp><sp><speaker>Νεώτερος Σωκράτης</speaker><p>τί δέ; ἀμφοτέρας ἀδύνατον;</p></sp><sp><speaker>Ξένος</speaker><p>ἅμα γ’, ὦ θαυμαστέ· ἐν μέρει γε μὴν δῆλον ὅτι δυνατόν.
<milestone unit="section" n="265b"/></p></sp><sp><speaker>Νεώτερος Σωκράτης</speaker><p>ἐν μέρει τοίνυν ἔγωγε ἀμφοτέρας αἱροῦμαι.</p></sp><sp><speaker>Ξένος</speaker><p>ῥᾴδιον, ἐπειδὴ τὸ λοιπὸν βραχύ· κατ’ ἀρχὰς μὴν καὶ μεσοῦσιν ἅμα τῆς πορείας χαλεπὸν ἂν ἦν ἡμῖν τὸ πρόσταγμα. νῦν δ’, ἐπειδὴ δοκεῖ ταύτῃ, τὴν μακροτέραν πρότερον ἴωμεν· νεαλέστεροι γὰρ ὄντες ῥᾷον αὐτὴν πορευσόμεθα. τὴν δὲ δὴ διαίρεσιν ὅρα.</p></sp><sp><speaker>Νεώτερος Σωκράτης</speaker><p>λέγε.</p></sp><sp><speaker>Ξένος</speaker><p>τὰ πεζὰ ἡμῖν τῶν ἡμέρων, ὅσαπερ ἀγελαῖα, διῃρημένα ἐστὶ φύσει δίχα.</p></sp><sp><speaker>Νεώτερος Σωκράτης</speaker><p>τίνι;</p></sp><sp><speaker>Ξένος</speaker><p>τῷ τῶν μὲν τὴν γένεσιν ἄκερων εἶναι, τῶν δὲ κερασφόρον.
<milestone unit="section" n="265c"/></p></sp><sp><speaker>Νεώτερος Σωκράτης</speaker><p>φαίνεται.</p></sp><sp><speaker>Ξένος</speaker><p>τὴν δὴ πεζονομικὴν διελὼν ἀπόδος ἑκατέρῳ τῷ μέρει λόγῳ χρώμενος. ἂν γὰρ ὀνομάζειν αὐτὰ βουληθῇς, ἔσται σοι περιπεπλεγμένον μᾶλλον τοῦ δέοντος.</p></sp><sp><speaker>Νεώτερος Σωκράτης</speaker><p>πῶς οὖν χρὴ λέγειν;</p></sp><sp><speaker>Ξένος</speaker><p>ὧδε· τῆς πεζονομικῆς ἐπιστήμης δίχα διαιρεθείσης τὸ μόριον θάτερον ἐπὶ τῷ κερασφόρῳ μέρει τῷ τῆς ἀγέλης ἐπιτετάχθαι, τὸ δὲ ἕτερον ἐπὶ τῷ τῆς ἀκεράτου.
<milestone unit="section" n="265d"/></p></sp><sp><speaker>Νεώτερος Σωκράτης</speaker><p>ταῦτ’ ἔστω ταύτῃ λεχθέντα· πάντως γὰρ ἱκανῶς δεδήλωται.</p></sp><sp><speaker>Ξένος</speaker><p>καὶ μὴν ὅ γε βασιλεὺς ἡμῖν αὖ καταφανὴς ὅτι κολοβὸν ἀγέλην τινὰ κεράτων νομεύει.</p></sp><sp><speaker>Νεώτερος Σωκράτης</speaker><p>πῶς γὰρ οὐ δῆλος;</p></sp><sp><speaker>Ξένος</speaker><p>ταύτην τοίνυν καταθραύσαντες τὸ γιγνόμενον αὐτῷ πειρώμεθα ἀποδοῦναι.</p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>πότερον οὖν βούλει τῷ σχιστῷ τε καὶ τῷ καλουμένῳ μώνυχι διαιρεῖν αὐτὴν ἢ τῇ κοινογονίᾳ τε καὶ ἰδιογονίᾳ; μανθάνεις γάρ που.</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="265e"/></p></sp><sp><speaker>Ξένος</speaker><p>ὅτι τὸ μὲν τῶν ἵππων καὶ ὄνων πέφυκεν ἐξ ἀλλήλων γεννᾶν.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τὸ δέ γε λοιπὸν ἔτι τῆς λείας ἀγέλης τῶν ἡμέρων ἀμιγὲς γένει πρὸς ἄλληλα.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>τί δ’; ὁ πολιτικὸς ἄρ’ ἐπιμέλειαν ἔχειν φαίνεται πότερα κοινογενοῦς φύσεως ἤ τινος ἰδιογενοῦς;</p></sp><sp><speaker>Νεώτερος Σωκράτης</speaker><p>δῆλον ὅτι τῆς ἀμείκτου.</p></sp><sp><speaker>Ξένος</speaker><p>ταύτην δὴ δεῖ καθάπερ τὰ ἔμπροσθεν, ὡς ἔοικεν, ἡμᾶς δίχα διαστέλλειν.</p></sp><sp><speaker>Νεώτερος Σωκράτης</speaker><p>δεῖ γὰρ οὖν.
<milestone unit="page" n="266"/><milestone unit="section" n="266a"/></p></sp><sp><speaker>Ξένος</speaker><p>καὶ μὴν τό γε ζῷον, ὅσον ἥμερον καὶ ἀγελαῖον, σχεδὸν πλὴν γενοῖν δυοῖν πᾶν ἤδη κατακεκερμάτισται. τὸ γὰρ τῶν κυνῶν οὐκ ἐπάξιον καταριθμεῖν γένος ὡς ἐν ἀγελαίοις θρέμμασιν.</p></sp><sp><speaker>Νεώτερος Σωκράτης</speaker><p>οὐ γὰρ οὖν. ἀλλὰ τίνι δὴ τὼ δύο διαιροῦμεν;</p></sp><sp><speaker>Ξένος</speaker><p>ὧιπερ καὶ δίκαιόν γε Θεαίτητόν τε καὶ σὲ διανέμειν, ἐπειδὴ καὶ γεωμετρίας ἅπτεσθον.</p></sp><sp><speaker>Νεώτερος Σωκράτης</speaker><p>τῷ;</p></sp><sp><speaker>Ξένος</speaker><p>τῇ διαμέτρῳ δήπου καὶ πάλιν τῇ τῆς διαμέτρου διαμέτρῳ.</p></sp><sp><speaker>Νεώτερος Σωκράτης</speaker><p>πῶς εἶπες;
<milestone unit="section" n="266b"/></p></sp><sp><speaker>Ξένος</speaker><p>ἡ φύσις, ἣν τὸ γένος ἡμῶν τῶν ἀνθρώπων κέκτηται, μῶν ἄλλως πως εἰς τὴν πορείαν πέφυκεν ἢ καθάπερ ἡ διάμετρος ἡ δυνάμει δίπους;</p></sp><sp><speaker>Νεώτερος Σωκράτης</speaker><p>οὐκ ἄλλως.</p></sp><sp><speaker>Ξένος</speaker><p>καὶ μὴν ἥ γε τοῦ λοιποῦ γένους πάλιν ἐστὶ κατὰ δύναμιν αὖ τῆς ἡμετέρας δυνάμεως διάμετρος, εἴπερ δυοῖν γέ ἐστι ποδοῖν δὶς πεφυκυῖα.</p></sp><sp><speaker>Νεώτερος Σωκράτης</speaker><p>πῶς δ’ οὐκ ἔστι; καὶ δὴ καὶ σχεδὸν ὃ βούλει δηλοῦν μανθάνω.</p></sp><sp><speaker>Ξένος</speaker><p>πρὸς δὴ τούτοις ἕτερον αὖ τι τῶν πρὸς γέλωτα
<milestone unit="section" n="266c"/>εὐδοκιμησάντων ἄν, ὦ Σώκρατες, ἆρα καθορῶμεν ἡμῖν γεγονὸς ἐν τοῖς διῃρημένοις;</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>τἀνθρώπινον ἡμῶν ἅμα γένος συνειληχὸς καὶ συνδεδραμηκὸς γένει τῷ τῶν ὄντων γενναιοτάτῳ καὶ ἅμα εὐχερεστάτῳ.</p></sp><sp><speaker>Νεώτερος Σωκράτης</speaker><p>καθορῶ καὶ μάλ’ ἀτόπως συμβαῖνον.</p></sp><sp><speaker>Ξένος</speaker><p>τί δ’; οὐκ εἰκὸς ὕστατα ἀφικνεῖσθαι τὰ βραδύτατα;</p></sp><sp><speaker>Νεώτερος Σωκράτης</speaker><p>ναί, τοῦτό γε.</p></sp><sp><speaker>Ξένος</speaker><p>τόδε δὲ οὐκ ἐννοοῦμεν, ὡς ἔτι γελοιότερος ὁ βασιλεὺς φαίνεται μετὰ τῆς ἀγέλης συνδιαθέων καὶ σύνδρομα
<milestone unit="section" n="266d"/>πεπορευμένος τῷ τῶν ἀνδρῶν αὖ πρὸς τὸν εὐχερῆ βίον ἄριστα γεγυμνασμένῳ;</p></sp><sp><speaker>Νεώτερος Σωκράτης</speaker><p>παντάπασι μὲν οὖν.</p></sp><sp><speaker>Ξένος</speaker><p>νῦν γάρ, ὦ Σώκρατες, ἐκεῖνό ἐστι καταφανὲς μᾶλλον τὸ ῥηθὲν τότ’ ἐν τῇ περὶ τὸν σοφιστὴν ζητήσει.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ὅτι τῇ τοιᾷδε μεθόδῳ τῶν λόγων οὔτε σεμνοτέρου μᾶλλον ἐμέλησεν ἢ μή, τόν τε σμικρότερον οὐδὲν ἠτίμακε πρὸ τοῦ μείζονος, ἀεὶ δὲ καθ’ αὑτὴν περαίνει τἀληθέστατον.</p></sp><sp><speaker>Νεώτερος Σωκράτης</speaker><p>ἔοικεν.</p></sp><sp><speaker>Ξένος</speaker><p>οὐκοῦν μετὰ τοῦτο, ἵνα μή με φθῇς ἐρωτήσας τὴν
<milestone unit="section" n="266e"/>βραχυτέραν ὁδὸν ἥτις τότε ἦν ἐπὶ τὸν τοῦ βασιλέως ὅρον, αὐτός σοι πρότερον ἔλθω;</p></sp><sp><speaker>Νεώτερος Σωκράτης</speaker><p>σφόδρα γε.</p></sp><sp><speaker>Ξένος</speaker><p>λέγω δὴ δεῖν τότε εὐθὺς τὸ πεζὸν τῷ δίποδι πρὸς τὸ τετράπουν γένος διανεῖμαι, κατιδόντα δὲ τἀνθρώπινον ἔτι μόνῳ τῷ πτηνῷ συνειληχὸς τὴν δίποδα ἀγέλην πάλιν τῷ ψιλῷ καὶ τῷ πτεροφυεῖ τέμνειν, τμηθείσης δὲ αὐτῆς καὶ τότ’ ἤδη τῆς ἀνθρωπονομικῆς δηλωθείσης τέχνης, φέροντα τὸν πολιτικὸν καὶ βασιλικὸν οἷον ἡνίοχον εἰς αὐτὴν ἐνστήσαντα, παραδοῦναι τὰς τῆς πόλεως ἡνίας ὡς οἰκείας καὶ αὐτῷ ταύτης οὔσης τῆς ἐπιστήμης.
<milestone unit="page" n="267"/><milestone unit="section" n="267a"/></p></sp><sp><speaker>Νεώτερος Σωκράτης</speaker><p>καλῶς καὶ καθαπερεὶ χρέος ἀπέδωκάς μοι τὸν λόγον, προσθεὶς τὴν ἐκτροπὴν οἷον τόκον καὶ ἀναπληρώσας αὐτόν.</p></sp><sp><speaker>Ξένος</speaker><p>φέρε δὴ καὶ συνείρωμεν ἐπανελθόντες ἐπὶ τὴν ἀρχὴν μέχρι τῆς τελευτῆς τὸν λόγον τοῦ ὀνόματος τῆς τοῦ πολιτικοῦ τέχνης.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>τῆς γνωστικῆς τοίνυν ἐπιστήμης ἡμῖν ἦν κατ’ ἀρχὰς μέρος ἐπιτακτικόν· τούτου δὲ ἀπεικασθὲν τὸ μόριον αὐτεπιτακτικὸν
<milestone unit="section" n="267b"/>ἐρρήθη. ζῳοτροφικὴ δὲ πάλιν αὐτεπιτακτικῆς οὐ τὸ σμικρότατον τῶν γενῶν ἀπεσχίζετο· καὶ ζῳοτροφικῆς εἶδος ἀγελαιοτροφικόν, ἀγελαιοτροφικοῦ δ’ αὖ πεζονομικόν· τοῦ δὲ πεζονομικοῦ μάλιστα ἀπετέμνετο τέχνη τῆς ἀκεράτου φύσεως θρεπτική. ταύτης δ’ αὖ τὸ μέρος οὐκ ἔλαττον τριπλοῦν συμπλέκειν ἀναγκαῖον, ἂν εἰς ἕν τις αὐτὸ ὄνομα συναγαγεῖν βουληθῇ, γενέσεως ἀμείκτου νομευτικὴν ἐπιστήμην προσαγορεύων.
<milestone unit="section" n="267c"/>τὸ δ’ ἀπὸ τούτου τμῆμα, ἐπὶ ποίμνῃ δίποδι μέρος ἀνθρωπονομικὸν ἔτι λειφθὲν μόνον, τοῦτ’ αὐτό ἐστιν ἤδη τὸ ζητηθέν, ἅμα βασιλικὸν ταὐτὸν κληθὲν καὶ πολιτικόν.</p></sp><sp><speaker>Νεώτερος Σωκράτης</speaker><p>παντάπασι μὲν οὖν.</p></sp><sp><speaker>Ξένος</speaker><p>ἆρά γ’, ὦ Σώκρατες, ἀληθῶς ἡμῖν τοῦτο καθάπερ σὺ νῦν εἴρηκας οὕτως ἐστὶ καὶ πεπραγμένον;</p></sp><sp><speaker>Νεώτερος Σωκράτης</speaker><p>τὸ ποῖον δή;</p></sp><sp><speaker>Ξένος</speaker><p>τὸ παντάπασιν ἱκανῶς εἰρῆσθαι τὸ προτεθέν; ἢ τοῦτ’ αὐτὸ καὶ μάλιστα ἡ ζήτησις ἐλλείπει, τὸ τὸν λόγον
<milestone unit="section" n="267d"/>εἰρῆσθαι μέν πως, οὐ μὴν παντάπασί γε τελέως ἀπειργάσθαι;</p></sp><sp><speaker>Νεώτερος Σωκράτης</speaker><p>πῶς εἶπες;</p></sp><sp><speaker>Ξένος</speaker><p>ἐγὼ νῷν πειράσομαι τοῦτ’ αὐτὸ ὃ διανοοῦμαι νῦν ἔτι μᾶλλον δηλῶσαι.</p></sp><sp><speaker>Νεώτερος Σωκράτης</speaker><p>λέγοις ἄν.</p></sp><sp><speaker>Ξένος</speaker><p>οὐκοῦν τῶν νομευτικῶν ἡμῖν πολλῶν φανεισῶν ἄρτι τεχνῶν μία τις ἦν ἡ πολιτικὴ καὶ μιᾶς τινος ἀγέλης ἐπιμέλεια;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>ταύτην δέ γε διώριζεν ὁ λόγος οὐχ ἵππων εἶναι τροφὸν οὐδ’ ἄλλων θηρίων, ἀλλ’ ἀνθρώπων κοινοτροφικὴν ἐπιστήμην.</p></sp><sp><speaker>Νεώτερος Σωκράτης</speaker><p>οὕτως.
<milestone unit="section" n="267e"/></p></sp><sp><speaker>Ξένος</speaker><p>τὸ δὴ τῶν νομέων πάντων διάφορον καὶ τὸ τῶν βασιλέων θεασώμεθα.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>εἴ τις τῶν ἄλλων τῳ, τέχνης ἄλλης ὄνομα ἔχων, κοινῇ τῆς ἀγέλης σύντροφος εἶναί φησι καὶ προσποιεῖται.</p></sp><sp><speaker>Νεώτερος Σωκράτης</speaker><p>πῶς φῄς;</p></sp><sp><speaker>Ξένος</speaker><p>οἷον οἱ ἔμποροι καὶ γεωργοὶ καὶ σιτουργοὶ πάντες, καὶ πρὸς τούτοις γυμνασταὶ καὶ τὸ τῶν ἰατρῶν γένος, οἶσθ’ ὅτι τοῖς περὶ τὰ ἀνθρώπινα νομεῦσιν, οὓς πολιτικοὺς ἐκαλέσαμεν,
<milestone unit="page" n="268"/><milestone unit="section" n="268a"/>παντάπασι τῷ λόγῳ διαμάχοιντ’ ἂν οὗτοι σύμπαντες, ὡς σφεῖς τῆς τροφῆς ἐπιμελοῦνται τῆς ἀνθρωπίνης, οὐ μόνον ἀγελαίων ἀνθρώπων ἀλλὰ καὶ τῆς τῶν ἀρχόντων αὐτῶν;</p></sp><sp><speaker>Νεώτερος Σωκράτης</speaker><p>οὐκοῦν ὀρθῶς ἂν λέγοιεν;</p></sp><sp><speaker>Ξένος</speaker><p>ἴσως. καὶ τοῦτο μὲν ἐπισκεψόμεθα, τόδε δὲ ἴσμεν, ὅτι βουκόλῳ γε οὐδεὶς ἀμφισβητήσει περὶ τούτων οὐδενός, ἀλλ’ αὐτὸς τῆς ἀγέλης τροφὸς ὁ βουφορβός, αὐτὸς ἰατρός, αὐτὸς οἷον νυμφευτὴς καὶ περὶ τοὺς τῶν γιγνομένων τόκους
<milestone unit="section" n="268b"/>καὶ λοχείας μόνος ἐπιστήμων τῆς μαιευτικῆς. ἔτι τοίνυν παιδιᾶς καὶ μουσικῆς ἐφ’ ὅσον αὐτοῦ τὰ θρέμματα φύσει μετείληφεν, οὐκ ἄλλος κρείττων παραμυθεῖσθαι καὶ κηλῶν πραύ̈νειν, μετά τε ὀργάνων καὶ ψιλῷ τῷ στόματι τὴν τῆς αὑτοῦ ποίμνης ἄριστα μεταχειριζόμενος μουσικήν. καὶ δὴ καὶ τῶν ἄλλων πέρι νομέων ὁ αὐτὸς τρόπος. ἦ γάρ;</p></sp><sp><speaker>Νεώτερος Σωκράτης</speaker><p>ὀρθότατα.</p></sp><sp><speaker>Ξένος</speaker><p>πῶς οὖν ἡμῖν ὁ λόγος ὀρθὸς φανεῖται καὶ ἀκέραιος
<milestone unit="section" n="268c"/>ὁ περὶ τοῦ βασιλέως, ὅταν αὐτὸν νομέα καὶ τροφὸν ἀγέλης ἀνθρωπίνης θῶμεν μόνον ἐκκρίνοντες μυρίων ἄλλων ἀμφισβητούντων;</p></sp><sp><speaker>Νεώτερος Σωκράτης</speaker><p>οὐδαμῶς.</p></sp><sp><speaker>Ξένος</speaker><p>οὐκοῦν ὀρθῶς ὀλίγον ἔμπροσθεν ἐφοβήθημεν ὑποπτεύσαντες μὴ λέγοντες μέν τι τυγχάνοιμεν σχῆμα βασιλικόν, οὐ μὴν ἀπειργασμένοι γε εἶμέν πω δι’ ἀκριβείας τὸν πολιτικόν, ἕως ἂν τοὺς περικεχυμένους αὐτῷ καὶ τῆς συννομῆς αὐτῷ ἀντιποιουμένους περιελόντες καὶ χωρίσαντες ἀπ’ ἐκείνων καθαρὸν μόνον αὐτὸν ἀποφήνωμεν;
<milestone unit="section" n="268d"/></p></sp><sp><speaker>Νεώτερος Σωκράτης</speaker><p>ὀρθότατα μὲν οὖν.</p></sp><sp><speaker>Ξένος</speaker><p>τοῦτο τοίνυν, ὦ Σώκρατες, ἡμῖν ποιητέον, εἰ μὴ μέλλομεν ἐπὶ τῷ τέλει καταισχῦναι τὸν λόγον.</p></sp><sp><speaker>Νεώτερος Σωκράτης</speaker><p>ἀλλὰ μὴν οὐδαμῶς τοῦτό γε δραστέον.</p></sp><sp><speaker>Ξένος</speaker><p>πάλιν τοίνυν ἐξ ἄλλης ἀρχῆς δεῖ καθ’ ἑτέραν ὁδὸν πορευθῆναί τινα.</p></sp><sp><speaker>Νεώτερος Σωκράτης</speaker><p>ποίαν δή;</p></sp><sp><speaker>Ξένος</speaker><p>σχεδὸν παιδιὰν ἐγκερασαμένους· συχνῷ γὰρ μέρει δεῖ μεγάλου μύθου προσχρήσασθαι, καὶ τὸ λοιπὸν δή, καθάπερ
<milestone unit="section" n="268e"/>ἐν τοῖς πρόσθεν, μέρος ἀεὶ μέρους ἀφαιρουμένους ἐπ’ ἄκρον ἀφικνεῖσθαι τὸ ζητούμενον. οὐκοῦν χρή;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>ἀλλὰ δὴ τῷ μύθῳ μου πάνυ πρόσεχε τὸν νοῦν, καθάπερ οἱ παῖδες· πάντως οὐ πολλὰ ἐκφεύγεις παιδιὰς ἔτη.</p></sp><sp><speaker>Νεώτερος Σωκράτης</speaker><p>λέγοις ἄν.</p></sp><sp><speaker>Ξένος</speaker><p>ἦν τοίνυν καὶ ἔτι ἔσται τῶν πάλαι λεχθέντων πολλά τε ἄλλα καὶ δὴ καὶ τὸ περὶ τὴν Ἀτρέως τε καὶ Θυέστου λεχθεῖσαν ἔριν φάσμα. ἀκήκοας γάρ που καὶ ἀπομνημονεύεις ὅ φασι γενέσθαι τότε.</p></sp><sp><speaker>Νεώτερος Σωκράτης</speaker><p>τὸ περὶ τῆς χρυσῆς ἀρνὸς ἴσως σημεῖον φράζεις.
<milestone unit="page" n="269"/><milestone unit="section" n="269a"/></p></sp><sp><speaker>Ξένος</speaker><p>οὐδαμῶς, ἀλλὰ τὸ περὶ τῆς μεταβολῆς δύσεώς τε καὶ ἀνατολῆς ἡλίου καὶ τῶν ἄλλων ἄστρων, ὡς ἄρα ὅθεν μὲν ἀνατέλλει νῦν εἰς τοῦτον τότε τὸν τόπον ἐδύετο, ἀνέτελλε δ’ ἐκ τοῦ ἐναντίου, τότε δὲ δὴ μαρτυρήσας ἄρα ὁ θεὸς Ἀτρεῖ μετέβαλεν αὐτὸ ἐπὶ τὸ νῦν σχῆμα.</p></sp><sp><speaker>Νεώτερος Σωκράτης</speaker><p>λέγεται γὰρ οὖν δὴ καὶ τοῦτο.</p></sp><sp><speaker>Ξένος</speaker><p>καὶ μὴν αὖ καὶ τήν γε βασιλείαν ἣν ἦρξε Κρόνος πολλῶν ἀκηκόαμεν.
<milestone unit="section" n="269b"/></p></sp><sp><speaker>Νεώτερος Σωκράτης</speaker><p>πλείστων μὲν οὖν.</p></sp><sp><speaker>Ξένος</speaker><p>τί δέ; τὸ τοὺς ἔμπροσθεν φύεσθαι γηγενεῖς καὶ μὴ ἐξ ἀλλήλων γεννᾶσθαι;</p></sp><sp><speaker>Νεώτερος Σωκράτης</speaker><p>καὶ τοῦτο ἓν τῶν πάλαι λεχθέντων.</p></sp><sp><speaker>Ξένος</speaker><p>ταῦτα τοίνυν ἔστι μὲν σύμπαντα ἐκ ταὐτοῦ πάθους, καὶ πρὸς τούτοις ἕτερα μυρία καὶ τούτων ἔτι θαυμαστότερα, διὰ δὲ χρόνου πλῆθος τὰ μὲν αὐτῶν ἀπέσβηκε, τὰ δὲ διεσπαρμένα εἴρηται χωρὶς ἕκαστα ἀπ’ ἀλλήλων. ὃ δ’ ἐστὶν πᾶσι
<milestone unit="section" n="269c"/>τούτοις αἴτιον τὸ πάθος οὐδεὶς εἴρηκεν, νῦν δὲ δὴ λεκτέον· εἰς γὰρ τὴν τοῦ βασιλέως ἀπόδειξιν πρέψει ῥηθέν.</p></sp><sp><speaker>Νεώτερος Σωκράτης</speaker><p>κάλλιστ’ εἶπες, καὶ λέγε μηδὲν ἐλλείπων.</p></sp><sp><speaker>Ξένος</speaker><p>ἀκούοις ἄν. τὸ γὰρ πᾶν τόδε τοτὲ μὲν αὐτὸς ὁ θεὸς συμποδηγεῖ πορευόμενον καὶ συγκυκλεῖ, τοτὲ δὲ ἀνῆκεν, ὅταν αἱ περίοδοι τοῦ προσήκοντος αὐτῷ μέτρον εἰλήφωσιν ἤδη χρόνου, τὸ δὲ πάλιν αὐτόματον εἰς τἀναντία περιάγεται,
<milestone unit="section" n="269d"/>ζῷον ὂν καὶ φρόνησιν εἰληχὸς ἐκ τοῦ συναρμόσαντος αὐτὸ κατ’ ἀρχάς. τοῦτο δὲ αὐτῷ τὸ ἀνάπαλιν ἰέναι διὰ τόδ’ ἐξ ἀνάγκης ἔμφυτον γέγονε.</p></sp><sp><speaker>Νεώτερος Σωκράτης</speaker><p>διὰ τὸ ποῖον δή;</p></sp><sp><speaker>Ξένος</speaker><p>τὸ κατὰ ταὐτὰ καὶ ὡσαύτως ἔχειν ἀεὶ καὶ ταὐτὸν εἶναι τοῖς πάντων θειοτάτοις προσήκει μόνοις, σώματος δὲ φύσις οὐ ταύτης τῆς τάξεως. ὃν δὲ οὐρανὸν καὶ κόσμον ἐπωνομάκαμεν, πολλῶν μὲν καὶ μακαρίων παρὰ τοῦ γεννήσαντος μετείληφεν, ἀτὰρ οὖν δὴ κεκοινώνηκέ γε
<milestone unit="section" n="269e"/>καὶ σώματος· ὅθεν αὐτῷ μεταβολῆς ἀμοίρῳ γίγνεσθαι διὰ παντὸς ἀδύνατον, κατὰ δύναμίν γε μὴν ὅτι μάλιστα ἐν τῷ αὐτῷ κατὰ ταὐτὰ μίαν φορὰν κινεῖται· διὸ τὴν ἀνακύκλησιν εἴληχεν, ὅτι σμικροτάτην τῆς αὑτοῦ κινήσεως παράλλαξιν. αὐτὸ δὲ ἑαυτὸ στρέφειν ἀεὶ σχεδὸν οὐδενὶ δυνατὸν πλὴν τῷ τῶν κινουμένων αὖ πάντων ἡγουμένῳ· κινεῖν δὲ τούτῳ τοτὲ μὲν ἄλλως, αὖθις δὲ ἐναντίως οὐ θέμις. ἐκ πάντων δὴ τούτων τὸν κόσμον μήτε αὐτὸν χρὴ φάναι στρέφειν ἑαυτὸν ἀεί, μήτ’ αὖ ὅλον ἀεὶ ὑπὸ θεοῦ στρέφεσθαι διττὰς καὶ ἐνανίας
<milestone unit="page" n="270"/><milestone unit="section" n="270a"/>περιαγωγάς, μήτ’ αὖ δύο τινὲ θεὼ φρονοῦντε ἑαυτοῖς ἐναντία στρέφειν αὐτόν, ἀλλ’ ὅπερ ἄρτι ἐρρήθη καὶ μόνον λοιπόν, τοτὲ μὲν ὑπ’ ἄλλης συμποδηγεῖσθαι θείας αἰτίας, τὸ ζῆν πάλιν ἐπικτώμενον καὶ λαμβάνοντα ἀθανασίαν ἐπισκευαστὴν παρὰ τοῦ δημιουργοῦ, τοτὲ δ’ ὅταν ἀνεθῇ, δι’ ἑαυτοῦ αὐτὸν ἰέναι, κατὰ καιρὸν ἀφεθέντα τοιοῦτον, ὥστε ἀνάπαλιν πορεύεσθαι πολλὰς περιόδων μυριάδας διὰ δὴ τὸ μέγιστον ὂν καὶ ἰσορροπώτατον ἐπὶ μικροτάτου βαῖνον ποδὸς ἰέναι.
<milestone unit="section" n="270b"/></p></sp><sp><speaker>Νεώτερος Σωκράτης</speaker><p>φαίνεται γοῦν δὴ καὶ μάλα εἰκότως εἰρῆσθαι πάνθ’ ὅσα διελήλυθας.</p></sp><sp><speaker>Ξένος</speaker><p>λογισάμενοι δὴ συννοήσωμεν τὸ πάθος ἐκ τῶν νῦν λεχθέντων, ὃ πάντων ἔφαμεν εἶναι τῶν θαυμαστῶν αἴτιον. ἔστι γὰρ οὖν δὴ τοῦτ’ αὐτό.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>τὸ τὴν τοῦ παντὸς φορὰν τοτὲ μὲν ἐφ’ ἃ νῦν κυκλεῖται φέρεσθαι, τοτὲ δ’ ἐπὶ τἀναντία.</p></sp><sp><speaker>Νεώτερος Σωκράτης</speaker><p>πῶς δή;</p></sp><sp><speaker>Ξένος</speaker><p>ταύτην τὴν μεταβολὴν ἡγεῖσθαι δεῖ τῶν περὶ τὸν
<milestone unit="section" n="270c"/>οὐρανὸν γιγνομένων τροπῶν πασῶν εἶναι μεγίστην καὶ τελεωτάτην τροπήν.</p></sp><sp><speaker>Νεώτερος Σωκράτης</speaker><p>ἔοικε γοῦν.</p></sp><sp><speaker>Ξένος</speaker><p>μεγίστας τοίνυν καὶ μεταβολὰς χρὴ νομίζειν γίγνεσθαι τότε τοῖς ἐντὸς ἡμῖν οἰκοῦσιν αὐτοῦ.</p></sp><sp><speaker>Νεώτερος Σωκράτης</speaker><p>καὶ τοῦτο εἰκός.</p></sp><sp><speaker>Ξένος</speaker><p>μεταβολὰς δὲ μεγάλας καὶ πολλὰς καὶ παντοίας συμφερομένας ἆρ’ οὐκ ἴσμεν τὴν τῶν ζῴων φύσιν ὅτι χαλεπῶς ἀνέχεται;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>φθοραὶ τοίνυν ἐξ ἀνάγκης τότε μέγισται συμβαίνουσι τῶν τε ἄλλων ζῴων, καὶ δὴ καὶ τὸ τῶν ἀνθρώπων
<milestone unit="section" n="270d"/>γένος ὀλίγον τι περιλείπεται· περὶ δὲ τούτους ἄλλα τε παθήματα πολλὰ καὶ θαυμαστὰ καὶ καινὰ συμπίπτει, μέγιστον δὲ τόδε καὶ συνεπόμενον τῇ τοῦ παντὸς ἀνειλίξει τότε, ὅταν ἡ τῆς νῦν καθεστηκυίας ἐναντία γίγνηται τροπή.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ἣν ἡλικίαν ἕκαστον εἶχε τῶν ζῴων, αὕτη πρῶτον μὲν ἔστη πάντων, καὶ ἐπαύσατο πᾶν ὅσον ἦν θνητὸν ἐπὶ τὸ γεραίτερον ἰδεῖν πορευόμενον, μεταβάλλον δὲ πάλιν ἐπὶ
<milestone unit="section" n="270e"/>τοὐναντίον οἷον νεώτερον καὶ ἁπαλώτερον ἐφύετο· καὶ τῶν μὲν πρεσβυτέρων αἱ λευκαὶ τρίχες ἐμελαίνοντο, τῶν δ’ αὖ γενειώντων αἱ παρειαὶ λεαινόμεναι πάλιν ἐπὶ τὴν παρελθοῦσαν ὥραν ἕκαστον καθίστασαν, τῶν δὲ ἡβώντων τὰ σώματα λεαινόμενα καὶ σμικρότερα καθ’ ἡμέραν καὶ νύκτα ἑκάστην γιγνόμενα πάλιν εἰς τὴν τοῦ νεογενοῦς παιδὸς φύσιν ἀπῄει, κατά τε τὴν ψυχὴν καὶ κατὰ τὸ σῶμα ἀφομοιούμενα· τὸ δ’ ἐντεῦθεν ἤδη μαραινόμενα κομιδῇ τὸ πάμπαν ἐξηφανίζετο. τῶν δ’ αὖ βιαίως τελευτώντων ἐν τῷ τότε χρόνῳ τὸ τοῦ νεκροῦ σῶμα τὰ αὐτὰ ταῦτα πάσχον παθήματα διὰ
<milestone unit="page" n="271"/><milestone unit="section" n="271a"/>τάχους ἄδηλον ἐν ὀλίγαις ἡμέραις διεφθείρετο.</p></sp><sp><speaker>Νεώτερος Σωκράτης</speaker><p>γένεσις δὲ δὴ τίς τότ’ ἦν, ὦ ξένε, ζῴων; καὶ τίνα τρόπον ἐξ ἀλλήλων ἐγεννῶντο;</p></sp><sp><speaker>Ξένος</speaker><p>δῆλον, ὦ Σώκρατες, ὅτι τὸ μὲν ἐξ ἀλλήλων οὐκ ἦν ἐν τῇ τότε φύσει γεννώμενον, τὸ δὲ γηγενὲς εἶναί ποτε γένος λεχθὲν τοῦτ’ ἦν τὸ κατ’ ἐκεῖνον τὸν χρόνον ἐκ γῆς πάλιν ἀναστρεφόμενον, ἀπεμνημονεύετο δὲ ὑπὸ τῶν ἡμετέρων προγόνων τῶν πρώτων, οἳ τελευτώσῃ μὲν τῇ προτέρᾳ
<milestone unit="section" n="271b"/>περιφορᾷ τὸν ἑξῆς χρόνον ἐγειτόνουν, τῆσδε δὲ κατ’ ἀρχὰς ἐφύοντο· τούτων γὰρ οὗτοι κήρυκες ἐγένονθ’ ἡμῖν τῶν λόγων, οἳ νῦν ὑπὸ πολλῶν οὐκ ὀρθῶς ἀπιστοῦνται. τὸ γὰρ ἐντεῦθεν οἶμαι χρὴ συννοεῖν. ἑπόμενον γάρ ἐστι τῷ τοὺς πρεσβύτας ἐπὶ τὴν τοῦ παιδὸς ἰέναι φύσιν, ἐκ τῶν τετελευτηκότων αὖ, κειμένων δὲ ἐν γῇ, πάλιν ἐκεῖ συνισταμένους καὶ ἀναβιωσκομένους, ἕπεσθαι τῇ τροπῇ συνανακυκλουμένης εἰς τἀναντία τῆς γενέσεως, καὶ γηγενεῖς δὴ κατὰ τοῦτον τὸν
<milestone unit="section" n="271c"/>λόγον ἐξ ἀνάγκης φυομένους, οὕτως ἔχειν τοὔνομα καὶ τὸν λόγον, ὅσους μὴ θεὸς αὐτῶν εἰς ἄλλην μοῖραν ἐκόμισεν.</p></sp><sp><speaker>Νεώτερος Σωκράτης</speaker><p>κομιδῇ μὲν οὖν τοῦτό γε ἕπεται τοῖς ἔμπροσθεν. ἀλλὰ δὴ τὸν βίον ὃν ἐπὶ τῆς Κρόνου φῂς εἶναι δυνάμεως, πότερον ἐν ἐκείναις ἦν ταῖς τροπαῖς ἢ ἐν ταῖσδε; τὴν μὲν γὰρ τῶν ἄστρων τε καὶ ἡλίου μεταβολὴν δῆλον ὡς ἐν ἑκατέραις συμπίπτει ταῖς τροπαῖς γίγνεσθαι.</p></sp><sp><speaker>Ξένος</speaker><p>καλῶς τῷ λόγῳ συμπαρηκολούθηκας. ὃ δ’ ἤρου
<milestone unit="section" n="271d"/>περὶ τοῦ πάντα αὐτόματα γίγνεσθαι τοῖς ἀνθρώποις, ἥκιστα τῆς νῦν ἐστι καθεστηκυίας φορᾶς, ἀλλ’ ἦν καὶ τοῦτο τῆς ἔμπροσθεν. τότε γὰρ αὐτῆς πρῶτον τῆς κυκλήσεως ἦρχεν ἐπιμελούμενος ὅλης ὁ θεός, ὣς δ’ αὖ κατὰ τόπους ταὐτὸν τοῦτο, ὑπὸ θεῶν ἀρχόντων πάντ’ ἦν τὰ τοῦ κόσμου μέρη διειλημμένα· καὶ δὴ καὶ τὰ ζῷα κατὰ γένη καὶ ἀγέλας οἷον νομῆς θεῖοι διειλήφεσαν δαίμονες, αὐτάρκης εἰς πάντα ἕκαστος ἑκάστοις
<milestone unit="section" n="271e"/>ὢν οἷς αὐτὸς ἔνεμεν, ὥστε οὔτ’ ἄγριον ἦν οὐδὲν οὔτε ἀλλήλων ἐδωδαί, πόλεμός τε οὐκ ἐνῆν οὐδὲ στάσις τὸ παράπαν· ἄλλα θ’ ὅσα τῆς τοιαύτης ἐστὶ κατακοσμήσεως ἑπόμενα, μυρία ἂν εἴη λέγειν. τὸ δ’ οὖν τῶν ἀνθρώπων λεχθὲν αὐτομάτου πέρι βίου διὰ τὸ τοιόνδε εἴρηται. θεὸς ἔνεμεν αὐτοὺς αὐτὸς ἐπιστατῶν, καθάπερ νῦν ἄνθρωποι, ζῷον ὂν ἕτερον θειότερον, ἄλλα γένη φαυλότερα αὑτῶν νομεύουσι· νέμοντος δὲ ἐκείνου πολιτεῖαί τε οὐκ ἦσαν οὐδὲ κτήσεις
<milestone unit="page" n="272"/><milestone unit="section" n="272a"/>γυναικῶν καὶ παίδων· ἐκ γῆς γὰρ ἀνεβιώσκοντο πάντες, οὐδὲν μεμνημένοι τῶν πρόσθεν· ἀλλὰ τὰ μὲν τοιαῦτα ἀπῆν πάντα, καρποὺς δὲ ἀφθόνους εἶχον ἀπό τε δένδρων καὶ πολλῆς ὕλης ἄλλης, οὐχ ὑπὸ γεωργίας φυομένους, ἀλλ’ αὐτομάτης ἀναδιδούσης τῆς γῆς. γυμνοὶ δὲ καὶ ἄστρωτοι θυραυλοῦντες τὰ πολλὰ ἐνέμοντο· τὸ γὰρ τῶν ὡρῶν αὐτοῖς ἄλυπον ἐκέκρατο, μαλακὰς δὲ εὐνὰς εἶχον ἀναφυομένης ἐκ
<milestone unit="section" n="272b"/>γῆς πόας ἀφθόνου. τὸν δὴ βίον, ὦ Σώκρατες, ἀκούεις μὲν τὸν τῶν ἐπὶ Κρόνου· τόνδε δ’ ὃν λόγος ἐπὶ Διὸς εἶναι, τὸν νυνί, παρὼν αὐτὸς ᾔσθησαι· κρῖναι δ’ αὐτοῖν τὸν εὐδαιμονέστερον ἆρ’ ἂν δύναιό τε καὶ ἐθελήσειας;</p></sp><sp><speaker>Νεώτερος Σωκράτης</speaker><p>οὐδαμῶς.</p></sp><sp><speaker>Ξένος</speaker><p>βούλει δῆτα ἐγώ σοι τρόπον τινὰ διακρίνω;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>εἰ μὲν τοίνυν οἱ τρόφιμοι τοῦ Κρόνου, παρούσης αὐτοῖς οὕτω πολλῆς σχολῆς καὶ δυνάμεως πρὸς τὸ μὴ μόνον ἀνθρώποις ἀλλὰ καὶ θηρίοις διὰ λόγων δύνασθαι συγγίγνεσθαι,
<milestone unit="section" n="272c"/>κατεχρῶντο τούτοις σύμπασιν ἐπὶ φιλοσοφίαν, μετά τε θηρίων καὶ μετ’ ἀλλήλων ὁμιλοῦντες, καὶ πυνθανόμενοι παρὰ πάσης φύσεως εἴ τινά τις ἰδίαν δύναμιν ἔχουσα ᾔσθετό τι διάφορον τῶν ἄλλων εἰς συναγυρμὸν φρονήσεως, εὔκριτον ὅτι τῶν νῦν οἱ τότε μυρίῳ πρὸς εὐδαιμονίαν διέφερον· εἰ δ’ ἐμπιμπλάμενοι σίτων ἅδην καὶ ποτῶν διελέγοντο πρὸς ἀλλήλους καὶ τὰ θηρία &lsqb;μύθους&rsqb; οἷα δὴ καὶ τὰ νῦν περὶ αὐτῶν
<milestone unit="section" n="272d"/>λέγονται, καὶ τοῦτο, ὥς γε κατὰ τὴν ἐμὴν δόξαν ἀποφήνασθαι, καὶ μάλ’ εὔκριτον. ὅμως δ’ οὖν ταῦτα μὲν ἀφῶμεν, ἕως ἂν ἡμῖν μηνυτής τις ἱκανὸς φανῇ, ποτέρως οἱ τότε τὰς ἐπιθυμίας εἶχον περί τε ἐπιστημῶν καὶ τῆς τῶν λόγων χρείας· οὗ δ’ ἕνεκα τὸν μῦθον ἠγείραμεν, τοῦτο λεκτέον, ἵνα τὸ μετὰ τοῦτο εἰς τὸ πρόσθεν περαίνωμεν. ἐπειδὴ γὰρ πάντων τούτων χρόνος ἐτελεώθη καὶ μεταβολὴν ἔδει γίγνεσθαι καὶ
<milestone unit="section" n="272e"/>δὴ καὶ τὸ γήινον ἤδη πᾶν ἀνήλωτο γένος, πάσας ἑκάστης τῆς ψυχῆς τὰς γενέσεις ἀποδεδωκυίας, ὅσα ἦν ἑκάστῃ προσταχθὲν τοσαῦτα εἰς γῆν σπέρματα πεσούσης, τότε δὴ τοῦ παντὸς ὁ μὲν κυβερνήτης, οἷον πηδαλίων οἴακος ἀφέμενος, εἰς τὴν αὑτοῦ περιωπὴν ἀπέστη, τὸν δὲ δὴ κόσμον πάλιν ἀνέστρεφεν εἱμαρμένη τε καὶ σύμφυτος ἐπιθυμία. πάντες οὖν οἱ κατὰ τοὺς τόπους συνάρχοντες τῷ μεγίστῳ δαίμονι θεοί, γνόντες ἤδη τὸ γιγνόμενον, ἀφίεσαν αὖ τὰ μέρη τοῦ
<milestone unit="page" n="273"/><milestone unit="section" n="273a"/>κόσμου τῆς αὑτῶν ἐπιμελείας· ὁ δὲ μεταστρεφόμενος καὶ συμβάλλων, ἀρχῆς τε καὶ τελευτῆς ἐναντίαν ὁρμὴν ὁρμηθείς, σεισμὸν πολὺν ἐν ἑαυτῷ ποιῶν ἄλλην αὖ φθορὰν ζῴων παντοίων ἀπηργάσατο. μετὰ δὲ ταῦτα προελθόντος ἱκανοῦ χρόνου, θορύβων τε καὶ ταραχῆς ἤδη παυόμενος καὶ τῶν σεισμῶν γαλήνης ἐπιλαβόμενος εἴς τε τὸν εἰωθότα δρόμον τὸν ἑαυτοῦ κατακοσμούμενος ᾔει, ἐπιμέλειαν καὶ κράτος ἔχων
<milestone unit="section" n="273b"/>αὐτὸς τῶν ἐν αὑτῷ τε καὶ ἑαυτοῦ, τὴν τοῦ δημιουργοῦ καὶ πατρὸς ἀπομνημονεύων διδαχὴν εἰς δύναμιν. κατ’ ἀρχὰς μὲν οὖν ἀκριβέστερον ἀπετέλει, τελευτῶν δὲ ἀμβλύτερον· τούτων δὲ αὐτῷ τὸ σωματοειδὲς τῆς συγκράσεως αἴτιον, τὸ τῆς πάλαι ποτὲ φύσεως σύντροφον, ὅτι πολλῆς ἦν μετέχον ἀταξίας πρὶν εἰς τὸν νῦν κόσμον ἀφικέσθαι. παρὰ μὲν γὰρ τοῦ συνθέντος πάντα καλὰ κέκτηται· παρὰ δὲ τῆς ἔμπροσθεν
<milestone unit="section" n="273c"/>ἕξεως, ὅσα χαλεπὰ καὶ ἄδικα ἐν οὐρανῷ γίγνεται, ταῦτα ἐξ ἐκείνης αὐτός τε ἔχει καὶ τοῖς ζῴοις ἐναπεργάζεται. μετὰ μὲν οὖν τοῦ κυβερνήτου τὰ ζῷα τρέφων ἐν αὑτῷ σμικρὰ μὲν φλαῦρα, μεγάλα δὲ ἐνέτικτεν ἀγαθά· χωριζόμενος δὲ ἐκείνου τὸν ἐγγύτατα χρόνον ἀεὶ τῆς ἀφέσεως κάλλιστα πάντα διάγει, προϊόντος δὲ τοῦ χρόνου καὶ λήθης ἐγγιγνομένης ἐν αὐτῷ μᾶλλον καὶ δυναστεύει τὸ τῆς παλαιᾶς ἀναρμοστίας
<milestone unit="section" n="273d"/>πάθος, τελευτῶντος δὲ ἐξανθεῖ τοῦ χρόνου καὶ σμικρὰ μὲν τἀγαθά, πολλὴν δὲ τὴν τῶν ἐναντίων κρᾶσιν ἐπεγκεραννύμενος ἐπὶ διαφθορᾶς κίνδυνον αὑτοῦ τε ἀφικνεῖται καὶ τῶν ἐν αὑτῷ. διὸ δὴ καὶ τότ’ ἤδη θεὸς ὁ κοσμήσας αὐτόν, καθορῶν ἐν ἀπορίαις ὄντα, κηδόμενος ἵνα μὴ χειμασθεὶς ὑπὸ ταραχῆς διαλυθεὶς εἰς τὸν τῆς ἀνομοιότητος ἄπειρον ὄντα
<milestone unit="section" n="273e"/>πόντον δύῃ, πάλιν ἔφεδρος αὐτοῦ τῶν πηδαλίων γιγνόμενος, τὰ νοσήσαντα καὶ λυθέντα ἐν τῇ καθ’ ἑαυτὸν προτέρᾳ περιόδῳ στρέψας, κοσμεῖ τε καὶ ἐπανορθῶν ἀθάνατον αὐτὸν καὶ ἀγήρων ἀπεργάζεται. τοῦτο μὲν οὖν τέλος ἁπάντων εἴρηται· τὸ δ’ ἐπὶ τὴν τοῦ βασιλέως ἀπόδειξιν ἱκανὸν ἐκ τοῦ πρόσθεν ἁπτομένοις τοῦ λόγου· στρεφθέντος γὰρ αὖ τοῦ κόσμου τὴν ἐπὶ τὴν νῦν γένεσιν ὁδὸν τὸ τῆς ἡλικίας αὖ πάλιν ἵστατο καὶ καινὰ τἀναντία ἀπεδίδου τοῖς τότε. τὰ μὲν γὰρ ὑπὸ σμικρότητος ὀλίγου δέοντα ἠφανίσθαι τῶν ζῴων ηὐξάνετο, τὰ δ’ ἐκ γῆς νεογενῆ σώματα πολιὰ φύντα πάλιν ἀποθνῄσκοντα εἰς γῆν κατῄει. καὶ τἆλλά τε πάντα μετέβαλλε,
<milestone unit="page" n="274"/><milestone unit="section" n="274a"/>ἀπομιμούμενα καὶ συνακολουθοῦντα τῷ τοῦ παντὸς παθήματι, καὶ δὴ καὶ τὸ τῆς κυήσεως καὶ γεννήσεως καὶ τροφῆς μίμημα συνείπετο τοῖς πᾶσιν ὑπ’ ἀνάγκης· οὐ γὰρ ἐξῆν ἔτ’ ἐν γῇ δι’ ἑτέρων συνιστάντων φύεσθαι ζῷον, ἀλλὰ καθάπερ τῷ κόσμῳ προσετέτακτο αὐτοκράτορα εἶναι τῆς αὑτοῦ πορείας, οὕτω δὴ κατὰ ταὐτὰ καὶ τοῖς μέρεσιν αὐτοῖς δι’ αὑτῶν, καθ’ ὅσον οἷόν τ’ ἦν, φύειν τε καὶ γεννᾶν καὶ τρέφειν προσετάττετο ὑπὸ τῆς
<milestone unit="section" n="274b"/>ὁμοίας ἀγωγῆς. οὗ δὲ ἕνεκα ὁ λόγος ὥρμηκε πᾶς, ἐπ’ αὐτῷ νῦν ἐσμὲν ἤδη. περὶ μὲν γὰρ τῶν ἄλλων θηρίων πολλὰ ἂν καὶ μακρὰ διεξελθεῖν γίγνοιτο, ἐξ ὧν ἕκαστα καὶ δι’ ἃς αἰτίας μεταβέβληκε· περὶ δὲ ἀνθρώπων βραχύτερα καὶ μᾶλλον προσήκοντα. τῆς γὰρ τοῦ κεκτημένου καὶ νέμοντος ἡμᾶς δαίμονος ἀπερημωθέντες ἐπιμελείας, τῶν πολλῶν αὖ θηρίων, ὅσα χαλεπὰ τὰς φύσεις ἦν, ἀπαγριωθέντων, αὐτοὶ δὲ ἀσθενεῖς ἄνθρωποι καὶ ἀφύλακτοι γεγονότες διηρπάζοντο ὑπ’
<milestone unit="section" n="274c"/>αὐτῶν, καὶ ἔτ’ ἀμήχανοι καὶ ἄτεχνοι κατὰ τοὺς πρώτους ἦσαν χρόνους, ἅτε τῆς μὲν αὐτομάτης τροφῆς ἐπιλελοιπυίας, πορίζεσθαι δὲ οὐκ ἐπιστάμενοί πω διὰ τὸ μηδεμίαν αὐτοὺς χρείαν πρότερον ἀναγκάζειν. ἐκ τούτων πάντων ἐν μεγάλαις ἀπορίαις ἦσαν. ὅθεν δὴ τὰ πάλαι λεχθέντα παρὰ θεῶν δῶρα ἡμῖν δεδώρηται μετ’ ἀναγκαίας διδαχῆς καὶ παιδεύσεως, πῦρ μὲν παρὰ Προμηθέως, τέχναι δὲ παρ’ Ἡφαίστου
<milestone unit="section" n="274d"/>καὶ τῆς συντέχνου, σπέρματα δὲ αὖ καὶ φυτὰ παρ’ ἄλλων· καὶ πάνθ’ ὁπόσα τὸν ἀνθρώπινον βίον συγκατεσκεύακεν ἐκ τούτων γέγονεν, ἐπειδὴ τὸ μὲν ἐκ θεῶν, ὅπερ ἐρρήθη νυνδή, τῆς ἐπιμελείας ἐπέλιπεν ἀνθρώπους, δι’ ἑαυτῶν τε ἔδει τήν τε διαγωγὴν καὶ τὴν ἐπιμέλειαν αὐτοὺς αὑτῶν ἔχειν καθάπερ ὅλος ὁ κόσμος, ᾧ συμμιμούμενοι καὶ συνεπόμενοι τὸν ἀεὶ χρόνον νῦν μὲν οὕτως, τοτὲ δὲ ἐκείνως ζῶμέν
<milestone unit="section" n="274e"/>τε καὶ φυόμεθα. καὶ τὸ μὲν δὴ τοῦ μύθου τέλος ἐχέτω, χρήσιμον δὲ αὐτὸν ποιησόμεθα πρὸς τὸ κατιδεῖν ὅσον ἡμάρτομεν ἀποφηνάμενοι τὸν βασιλικόν τε καὶ πολιτικὸν ἐν τῷ πρόσθε λόγῳ.</p></sp><sp><speaker>Νεώτερος Σωκράτης</speaker><p>πῶς οὖν καὶ πόσον ἁμάρτημα φῂς εἶναι γεγονὸς ἡμῖν;</p></sp><sp><speaker>Ξένος</speaker><p>τῇ μὲν βραχύτερον, τῇ δὲ μάλα γενναῖον καὶ πολλῷ μεῖζον καὶ πλέον ἢ τότε.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>ὅτι μὲν ἐρωτώμενοι τὸν ἐκ τῆς νῦν περιφορᾶς καὶ γενέσεως βασιλέα καὶ πολιτικὸν τὸν ἐκ τῆς ἐναντίας περιόδου
<milestone unit="page" n="275"/><milestone unit="section" n="275a"/>ποιμένα τῆς τότε ἀνθρωπίνης ἀγέλης εἴπομεν, καὶ ταῦτα θεὸν ἀντὶ θνητοῦ, ταύτῃ μὲν πάμπολυ παρηνέχθημεν· ὅτι δὲ συμπάσης τῆς πόλεως ἄρχοντα αὐτὸν ἀπεφήναμεν, ὅντινα δὲ τρόπον οὐ διείπομεν, ταύτῃ δὲ αὖ τὸ μὲν λεχθὲν ἀληθές, οὐ μὴν ὅλον γε οὐδὲ σαφὲς ἐρρήθη, διὸ καὶ βραχύτερον ἢ κατ’ ἐκεῖνο ἡμαρτήκαμεν.</p></sp><sp><speaker>Νεώτερος Σωκράτης</speaker><p>ἀληθῆ.</p></sp><sp><speaker>Ξένος</speaker><p>δεῖ τοίνυν τὸν τρόπον, ὡς ἔοικε, διορίσαντας τῆς ἀρχῆς τῆς πόλεως οὕτω τελέως τὸν πολιτικὸν ἡμῖν εἰρῆσθαι προσδοκᾶν.</p></sp><sp><speaker>Νεώτερος Σωκράτης</speaker><p>καλῶς.
<milestone unit="section" n="275b"/></p></sp><sp><speaker>Ξένος</speaker><p>διὰ ταῦτα μὴν καὶ τὸν μῦθον παρεθέμεθα, ἵνα ἐνδείξαιτο περὶ τῆς ἀγελαιοτροφίας μὴ μόνον ὡς πάντες αὐτῆς ἀμφισβητοῦσι τῷ ζητουμένῳ τὰ νῦν, ἀλλὰ κἀκεῖνον αὐτὸν ἐναργέστερον ἴδοιμεν, ὃν προσήκει μόνον κατὰ τὸ παράδειγμα ποιμένων τε καὶ βουκόλων τῆς ἀνθρωπίνης ἐπιμέλειαν ἔχοντα τροφῆς τούτου μόνον ἀξιωθῆναι τοῦ προσρήματος.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οἶμαι δέ γ’, ὦ Σώκρατες, τοῦτο μὲν ἔτι μεῖζον ἢ
<milestone unit="section" n="275c"/>κατὰ βασιλέα εἶναι τὸ σχῆμα τὸ τοῦ θείου νομέως, τοὺς δ’ ἐνθάδε νῦν ὄντας πολιτικοὺς τοῖς ἀρχομένοις ὁμοίους τε εἶναι μᾶλλον πολὺ τὰς φύσεις καὶ παραπλησιαίτερον παιδείας μετειληφέναι καὶ τροφῆς.</p></sp><sp><speaker>Νεώτερος Σωκράτης</speaker><p>πάντως που.</p></sp><sp><speaker>Ξένος</speaker><p>ζητητέοι γε μὴν οὐδὲν ἂν εἴησαν οὔθ’ ἧττον οὔτε μᾶλλον, εἴθ’ οὕτως εἴτ’ ἐκείνως πεφύκασιν.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>τῇδε δὴ πάλιν ἐπανέλθωμεν. ἣν γὰρ ἔφαμεν αὐτεπιτακτικὴν μὲν εἶναι τέχνην ἐπὶ ζῴοις, οὐ μὴν ἰδίᾳ γε ἀλλὰ
<milestone unit="section" n="275d"/>κοινῇ τὴν ἐπιμέλειαν ἔχουσαν, καὶ προσείπομεν δὴ τότε εὐθὺς ἀγελαιοτροφικήν&mdash;μέμνησαι γάρ;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>ταύτης τοίνυν πῃ διημαρτάνομεν. τὸν γὰρ πολιτικὸν οὐδαμοῦ συνελάβομεν οὐδ’ ὠνομάσαμεν, ἀλλ’ ἡμᾶς ἔλαθεν κατὰ τὴν ὀνομασίαν ἐκφυγών.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>τοῦ τὰς ἀγέλας ἑκάστας τρέφειν τοῖς μὲν ἄλλοις που πᾶσι μέτεστι νομεῦσι, τῷ πολιτικῷ δὲ οὐ μετὸν ἐπηνέγκαμεν
<milestone unit="section" n="275e"/>τοὔνομα, δέον τῶν κοινῶν ἐπενεγκεῖν τι σύμπασιν.</p></sp><sp><speaker>Νεώτερος Σωκράτης</speaker><p>ἀληθῆ λέγεις, εἴπερ ἐτύγχανέ γε ὄν.</p></sp><sp><speaker>Ξένος</speaker><p>πῶς δ’ οὐκ ἦν τό γε θεραπεύειν που πᾶσι κοινόν, μηδὲν διορισθείσης τροφῆς μηδέ τινος ἄλλης πραγματείας; ἀλλ’ ἤ τινα ἀγελαιοκομικὴν ἢ θεραπευτικὴν ἢ καί τινα ἐπιμελητικὴν αὐτὴν ὀνομάσασιν ὡς κατὰ πάντων ἐξῆν περικαλύπτειν καὶ τὸν πολιτικὸν ἅμα τοῖς ἄλλοις, ἐπειδὴ δεῖν τοῦτ’ ἐσήμαινεν ὁ λόγος.
<milestone unit="page" n="276"/><milestone unit="section" n="276a"/></p></sp><sp><speaker>Νεώτερος Σωκράτης</speaker><p>ὀρθῶς. ἀλλ’ ἡ μετὰ τοῦτο διαίρεσις αὖ τίνα τρόπον ἐγίγνετ’ ἄν;</p></sp><sp><speaker>Ξένος</speaker><p>κατὰ ταὐτὰ καθ’ ἅπερ ἔμπροσθεν διῃρούμεθα τὴν ἀγελαιοτροφικὴν πεζοῖς τε καὶ ἀπτῆσι, καὶ ἀμείκτοις τε καὶ ἀκεράτοις, τοῖς αὐτοῖς ἄν που τούτοις διαιρούμενοι καὶ τὴν ἀγελαιοκομικὴν τήν τε νῦν καὶ τὴν ἐπὶ Κρόνου βασιλείαν περιειληφότες ἂν ἦμεν ὁμοίως ἐν τῷ λόγῳ.</p></sp><sp><speaker>Νεώτερος Σωκράτης</speaker><p>φαίνεται· ζητῶ δὲ αὖ τί τὸ μετὰ τοῦτο.</p></sp><sp><speaker>Ξένος</speaker><p>δῆλον ὅτι λεχθέντος οὕτω τοῦ τῆς ἀγελαιοκομικῆς
<milestone unit="section" n="276b"/>ὀνόματος οὐκ ἄν ποτε ἐγένεθ’ ἡμῖν τό τινας ἀμφισβητεῖν ὡς οὐδ’ ἐπιμέλεια τὸ παράπαν ἐστίν, ὥσπερ τότε δικαίως ἠμφεσβητήθη μηδεμίαν εἶναι τέχνην ἐν ἡμῖν ἀξίαν τούτου τοῦ θρεπτικοῦ προσρήματος, εἰ δ’ οὖν τις εἴη, πολλοῖς πρότερον αὐτῆς καὶ μᾶλλον προσήκειν ἤ τινι τῶν βασιλέων.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>ἐπιμέλεια δέ γε ἀνθρωπίνης συμπάσης κοινωνίας οὐδεμία ἂν ἐθελήσειεν ἑτέρα μᾶλλον καὶ προτέρα τῆς βασιλικῆς
<milestone unit="section" n="276c"/>φάναι καὶ κατὰ πάντων ἀνθρώπων ἀρχῆς εἶναι τέχνη.</p></sp><sp><speaker>Νεώτερος Σωκράτης</speaker><p>λέγεις ὀρθῶς.</p></sp><sp><speaker>Ξένος</speaker><p>μετὰ ταῦτα δέ γε, ὦ Σώκρατες, ἆρ’ ἐννοοῦμεν ὅτι πρὸς αὐτῷ δὴ τῷ τέλει συχνὸν αὖ διημαρτάνετο;</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>τόδε, ὡς ἄρ’ εἰ καὶ διενοήθημεν ὅτι μάλιστα τῆς δίποδος ἀγέλης εἶναί τινα θρεπτικὴν τέχνην, οὐδέν τι μᾶλλον ἡμᾶς ἔδει βασιλικὴν αὐτὴν εὐθὺς καὶ πολιτικὴν ὡς ἀποτετελεσμένην προσαγορεύειν.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>πρῶτον μέν, ὃ λέγομεν, τοὔνομα μετασκευωρήσασθαι,
<milestone unit="section" n="276d"/>πρὸς τὴν ἐπιμέλειαν μᾶλλον προσαγαγόντας ἢ τὴν τροφήν, ἔπειτα ταύτην τέμνειν· οὐ γὰρ σμικρὰς ἂν ἔχοι τμήσεις ἔτι.</p></sp><sp><speaker>Νεώτερος Σωκράτης</speaker><p>ποίας;</p></sp><sp><speaker>Ξένος</speaker><p>ἧι τε τὸν θεῖον ἄν που διειλόμεθα νομέα χωρὶς καὶ τὸν ἀνθρώπινον ἐπιμελητήν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>αὖθις δέ γε τὴν ἀπονεμηθεῖσαν ἐπιμελητικὴν δίχα τέμνειν ἀναγκαῖον ἦν.</p></sp><sp><speaker>Νεώτερος Σωκράτης</speaker><p>τίνι;</p></sp><sp><speaker>Ξένος</speaker><p>τῷ βιαίῳ τε καὶ ἑκουσίῳ.</p></sp><sp><speaker>Νεώτερος Σωκράτης</speaker><p>τί δή;
<milestone unit="section" n="276e"/></p></sp><sp><speaker>Ξένος</speaker><p>καὶ ταύτῃ που τὸ πρότερον ἁμαρτάνοντες εὐηθέστερα τοῦ δέοντος εἰς ταὐτὸν βασιλέα καὶ τύραννον συνέθεμεν, ἀνομοιοτάτους ὄντας αὐτούς τε καὶ τὸν τῆς ἀρχῆς ἑκατέρου τρόπον.</p></sp><sp><speaker>Νεώτερος Σωκράτης</speaker><p>ἀληθῆ.</p></sp><sp><speaker>Ξένος</speaker><p>νῦν δέ γε πάλιν ἐπανορθούμενοι, καθάπερ εἶπον, τὴν ἀνθρωπίνην ἐπιμελητικὴν δίχα διαιρώμεθα, τῷ βιαίῳ τε καὶ ἑκουσίῳ;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>καὶ τὴν μέν γέ που τῶν βιαίων τυραννικήν, τὴν δὲ ἑκούσιον καὶ ἑκουσίων διπόδων ἀγελαιοκομικὴν ζῴων προσειπόντες πολιτικήν, τὸν ἔχοντα αὖ τέχνην ταύτην καὶ ἐπιμέλειαν ὄντως ὄντα βασιλέα καὶ πολιτικὸν ἀποφαινώμεθα;
<milestone unit="page" n="277"/><milestone unit="section" n="277a"/></p></sp><sp><speaker>Νεώτερος Σωκράτης</speaker><p>καὶ κινδυνεύει γε, ὦ ξένε, τελέως ἂν ἡμῖν οὕτως ἔχειν ἡ περὶ τὸν πολιτικὸν ἀπόδειξις.</p></sp><sp><speaker>Ξένος</speaker><p>καλῶς ἄν, ὦ Σώκρατες, ἡμῖν ἔχοι. δεῖ δὲ μὴ σοὶ μόνῳ ταῦτα, ἀλλὰ κἀμοὶ μετὰ σοῦ κοινῇ συνδοκεῖν. νῦν δὲ κατά γε τὴν ἐμὴν οὔπω φαίνεται τέλεον ὁ βασιλεὺς ἡμῖν σχῆμα ἔχειν, ἀλλὰ καθάπερ ἀνδριαντοποιοὶ παρὰ καιρὸν ἐνίοτε σπεύδοντες πλείω καὶ μείζω τοῦ δέοντος ἕκαστα τῶν
<milestone unit="section" n="277b"/>ἔργων ἐπεμβαλλόμενοι βραδύνουσι, καὶ νῦν ἡμεῖς, ἵνα δὴ πρὸς τῷ ταχὺ καὶ μεγαλοπρεπῶς δηλώσαιμεν τὸ τῆς ἔμπροσθεν ἁμάρτημα διεξόδου, τῷ βασιλεῖ νομίσαντες πρέπειν μεγάλα παραδείγματα ποιεῖσθαι, θαυμαστὸν ὄγκον ἀράμενοι τοῦ μύθου, μείζονι τοῦ δέοντος ἠναγκάσθημεν αὐτοῦ μέρει προσχρήσασθαι· διὸ μακροτέραν τὴν ἀπόδειξιν πεποιήκαμεν καὶ πάντως τῷ μύθῳ τέλος οὐκ ἐπέθεμεν, ἀλλ’ ἀτεχνῶς ὁ
<milestone unit="section" n="277c"/>λόγος ἡμῖν ὥσπερ ζῷον τὴν ἔξωθεν μὲν περιγραφὴν ἔοικεν ἱκανῶς ἔχειν, τὴν δὲ οἷον τοῖς φαρμάκοις καὶ τῇ συγκράσει τῶν χρωμάτων ἐνάργειαν οὐκ ἀπειληφέναι πω. γραφῆς δὲ καὶ συμπάσης χειρουργίας λέξει καὶ λόγῳ δηλοῦν πᾶν ζῷον μᾶλλον πρέπει τοῖς δυναμένοις ἕπεσθαι· τοῖς δ’ ἄλλοις διὰ χειρουργιῶν.</p></sp><sp><speaker>Νεώτερος Σωκράτης</speaker><p>τοῦτο μὲν ὀρθῶς· ὅπῃ δὲ ἡμῖν οὔπω φῂς ἱκανῶς εἰρῆσθαι δήλωσον.
<milestone unit="section" n="277d"/></p></sp><sp><speaker>Ξένος</speaker><p>χαλεπόν, ὦ δαιμόνιε, μὴ παραδείγμασι χρώμενον ἱκανῶς ἐνδείκνυσθαί τι τῶν μειζόνων. κινδυνεύει γὰρ ἡμῶν ἕκαστος οἷον ὄναρ εἰδὼς ἅπαντα πάντ’ αὖ πάλιν ὥσπερ ὕπαρ ἀγνοεῖν.</p></sp><sp><speaker>Νεώτερος Σωκράτης</speaker><p>πῶς τοῦτ’ εἶπες;</p></sp><sp><speaker>Ξένος</speaker><p>καὶ μάλ’ ἀτόπως ἔοικά γε ἐν τῷ παρόντι κινήσας τὸ περὶ τῆς ἐπιστήμης πάθος ἐν ἡμῖν.</p></sp><sp><speaker>Νεώτερος Σωκράτης</speaker><p>τί δή;</p></sp><sp><speaker>Ξένος</speaker><p>παραδείγματος, ὦ μακάριε, αὖ μοι καὶ τὸ παράδειγμα αὐτὸ δεδέηκεν.
<milestone unit="section" n="277e"/></p></sp><sp><speaker>Νεώτερος Σωκράτης</speaker><p>τί οὖν; λέγε μηδὲν ἐμοῦ γε ἕνεκα ἀποκνῶν.</p></sp><sp><speaker>Ξένος</speaker><p>λεκτέον ἐπειδὴ καὶ σύ γε ἕτοιμος ἀκολουθεῖν. τοὺς γάρ που παῖδας ἴσμεν, ὅταν ἄρτι γραμμάτων ἔμπειροι γίγνωνται&mdash;</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ὅτι τῶν στοιχείων ἕκαστον ἐν ταῖς βραχυτάταις καὶ ῥᾴσταις τῶν συλλαβῶν ἱκανῶς διαισθάνονται, καὶ τἀληθῆ φράζειν περὶ ἐκεῖνα δυνατοὶ γίγνονται.
<milestone unit="page" n="278"/><milestone unit="section" n="278a"/></p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>ταὐτὰ δέ γε ταῦτα ἐν ἄλλαις ἀμφιγνοοῦντες πάλιν δόξῃ τε ψεύδονται καὶ λόγῳ.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>ἆρ’ οὖν οὐχ ὧδε ῥᾷστον καὶ κάλλιστον ἐπάγειν αὐτοὺς ἐπὶ τὰ μήπω γιγνωσκόμενα;</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>ἀνάγειν πρῶτον ἐπ’ ἐκεῖνα ἐν οἷς ταὐτὰ ταῦτα ὀρθῶς ἐδόξαζον, ἀναγαγόντας δὲ τιθέναι παρὰ τὰ μήπω
<milestone unit="section" n="278b"/>γιγνωσκόμενα, καὶ παραβάλλοντας ἐνδεικνύναι τὴν αὐτὴν ὁμοιότητα καὶ φύσιν ἐν ἀμφοτέραις οὖσαν ταῖς συμπλοκαῖς, μέχριπερ ἂν πᾶσι τοῖς ἀγνοουμένοις τὰ δοξαζόμενα ἀληθῶς παρατιθέμενα δειχθῇ, δειχθέντα δέ, παραδείγματα οὕτω γιγνόμενα, ποιήσῃ τῶν στοιχείων ἕκαστον πάντων ἐν πάσαις ταῖς συλλαβαῖς τὸ μὲν ἕτερον ὡς τῶν ἄλλων ἕτερον ὄν, τὸ
<milestone unit="section" n="278c"/>δὲ ταὐτὸν ὡς ταὐτὸν ἀεὶ κατὰ ταὐτὰ ἑαυτῷ προσαγορεύεσθαι.</p></sp><sp><speaker>Νεώτερος Σωκράτης</speaker><p>παντάπασι μὲν οὖν.</p></sp><sp><speaker>Ξένος</speaker><p>οὐκοῦν τοῦτο μὲν ἱκανῶς συνειλήφαμεν, ὅτι παραδείγματός γ’ ἐστὶ τότε γένεσις, ὁπόταν ὂν ταὐτὸν ἐν ἑτέρῳ διεσπασμένῳ δοξαζόμενον ὀρθῶς καὶ συναχθὲν περὶ ἑκάτερον ὡς συνάμφω μίαν ἀληθῆ δόξαν ἀποτελῇ;</p></sp><sp><speaker>Νεώτερος Σωκράτης</speaker><p>φαίνεται.</p></sp><sp><speaker>Ξένος</speaker><p>θαυμάζοιμεν ἂν οὖν εἰ ταὐτὸν τοῦτο ἡμῶν ἡ ψυχὴ
<milestone unit="section" n="278d"/>φύσει περὶ τὰ τῶν πάντων στοιχεῖα πεπονθυῖα τοτὲ μὲν ὑπ’ ἀληθείας περὶ ἓν ἕκαστον ἔν τισι συνίσταται, τοτὲ δὲ περὶ ἅπαντα ἐν ἑτέροις αὖ φέρεται, καὶ τὰ μὲν αὐτῶν ἁμῇ γέ πῃ τῶν συγκράσεων ὀρθῶς δοξάζει, μετατιθέμενα δ’ εἰς τὰς τῶν πραγμάτων μακρὰς καὶ μὴ ῥᾳδίους συλλαβὰς ταὐτὰ ταῦτα πάλιν ἀγνοεῖ;</p></sp><sp><speaker>Νεώτερος Σωκράτης</speaker><p>καὶ θαυμαστόν γε οὐδέν.</p></sp><sp><speaker>Ξένος</speaker><p>πῶς γάρ, ὦ φίλε, δύναιτο ἄν τις ἀρχόμενος ἀπὸ
<milestone unit="section" n="278e"/>δόξης ψευδοῦς ἐπί τι τῆς ἀληθείας καὶ μικρὸν μέρος ἀφικόμενος κτήσασθαι φρόνησιν;</p></sp><sp><speaker>Νεώτερος Σωκράτης</speaker><p>σχεδὸν οὐδαμῶς.</p></sp><sp><speaker>Ξένος</speaker><p>οὐκοῦν ταῦτα εἰ ταύτῃ πέφυκεν, οὐδὲν δὴ πλημμελοῖμεν ἂν ἐγώ τε καὶ σὺ πρῶτον μὲν ἐπιχειρήσαντες ὅλου παραδείγματος ἰδεῖν τὴν φύσιν ἐν σμικρῷ κατὰ μέρος ἄλλῳ παραδείγματι, μετὰ δὲ ταῦτα μέλλοντες, ἐπὶ τὸ τοῦ βασιλέως μέγιστον ὂν ταὐτὸν εἶδος ἀπ’ ἐλαττόνων φέροντές ποθεν, διὰ παραδείγματος ἐπιχειρεῖν αὖ τὴν τῶν κατὰ πόλιν θεραπείαν τέχνῃ γνωρίζειν, ἵνα ὕπαρ ἀντ’ ὀνείρατος ἡμῖν γίγνηται;</p></sp><sp><speaker>Νεώτερος Σωκράτης</speaker><p>πάνυ μὲν οὖν ὀρθῶς.
<milestone unit="page" n="279"/><milestone unit="section" n="279a"/></p></sp><sp><speaker>Ξένος</speaker><p>πάλιν δὴ τὸν ἔμπροσθε λόγον ἀναληπτέον, ὡς ἐπειδὴ τῷ βασιλικῷ γένει τῆς περὶ τὰς πόλεις ἐπιμελείας ἀμφισβητοῦσι μυρίοι, δεῖ δὴ πάντας ἀποχωρίζειν τούτους καὶ μόνον ἐκεῖνον λείπειν καὶ πρὸς τοῦτο δὴ παραδείγματος ἔφαμεν δεῖν τινος ἡμῖν.</p></sp><sp><speaker>Νεώτερος Σωκράτης</speaker><p>καὶ μάλα.</p></sp><sp><speaker>Ξένος</speaker><p>τί δῆτα παράδειγμά τις ἄν, ἔχον τὴν αὐτὴν πολιτικῇ πραγματείαν, σμικρότατον παραθέμενος ἱκανῶς ἂν εὕροι τὸ
<milestone unit="section" n="279b"/>ζητούμενον; βούλει πρὸς Διός, ὦ Σώκρατες, εἰ μή τι πρόχειρον ἕτερον ἔχομεν, ἀλλ’ οὖν τήν γε ὑφαντικὴν προελώμεθα; καὶ ταύτην, εἰ δοκεῖ, μὴ πᾶσαν; ἀποχρήσει γὰρ ἴσως ἡ περὶ τὰ ἐκ τῶν ἐρίων ὑφάσματα· τάχα γὰρ ἂν ἡμῖν καὶ τοῦτο τὸ μέρος αὐτῆς μαρτυρήσειε προαιρεθὲν ὃ βουλόμεθα.</p></sp><sp><speaker>Νεώτερος Σωκράτης</speaker><p>τί γὰρ οὔ;</p></sp><sp><speaker>Ξένος</speaker><p>τί δῆτα οὐ, καθάπερ ἐν τοῖς ἔμπροσθε τέμνοντες μέρη μερῶν ἕκαστον διῃρούμεθα, καὶ νῦν περὶ ὑφαντικὴν
<milestone unit="section" n="279c"/>ταὐτὸν τοῦτ’ ἐδράσαμεν, καὶ κατὰ δύναμιν ὅτι μάλιστα διὰ βραχέων ταχὺ πάντ’ ἐπελθόντες πάλιν ἤλθομεν ἐπὶ τὸ νῦν χρήσιμον;</p></sp><sp><speaker>Νεώτερος Σωκράτης</speaker><p>πῶς λέγεις;</p></sp><sp><speaker>Ξένος</speaker><p>αὐτὴν τὴν διέξοδον ἀπόκρισίν σοι ποιήσομαι.</p></sp><sp><speaker>Νεώτερος Σωκράτης</speaker><p>κάλλιστ’ εἶπες.</p></sp><sp><speaker>Ξένος</speaker><p>ἔστι τοίνυν πάντα ἡμῖν ὁπόσα δημιουργοῦμεν καὶ κτώμεθα, τὰ μὲν ἕνεκα τοῦ ποιεῖν τι, τὰ δὲ τοῦ μὴ πάσχειν ἀμυντήρια· καὶ τῶν ἀμυντηρίων τὰ μὲν ἀλεξιφάρμακα καὶ
<milestone unit="section" n="279d"/>θεῖα καὶ ἀνθρώπινα, τὰ δὲ προβλήματα· τῶν δὲ προβλημάτων τὰ μὲν πρὸς τὸν πόλεμον ὁπλίσματα, τὰ δὲ φράγματα· καὶ τῶν φραγμάτων τὰ μὲν παραπετάσματα, τὰ δὲ πρὸς χειμῶνας καὶ καύματα ἀλεξητήρια· τῶν δὲ ἀλεξητηρίων τὰ μὲν στεγάσματα, τὰ δὲ σκεπάσματα· καὶ τῶν σκεπασμάτων ὑποπετάσματα μὲν ἄλλα, περικαλύμματα δὲ ἕτερα· περικαλυμμάτων δὲ τὰ μὲν ὁλόσχιστα, σύνθετα δὲ ἕτερα· τῶν δὲ συνθέτων
<milestone unit="section" n="279e"/>τὰ μὲν τρητά, τὰ δὲ ἄνευ τρήσεως συνδετά· καὶ τῶν ἀτρήτων τὰ μὲν νεύρινα φυτῶν ἐκ γῆς, τὰ δὲ τρίχινα· τῶν δὲ τριχίνων τὰ μὲν ὕδασι καὶ γῇ κολλητά, τὰ δὲ αὐτὰ αὑτοῖς συνδετά. τούτοισι δὴ τοῖς ἐκ τῶν ἑαυτοῖς συνδουμένων ἐργασθεῖσιν ἀμυντηρίοις καὶ σκεπάσμασι τὸ μὲν ὄνομα ἱμάτια ἐκαλέσαμεν· τὴν δὲ τῶν ἱματίων μάλιστα ἐπιμελουμένην
<milestone unit="page" n="280"/><milestone unit="section" n="280a"/>τέχνην, ὥσπερ τότε τὴν τῆς πόλεως πολιτικὴν εἴπομεν, οὕτω καὶ νῦν ταύτην προσείπωμεν ἀπ’ αὐτοῦ τοῦ πράγματος ἱματιουργικήν; φῶμεν δὲ καὶ ὑφαντικήν, ὅσον ἐπὶ τῇ τῶν ἱματίων ἐργασίᾳ μέγιστον ἦν μόριον, μηδὲν διαφέρειν πλὴν ὀνόματι ταύτης τῆς ἱματιουργικῆς, καθάπερ κἀκεῖ τότε τὴν βασιλικὴν τῆς πολιτικῆς;</p></sp><sp><speaker>Νεώτερος Σωκράτης</speaker><p>ὀρθότατά γε.</p></sp><sp><speaker>Ξένος</speaker><p>τὸ μετὰ τοῦτο δὴ συλλογισώμεθα ὅτι τὴν ἱματίων
<milestone unit="section" n="280b"/>ὑφαντικὴν οὕτω ῥηθεῖσάν τις τάχ’ ἂν ἱκανῶς εἰρῆσθαι δόξειεν, μὴ δυνάμενος συννοεῖν ὅτι τῶν μὲν ἐγγὺς συνεργῶν οὔπω διώρισται, πολλῶν δὲ ἑτέρων συγγενῶν ἀπεμερίσθη.</p></sp><sp><speaker>Νεώτερος Σωκράτης</speaker><p>ποίων, εἰπέ, συγγενῶν;</p></sp><sp><speaker>Ξένος</speaker><p>οὐχ ἕσπου τοῖς λεχθεῖσιν, ὡς φαίνῃ· πάλιν οὖν ἔοικεν ἐπανιτέον ἀρχόμενον ἀπὸ τελευτῆς. εἰ γὰρ συννοεῖς τὴν οἰκειότητα, τὴν μὲν διετέμομεν ἀπ’ αὐτῆς νυνδή, τὴν τῶν στρωμάτων σύνθεσιν περιβολῇ χωρίζοντες καὶ ὑποβολῇ.</p></sp><sp><speaker>Νεώτερος Σωκράτης</speaker><p>μανθάνω.
<milestone unit="section" n="280c"/></p></sp><sp><speaker>Ξένος</speaker><p>καὶ μὴν τὴν ἐκ τῶν λίνων καὶ σπάρτων καὶ πάντων ὁπόσα φυτῶν ἄρτι νεῦρα κατὰ λόγον εἴπομεν, δημιουργίαν πᾶσαν ἀφείλομεν· τήν τε αὖ πιλητικὴν ἀφωρισάμεθα καὶ τὴν τρήσει καὶ ῥαφῇ χρωμένην σύνθεσιν, ἧς ἡ πλείστη σκυτοτομική.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>καὶ τοίνυν τὴν τῶν ὁλοσχίστων σκεπασμάτων θεραπείαν δερματουργικὴν καὶ τὰς τῶν στεγασμάτων, ὅσαι τε ἐν οἰκοδομικῇ καὶ ὅλῃ τεκτονικῇ καὶ ἐν ἄλλαις τέχναις ῥευμάτων
<milestone unit="section" n="280d"/>στεκτικαὶ γίγνονται, συμπάσας ἀφείλομεν, ὅσαι τε περὶ τὰς κλοπὰς καὶ τὰς βίᾳ πράξεις διακωλυτικὰ ἔργα παρέχονται τέχναι φραγμάτων, περί τε γένεσιν ἐπιθηματουργίας οὖσαι καὶ τὰς τῶν θυρωμάτων πήξεις, γομφωτικῆς ἀπονεμηθεῖσαι μόρια τέχνης· τήν τε ὁπλοποιικὴν ἀπετεμόμεθα, μεγάλης καὶ παντοίας τῆς προβληματουργικῆς τμῆμα οὖσαν δυνάμεως·
<milestone unit="section" n="280e"/>καὶ δὴ καὶ τὴν μαγευτικὴν τὴν περὶ τὰ ἀλεξιφάρμακα κατ’ ἀρχὰς εὐθὺς διωρισάμεθα σύμπασαν, καὶ λελοίπαμεν, ὡς δόξαιμεν ἄν, αὐτὴν τὴν ζητηθεῖσαν ἀμυντικὴν χειμώνων, ἐρεοῦ προβλήματος ἐργαστικήν, ὄνομα δὲ ὑφαντικὴν λεχθεῖσαν.</p></sp><sp><speaker>Νεώτερος Σωκράτης</speaker><p>ἔοικε γὰρ οὖν.</p></sp><sp><speaker>Ξένος</speaker><p>ἀλλ’ οὐκ ἔστι πω τέλεον, ὦ παῖ, τοῦτο λελεγμένον. ὁ γὰρ ἐν ἀρχῇ τῆς τῶν ἱματίων ἐργασίας ἁπτόμενος τοὐναντίον
<milestone unit="page" n="281"/><milestone unit="section" n="281a"/>ὑφῇ δρᾶν φαίνεται.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>τὸ μὲν τῆς ὑφῆς συμπλοκή τίς ἐστί που.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τὸ δέ γε τῶν συνεστώτων καὶ συμπεπιλημένων διαλυτική.</p></sp><sp><speaker>Νεώτερος Σωκράτης</speaker><p>τὸ ποῖον δή;</p></sp><sp><speaker>Ξένος</speaker><p>τὸ τῆς τοῦ ξαίνοντος τέχνης ἔργον. ἢ τὴν ξαντικὴν τολμήσομεν ὑφαντικὴν καὶ τὸν ξάντην ὡς ὄντα ὑφάντην καλεῖν;</p></sp><sp><speaker>Νεώτερος Σωκράτης</speaker><p>οὐδαμῶς.</p></sp><sp><speaker>Ξένος</speaker><p>καὶ μὴν τήν γε αὖ στήμονος ἐργαστικὴν καὶ κρόκης εἴ τις ὑφαντικὴν προσαγορεύει, παράδοξόν τε καὶ ψεῦδος
<milestone unit="section" n="281b"/>ὄνομα λέγει.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>τί δέ; κναφευτικὴν σύμπασαν καὶ τὴν ἀκεστικὴν πότερα μηδεμίαν ἐπιμέλειαν μηδέ τινα θεραπείαν ἐσθῆτος θῶμεν, ἢ καὶ ταύτας πάσας ὡς ὑφαντικὰς λέξομεν;</p></sp><sp><speaker>Νεώτερος Σωκράτης</speaker><p>οὐδαμῶς.</p></sp><sp><speaker>Ξένος</speaker><p>ἀλλὰ μὴν τῆς γε θεραπείας ἀμφισβητήσουσιν αὗται σύμπασαι καὶ τῆς γενέσεως τῆς τῶν ἱματίων τῇ τῆς ὑφαντικῆς δυνάμει, μέγιστον μὲν μέρος ἐκείνῃ διδοῦσαι, μεγάλα δὲ καὶ σφίσιν αὐταῖς ἀπονέμουσαι.
<milestone unit="section" n="281c"/></p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>πρὸς τοίνυν ταύταις ἔτι τὰς τῶν ἐργαλείων δημιουργοὺς τέχνας, δι’ ὧν ἀποτελεῖται τὰ τῆς ὑφῆς ἔργα, δοκεῖν χρὴ τό γε συναιτίας εἶναι προσποιήσασθαι παντὸς ὑφάσματος.</p></sp><sp><speaker>Νεώτερος Σωκράτης</speaker><p>ὀρθότατα.</p></sp><sp><speaker>Ξένος</speaker><p>πότερον οὖν ἡμῖν ὁ περὶ τῆς ὑφαντικῆς λόγος, οὗ προειλόμεθα μέρους, ἱκανῶς ἔσται διωρισμένος, ἐὰν ἄρ’ αὐτὴν τῶν ἐπιμελειῶν ὁπόσαι περὶ τὴν ἐρεᾶν ἐσθῆτα, εἰς τὴν
<milestone unit="section" n="281d"/>καλλίστην καὶ μεγίστην πασῶν τιθῶμεν· ἢ λέγοιμεν μὲν ἄν τι ἀληθές, οὐ μὴν σαφές γε οὐδὲ τέλεον, πρὶν ἂν καὶ ταύτας αὐτῆς πάσας περιέλωμεν;</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οὐκοῦν μετὰ ταῦτα ποιητέον ὃ λέγομεν, ἵν’ ἐφεξῆς ἡμῖν ὁ λόγος ἴῃ;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>πρῶτον μὲν τοίνυν δύο τέχνας οὔσας περὶ πάντα τὰ δρώμενα θεασώμεθα.</p></sp><sp><speaker>Νεώτερος Σωκράτης</speaker><p>τίνας;</p></sp><sp><speaker>Ξένος</speaker><p>τὴν μὲν γενέσεως οὖσαν συναίτιον, τὴν δ’ αὐτὴν αἰτίαν.</p></sp><sp><speaker>Νεώτερος Σωκράτης</speaker><p>πῶς;
<milestone unit="section" n="281e"/></p></sp><sp><speaker>Ξένος</speaker><p>ὅσαι μὲν τὸ πρᾶγμα αὐτὸ μὴ δημιουργοῦσι, ταῖς δὲ δημιουργούσαις ὄργανα παρασκευάζουσιν, ὧν μὴ παραγενομένων οὐκ ἄν ποτε ἐργασθείη τὸ προστεταγμένον ἑκάστῃ τῶν τεχνῶν, ταύτας μὲν συναιτίους, τὰς δὲ αὐτὸ τὸ πρᾶγμα ἀπεργαζομένας αἰτίας.</p></sp><sp><speaker>Νεώτερος Σωκράτης</speaker><p>ἔχει γοῦν λόγον.</p></sp><sp><speaker>Ξένος</speaker><p>μετὰ τοῦτο δὴ τὰς μὲν περί τε ἀτράκτους καὶ κερκίδας καὶ ὁπόσα ἄλλα ὄργανα τῆς περὶ τὰ ἀμφιέσματα γενέσεως κοινωνεῖ, πάσας συναιτίους εἴπωμεν, τὰς δὲ αὐτὰ θεραπευούσας καὶ δημιουργούσας αἰτίας;</p></sp><sp><speaker>Νεώτερος Σωκράτης</speaker><p>ὀρθότατα.
<milestone unit="page" n="282"/><milestone unit="section" n="282a"/></p></sp><sp><speaker>Ξένος</speaker><p>τῶν αἰτιῶν δὴ πλυντικὴν μὲν καὶ ἀκεστικὴν καὶ πᾶσαν τὴν περὶ ταῦτα θεραπευτικήν, πολλῆς οὔσης τῆς κοσμητικῆς, τοὐνταῦθα αὐτῆς μόριον εἰκὸς μάλιστα περιλαμβάνειν ὀνομάζοντας πᾶν τῇ τέχνῃ τῇ κναφευτικῇ.</p></sp><sp><speaker>Νεώτερος Σωκράτης</speaker><p>καλῶς.</p></sp><sp><speaker>Ξένος</speaker><p>καὶ μὴν ξαντική γε καὶ νηστικὴ καὶ πάντα αὖ τὰ περὶ τὴν ποίησιν αὐτὴν τῆς ἐσθῆτος ἧς λέγομεν μέρη, μία τίς ἐστι τέχνη τῶν ὑπὸ πάντων λεγομένων, ἡ ταλασιουργική.</p></sp><sp><speaker>Νεώτερος Σωκράτης</speaker><p>πῶς γὰρ οὔ;
<milestone unit="section" n="282b"/></p></sp><sp><speaker>Ξένος</speaker><p>τῆς δὴ ταλασιουργικῆς δύο τμήματά ἐστον, καὶ τούτοιν ἑκάτερον ἅμα δυοῖν πεφύκατον τέχναιν μέρη.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>τὸ μὲν ξαντικὸν καὶ τὸ τῆς κερκιστικῆς ἥμισυ καὶ ὅσα τὰ συγκείμενα ἀπ’ ἀλλήλων ἀφίστησι, πᾶν τοῦτο ὡς ἓν φράζειν τῆς τε ταλασιουργίας αὐτῆς ἐστί που, καὶ μεγάλα τινὲ κατὰ πάντα ἡμῖν ἤστην τέχνα, ἡ συγκριτική τε καὶ διακριτική.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τῆς τοίνυν διακριτικῆς ἥ τε ξαντικὴ καὶ τὰ νυνδὴ
<milestone unit="section" n="282c"/>ῥηθέντα ἅπαντά ἐστιν· ἡ γὰρ ἐν ἐρίοις τε καὶ στήμοσι διακριτική, κερκίδι μὲν ἄλλον τρόπον γιγνομένη, χερσὶ δὲ ἕτερον, ἔσχεν ὅσα ἀρτίως ὀνόματα ἐρρήθη.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>αὖθις δὴ πάλιν συγκριτικῆς μόριον ἅμα καὶ ταλασιουργίας ἐν αὐτῇ γιγνόμενον λάβωμεν· ὅσα δὲ τῆς διακριτικῆς ἦν αὐτόθι, μεθιῶμεν σύμπαντα, δίχα τέμνοντες τὴν ταλασιουργίαν διακριτικῷ τε καὶ συγκριτικῷ τμήματι.</p></sp><sp><speaker>Νεώτερος Σωκράτης</speaker><p>διῃρήσθω.</p></sp><sp><speaker>Ξένος</speaker><p>τὸ συγκριτικὸν τοίνυν αὖ σοι καὶ ταλασιουργικὸν
<milestone unit="section" n="282d"/>ἅμα μόριον, ὦ Σώκρατες, διαιρετέον, εἴπερ ἱκανῶς μέλλομεν τὴν προρρηθεῖσαν ὑφαντικὴν αἱρήσειν.</p></sp><sp><speaker>Νεώτερος Σωκράτης</speaker><p>οὐκοῦν χρή.</p></sp><sp><speaker>Ξένος</speaker><p>χρὴ μὲν οὖν· καὶ λέγωμέν γε αὐτῆς τὸ μὲν εἶναι στρεπτικόν, τὸ δὲ συμπλεκτικόν.</p></sp><sp><speaker>Νεώτερος Σωκράτης</speaker><p>ἆρ’ οὖν μανθάνω; δοκεῖς γάρ μοι τὸ περὶ τὴν τοῦ στήμονος ἐργασίαν λέγειν στρεπτικόν.</p></sp><sp><speaker>Ξένος</speaker><p>οὐ μόνον γε, ἀλλὰ καὶ κρόκης· ἢ γένεσιν ἄστροφόν τινα αὐτῆς εὑρήσομεν;</p></sp><sp><speaker>Νεώτερος Σωκράτης</speaker><p>οὐδαμῶς.
<milestone unit="section" n="282e"/></p></sp><sp><speaker>Ξένος</speaker><p>διόρισαι δὴ καὶ τούτοιν ἑκάτερον· ἴσως γὰρ ὁ διορισμὸς ἔγκαιρος ἄν σοι γένοιτο.</p></sp><sp><speaker>Νεώτερος Σωκράτης</speaker><p>πῇ;</p></sp><sp><speaker>Ξένος</speaker><p>τῇδε· τῶν περὶ ξαντικὴν ἔργων μηκυνθέν τε καὶ σχὸν πλάτος λέγομεν εἶναι κάταγμά τι;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τούτου δὴ τὸ μὲν ἀτράκτῳ τε στραφὲν καὶ στερεὸν νῆμα γενόμενον στήμονα μὲν φάθι τὸ νῆμα, τὴν δὲ ἀπευθύνουσαν αὐτὸ τέχνην εἶναι στημονονητικήν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>ὅσα δέ γε αὖ τὴν μὲν συστροφὴν χαύνην λαμβάνει, τῇ δὲ τοῦ στήμονος ἐμπλέξει πρὸς τὴν τῆς γνάψεως ὁλκὴν ἐμμέτρως τὴν μαλακότητα ἴσχει, ταῦτ’ ἄρα κρόκην μὲν τὰ νηθέντα, τὴν δὲ ἐπιτεταγμένην αὐτοῖς εἶναι τέχνην τὴν
<milestone unit="page" n="283"/><milestone unit="section" n="283a"/>κροκονητικὴν φῶμεν.</p></sp><sp><speaker>Νεώτερος Σωκράτης</speaker><p>ὀρθότατα.</p></sp><sp><speaker>Ξένος</speaker><p>καὶ μὴν τό γε τῆς ὑφαντικῆς μέρος ὃ προυθέμεθα, παντί που δῆλον ἤδη. τὸ γὰρ συγκριτικῆς τῆς ἐν ταλασιουργίᾳ μόριον ὅταν εὐθυπλοκίᾳ κρόκης καὶ στήμονος ἀπεργάζηται πλέγμα, τὸ μὲν πλεχθὲν σύμπαν ἐσθῆτα ἐρεᾶν, τὴν δ’ ἐπὶ τούτῳ τέχνην οὖσαν προσαγορεύομεν ὑφαντικήν.</p></sp><sp><speaker>Νεώτερος Σωκράτης</speaker><p>ὀρθότατα.
<milestone unit="section" n="283b"/></p></sp><sp><speaker>Ξένος</speaker><p>εἶεν· τί δή ποτε οὖν οὐκ εὐθὺς ἀπεκρινάμεθα πλεκτικὴν εἶναι κρόκης καὶ στήμονος ὑφαντικήν, ἀλλὰ περιήλθομεν ἐν κύκλῳ πάμπολλα διοριζόμενοι μάτην;</p></sp><sp><speaker>Νεώτερος Σωκράτης</speaker><p>οὔκουν ἔμοιγε, ὦ ξένε, μάτην οὐδὲν τῶν ῥηθέντων ἔδοξε ῥηθῆναι.</p></sp><sp><speaker>Ξένος</speaker><p>καὶ θαυμαστόν γε οὐδέν· ἀλλὰ τάχ’ ἄν, ὦ μακάριε, δόξειε. πρὸς δὴ τὸ νόσημα τὸ τοιοῦτον, ἂν ἄρα πολλάκις ὕστερον ἐπίῃ&mdash;θαυμαστὸν γὰρ οὐδέν&mdash;λόγον ἄκουσόν τινα
<milestone unit="section" n="283c"/>προσήκοντα περὶ πάντων τῶν τοιούτων ῥηθῆναι.</p></sp><sp><speaker>Νεώτερος Σωκράτης</speaker><p>λέγε μόνον.</p></sp><sp><speaker>Ξένος</speaker><p>πρῶτον τοίνυν ἴδωμεν πᾶσαν τήν τε ὑπερβολὴν καὶ τὴν ἔλλειψιν, ἵνα κατὰ λόγον ἐπαινῶμεν καὶ ψέγωμεν τὰ μακρότερα τοῦ δέοντος ἑκάστοτε λεγόμενα καὶ τἀναντία περὶ τὰς τοιάσδε διατριβάς.</p></sp><sp><speaker>Νεώτερος Σωκράτης</speaker><p>οὐκοῦν χρή.</p></sp><sp><speaker>Ξένος</speaker><p>περὶ δὴ τούτων αὐτῶν ὁ λόγος ἡμῖν οἶμαι γιγνόμενος ὀρθῶς ἂν γίγνοιτο.</p></sp><sp><speaker>Νεώτερος Σωκράτης</speaker><p>τίνων;</p></sp><sp><speaker>Ξένος</speaker><p>μήκους τε πέρι καὶ βραχύτητος καὶ πάσης ὑπεροχῆς
<milestone unit="section" n="283d"/>τε καὶ ἐλλείψεως· ἡ γάρ που μετρητικὴ περὶ πάντ’ ἐστὶ ταῦτα.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>διέλωμεν τοίνυν αὐτὴν δύο μέρη· δεῖ γὰρ δὴ πρὸς ὃ νῦν σπεύδομεν.</p></sp><sp><speaker>Νεώτερος Σωκράτης</speaker><p>λέγοις ἂν τὴν διαίρεσιν ὅπῃ.</p></sp><sp><speaker>Ξένος</speaker><p>τῇδε· τὸ μὲν κατὰ τὴν πρὸς ἄλληλα μεγέθους καὶ σμικρότητος κοινωνίαν, τὸ δὲ &lsqb;τὸ&rsqb; κατὰ τὴν τῆς γενέσεως ἀναγκαίαν οὐσίαν.</p></sp><sp><speaker>Νεώτερος Σωκράτης</speaker><p>πῶς λέγεις;</p></sp><sp><speaker>Ξένος</speaker><p>ἆρ’ οὐ κατὰ φύσιν δοκεῖ σοι τὸ μεῖζον μηδενὸς ἑτέρου δεῖν μεῖζον λέγειν ἢ τοῦ ἐλάττονος, καὶ τοὔλαττον αὖ
<milestone unit="section" n="283e"/>τοῦ μείζονος ἔλαττον, ἄλλου δὲ μηδενός;</p></sp><sp><speaker>Νεώτερος Σωκράτης</speaker><p>ἔμοιγε.</p></sp><sp><speaker>Ξένος</speaker><p>τί δέ; τὸ τὴν τοῦ μετρίου φύσιν ὑπερβάλλον καὶ ὑπερβαλλόμενον ὑπ’ αὐτῆς ἐν λόγοις εἴτε καὶ ἐν ἔργοις ἆρ’ οὐκ αὖ λέξομεν ὡς ὄντως γιγνόμενον, ἐν ᾧ καὶ διαφέρουσι μάλιστα ἡμῶν οἵ τε κακοὶ καὶ &lsqb;οἱ&rsqb; ἀγαθοί;</p></sp><sp><speaker>Νεώτερος Σωκράτης</speaker><p>φαίνεται.</p></sp><sp><speaker>Ξένος</speaker><p>διττὰς ἄρα ταύτας οὐσίας καὶ κρίσεις τοῦ μεγάλου καὶ τοῦ σμικροῦ θετέον, ἀλλ’ οὐχ ὡς ἔφαμεν ἄρτι πρὸς ἄλληλα μόνον δεῖν, ἀλλ’ ὥσπερ νῦν εἴρηται μᾶλλον τὴν μὲν πρὸς ἄλληλα λεκτέον, τὴν δ’ αὖ πρὸς τὸ μέτριον· οὗ δὲ ἕνεκα, μαθεῖν ἆρ’ ἂν βουλοίμεθα;</p></sp><sp><speaker>Νεώτερος Σωκράτης</speaker><p>τί μήν;
<milestone unit="page" n="284"/><milestone unit="section" n="284a"/></p></sp><sp><speaker>Ξένος</speaker><p>εἰ πρὸς μηδὲν ἕτερον τὴν τοῦ μείζονος ἐάσει τις φύσιν ἢ πρὸς τοὔλαττον, οὐκ ἔσται ποτὲ πρὸς τὸ μέτριον· ἦ γάρ;</p></sp><sp><speaker>Νεώτερος Σωκράτης</speaker><p>οὕτως.</p></sp><sp><speaker>Ξένος</speaker><p>οὐκοῦν τὰς τέχνας τε αὐτὰς καὶ τἆργα αὐτῶν σύμπαντα διολοῦμεν τούτῳ τῷ λόγῳ, καὶ δὴ καὶ τὴν ζητουμένην νῦν πολιτικὴν καὶ τὴν ῥηθεῖσαν ὑφαντικὴν ἀφανιοῦμεν; ἅπασαι γὰρ αἱ τοιαῦταί που τὸ τοῦ μετρίου πλέον καὶ ἔλαττον οὐχ ὡς οὐκ ὂν ἀλλ’ ὡς ὂν χαλεπὸν περὶ τὰς πράξεις
<milestone unit="section" n="284b"/>παραφυλάττουσι, καὶ τούτῳ δὴ τῷ τρόπῳ τὸ μέτρον σῴζουσαι πάντα ἀγαθὰ καὶ καλὰ ἀπεργάζονται.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>οὐκοῦν ἂν τὴν πολιτικὴν ἀφανίσωμεν, ἄπορος ἡμῖν ἡ μετὰ τοῦτο ἔσται ζήτησις τῆς βασιλικῆς ἐπιστήμης;</p></sp><sp><speaker>Νεώτερος Σωκράτης</speaker><p>καὶ μάλα.</p></sp><sp><speaker>Ξένος</speaker><p>πότερον οὖν, καθάπερ ἐν τῷ σοφιστῇ προσηναγκάσαμεν εἶναι τὸ μὴ ὄν, ἐπειδὴ κατὰ τοῦτο διέφυγεν ἡμᾶς ὁ λόγος, οὕτω καὶ νῦν τὸ πλέον αὖ καὶ ἔλαττον μετρητὰ προσαναγκαστέον γίγνεσθαι μὴ πρὸς ἄλληλα μόνον ἀλλὰ καὶ
<milestone unit="section" n="284c"/>πρὸς τὴν τοῦ μετρίου γένεσιν; οὐ γὰρ δὴ δυνατόν γε οὔτε πολιτικὸν οὔτ’ ἄλλον τινὰ τῶν περὶ τὰς πράξεις ἐπιστήμονα ἀναμφισβητήτως γεγονέναι τούτου μὴ συνομολογηθέντος.</p></sp><sp><speaker>Νεώτερος Σωκράτης</speaker><p>οὐκοῦν καὶ νῦν ὅτι μάλιστα χρὴ ταὐτὸν ποιεῖν.</p></sp><sp><speaker>Ξένος</speaker><p>πλέον, ὦ Σώκρατες, ἔτι τοῦτο τὸ ἔργον ἢ ’κεῖνο&mdash; καίτοι κἀκείνου γε μεμνήμεθα τὸ μῆκος ὅσον ἦν&mdash;ἀλλ’ ὑποτίθεσθαι μὲν τὸ τοιόνδε περὶ αὐτῶν καὶ μάλα δίκαιον.</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="284d"/></p></sp><sp><speaker>Ξένος</speaker><p>ὥς ποτε δεήσει τοῦ νῦν λεχθέντος πρὸς τὴν περὶ αὐτὸ τἀκριβὲς ἀπόδειξιν. ὅτι δὲ πρὸς τὰ νῦν καλῶς καὶ ἱκανῶς δείκνυται, δοκεῖ μοι βοηθεῖν μεγαλοπρεπῶς ἡμῖν οὗτος ὁ λόγος, ὡς ἄρα ἡγητέον ὁμοίως τὰς τέχνας πάσας εἶναι, μεῖζόν τε ἅμα καὶ ἔλαττον μετρεῖσθαι μὴ πρὸς ἄλληλα μόνον ἀλλὰ καὶ πρὸς τὴν τοῦ μετρίου γένεσιν. τούτου τε γὰρ ὄντος ἐκεῖνα ἔστι, κἀκείνων οὐσῶν ἔστι καὶ τοῦτο, μὴ δὲ ὄντος ποτέρου τούτων οὐδέτερον αὐτῶν ἔσται ποτέ.
<milestone unit="section" n="284e"/></p></sp><sp><speaker>Νεώτερος Σωκράτης</speaker><p>τοῦτο μὲν ὀρθῶς· ἀλλὰ τί δὴ τὸ μετὰ τοῦτο;</p></sp><sp><speaker>Ξένος</speaker><p>δῆλον ὅτι διαιροῖμεν ἂν τὴν μετρητικήν, καθάπερ ἐρρήθη, ταύτῃ δίχα τέμνοντες, ἓν μὲν τιθέντες αὐτῆς μόριον συμπάσας τέχνας ὁπόσαι τὸν ἀριθμὸν καὶ μήκη καὶ βάθη καὶ πλάτη καὶ ταχυτῆτας πρὸς τοὐναντίον μετροῦσιν, τὸ δὲ ἕτερον, ὁπόσαι πρὸς τὸ μέτριον καὶ τὸ πρέπον καὶ τὸν καιρὸν καὶ τὸ δέον καὶ πάνθ’ ὁπόσα εἰς τὸ μέσον ἀπῳκίσθη τῶν ἐσχάτων.</p></sp><sp><speaker>Νεώτερος Σωκράτης</speaker><p>καὶ μέγα γε ἑκάτερον τμῆμα εἶπες, καὶ πολὺ διαφέρον ἀλλήλοιν.</p></sp><sp><speaker>Ξένος</speaker><p>ὃ γὰρ ἐνίοτε, ὦ Σώκρατες, οἰόμενοι δή τι σοφὸν
<milestone unit="page" n="285"/><milestone unit="section" n="285a"/>φράζειν πολλοὶ τῶν κομψῶν λέγουσιν, ὡς ἄρα μετρητικὴ περὶ πάντ’ ἐστὶ τὰ γιγνόμενα, τοῦτ’ αὐτὸ τὸ νῦν λεχθὲν ὂν τυγχάνει. μετρήσεως μὲν γὰρ δή τινα τρόπον πάνθ’ ὁπόσα ἔντεχνα μετείληφεν· διὰ δὲ τὸ μὴ κατ’ εἴδη συνειθίσθαι σκοπεῖν διαιρουμένους ταῦτά τε τοσοῦτον διαφέροντα συμβάλλουσιν εὐθὺς εἰς ταὐτὸν ὅμοια νομίσαντες, καὶ τοὐναντίον αὖ τούτου δρῶσιν ἕτερα οὐ κατὰ μέρη διαιροῦντες, δέον, ὅταν
<milestone unit="section" n="285b"/>μὲν τὴν τῶν πολλῶν τις πρότερον αἴσθηται κοινωνίαν, μὴ προαφίστασθαι πρὶν ἂν ἐν αὐτῇ τὰς διαφορὰς ἴδῃ πάσας ὁπόσαιπερ ἐν εἴδεσι κεῖνται, τὰς δὲ αὖ παντοδαπὰς ἀνομοιότητας, ὅταν ἐν πλήθεσιν ὀφθῶσιν, μὴ δυνατὸν εἶναι δυσωπούμενον παύεσθαι πρὶν ἂν σύμπαντα τὰ οἰκεῖα ἐντὸς μιᾶς ὁμοιότητος ἕρξας γένους τινὸς οὐσίᾳ περιβάληται. ταῦτα μὲν οὖν ἱκανῶς περί τε τούτων καὶ περὶ τῶν ἐλλείψεων καὶ ὑπερβολῶν εἰρήσθω· φυλάττωμεν δὲ μόνον ὅτι δύο γένη
<milestone unit="section" n="285c"/>περὶ αὐτὰ ἐξηύρηται τῆς μετρητικῆς, καὶ ἅ φαμεν αὔτ’ εἶναι μεμνώμεθα.</p></sp><sp><speaker>Νεώτερος Σωκράτης</speaker><p>μεμνησόμεθα.</p></sp><sp><speaker>Ξένος</speaker><p>μετὰ τοῦτον δὴ τὸν λόγον ἕτερον προσδεξώμεθα περὶ αὐτῶν τε τῶν ζητουμένων καὶ περὶ πάσης τῆς ἐν τοῖς τοιοῖσδε λόγοις διατριβῆς.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>εἴ τις ἀνέροιτο ἡμᾶς τὴν περὶ γράμματα συνουσίαν τῶν μανθανόντων, ὁπόταν τις ὁτιοῦν ὄνομα ἐρωτηθῇ τίνων ἐστὶ γραμμάτων, πότερον αὐτῷ τότε φῶμεν γίγνεσθαι τὴν
<milestone unit="section" n="285d"/>ζήτησιν ἑνὸς ἕνεκα μᾶλλον τοῦ προβληθέντος ἢ τοῦ περὶ πάντα τὰ προβαλλόμενα γραμματικωτέρῳ γίγνεσθαι;</p></sp><sp><speaker>Νεώτερος Σωκράτης</speaker><p>δῆλον ὅτι τοῦ περὶ ἅπαντα.</p></sp><sp><speaker>Ξένος</speaker><p>τί δ’ αὖ νῦν ἡμῖν ἡ περὶ τοῦ πολιτικοῦ ζήτησις; ἕνεκα αὐτοῦ τούτου προβέβληται μᾶλλον ἢ τοῦ περὶ πάντα διαλεκτικωτέροις γίγνεσθαι;</p></sp><sp><speaker>Νεώτερος Σωκράτης</speaker><p>καὶ τοῦτο δῆλον ὅτι τοῦ περὶ πάντα.</p></sp><sp><speaker>Ξένος</speaker><p>ἦ που τὸν τῆς ὑφαντικῆς γε λόγον αὐτῆς ταύτης ἕνεκα θηρεύειν οὐδεὶς ἂν ἐθελήσειεν νοῦν ἔχων· ἀλλ’ οἶμαι τοὺς πλείστους λέληθεν ὅτι τοῖς μὲν τῶν ὄντων ῥᾳδίως
<milestone unit="section" n="285e"/>καταμαθεῖν αἰσθηταί τινες ὁμοιότητες πεφύκασιν, ἃς οὐδὲν χαλεπὸν δηλοῦν, ὅταν αὐτῶν τις βουληθῇ τῷ λόγον αἰτοῦντι περί του μὴ μετὰ πραγμάτων ἀλλὰ χωρὶς λόγου ῥᾳδίως ἐνδείξασθαι· τοῖς δ’ αὖ μεγίστοις οὖσι καὶ τιμιωτάτοις
<milestone unit="page" n="286"/><milestone unit="section" n="286a"/>οὐκ ἔστιν εἴδωλον οὐδὲν πρὸς τοὺς ἀνθρώπους εἰργασμένον ἐναργῶς, οὗ δειχθέντος τὴν τοῦ πυνθανομένου ψυχὴν ὁ βουλόμενος ἀποπληρῶσαι, πρὸς τῶν αἰσθήσεών τινα προσαρμόττων, ἱκανῶς πληρώσει. διὸ δεῖ μελετᾶν λόγον ἑκάστου δυνατὸν εἶναι δοῦναι καὶ δέξασθαι· τὰ γὰρ ἀσώματα, κάλλιστα ὄντα καὶ μέγιστα, λόγῳ μόνον ἄλλῳ δὲ οὐδενὶ σαφῶς δείκνυται, τούτων δὲ ἕνεκα πάντ’ ἐστὶ τὰ νῦν λεγόμενα. ῥᾴων
<milestone unit="section" n="286b"/>δ’ ἐν τοῖς ἐλάττοσιν ἡ μελέτη παντὸς πέρι μᾶλλον ἢ περὶ τὰ μείζω.</p></sp><sp><speaker>Νεώτερος Σωκράτης</speaker><p>κάλλιστ’ εἶπες.</p></sp><sp><speaker>Ξένος</speaker><p>ὧν τοίνυν χάριν ἅπανθ’ ἡμῖν ταῦτ’ ἐρρήθη περὶ τούτων, μνησθῶμεν.</p></sp><sp><speaker>Νεώτερος Σωκράτης</speaker><p>τίνων;</p></sp><sp><speaker>Ξένος</speaker><p>ταύτης τε οὐχ ἥκιστα αὐτῆς ἕνεκα τῆς δυσχερείας ἣν περὶ τὴν μακρολογίαν τὴν περὶ τὴν ὑφαντικὴν ἀπεδεξάμεθα δυσχερῶς, καὶ τὴν περὶ τὴν τοῦ παντὸς ἀνείλιξιν καὶ τὴν τοῦ σοφιστοῦ πέρι τῆς τοῦ μὴ ὄντος οὐσίας, ἐννοοῦντες ὡς ἔσχε μῆκος πλέον, καὶ ἐπὶ τούτοις δὴ πᾶσιν ἐπεπλήξαμεν
<milestone unit="section" n="286c"/>ἡμῖν αὐτοῖς, δείσαντες μὴ περίεργα ἅμα καὶ μακρὰ λέγοιμεν. ἵν’ οὖν εἰς αὖθις μηδὲν πάσχωμεν τοιοῦτον, τούτων ἕνεκα πάντων τὰ πρόσθε νῷν εἰρῆσθαι φάθι.</p></sp><sp><speaker>Νεώτερος Σωκράτης</speaker><p>ταῦτ’ ἔσται. λέγε ἑξῆς μόνον.</p></sp><sp><speaker>Ξένος</speaker><p>λέγω τοίνυν ὅτι χρὴ δὴ μεμνημένους ἐμὲ καὶ σὲ τῶν νῦν εἰρημένων τόν τε ψόγον ἑκάστοτε καὶ ἔπαινον ποιεῖσθαι βραχύτητος ἅμα καὶ μήκους ὧν ἂν ἀεὶ πέρι λέγωμεν, μὴ πρὸς ἄλληλα τὰ μήκη κρίνοντες ἀλλὰ κατὰ τὸ
<milestone unit="section" n="286d"/>τῆς μετρητικῆς μέρος ὃ τότε ἔφαμεν δεῖν μεμνῆσθαι, πρὸς τὸ πρέπον.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οὐ τοίνυν οὐδὲ πρὸς τοῦτο πάντα. οὔτε γὰρ πρὸς τὴν ἡδονὴν μήκους ἁρμόττοντος οὐδὲν προσδεησόμεθα, πλὴν εἰ πάρεργόν τι· τό τε αὖ πρὸς τὴν τοῦ προβληθέντος ζήτησιν, ὡς ἂν ῥᾷστα καὶ τάχιστα εὕροιμεν, δεύτερον ἀλλ’ οὐ πρῶτον ὁ λόγος ἀγαπᾶν παραγγέλλει, πολὺ δὲ μάλιστα καὶ πρῶτον τὴν μέθοδον αὐτὴν τιμᾶν τοῦ κατ’ εἴδη δυνατὸν εἶναι διαιρεῖν,
<milestone unit="section" n="286e"/>καὶ δὴ καὶ λόγον, ἄντε παμμήκης λεχθεὶς τὸν ἀκούσαντα εὑρετικώτερον ἀπεργάζηται, τοῦτον σπουδάζειν καὶ τῷ μήκει μηδὲν ἀγανακτεῖν, ἄντ’ αὖ βραχύτερος, ὡσαύτως· ἔτι δ’ αὖ πρὸς τούτοις τὸν περὶ τὰς τοιάσδε συνουσίας ψέγοντα λόγων μήκη καὶ τὰς ἐν κύκλῳ περιόδους οὐκ ἀποδεχόμενον, ὅτι χρὴ τὸν τοιοῦτον μὴ &lsqb;πάνυ&rsqb; ταχὺ μηδ’ εὐθὺς οὕτω μεθιέναι ψέξαντα
<milestone unit="page" n="287"/><milestone unit="section" n="287a"/>μόνον ὡς μακρὰ τὰ λεχθέντα, ἀλλὰ καὶ προσαποφαίνειν οἴεσθαι δεῖν ὡς βραχύτερα ἂν γενόμενα τοὺς συνόντας ἀπηργάζετο διαλεκτικωτέρους καὶ τῆς τῶν ὄντων λόγῳ δηλώσεως εὑρετικωτέρους, τῶν δὲ ἄλλων καὶ πρὸς ἄλλ’ ἄττα ψόγων καὶ ἐπαίνων μηδὲν φροντίζειν μηδὲ τὸ παράπαν ἀκούειν δοκεῖν τῶν τοιούτων λόγων. καὶ τούτων μὲν ἅλις, εἰ καὶ σοὶ ταύτῃ συνδοκεῖ· πρὸς δὲ δὴ τὸν πολιτικὸν
<milestone unit="section" n="287b"/>ἴωμεν πάλιν, τῆς προρρηθείσης ὑφαντικῆς αὐτῷ φέροντες τὸ παράδειγμα.</p></sp><sp><speaker>Νεώτερος Σωκράτης</speaker><p>καλῶς εἶπες, καὶ ποιῶμεν ἃ λέγεις.</p></sp><sp><speaker>Ξένος</speaker><p>οὐκοῦν ἀπό γε τῶν πολλῶν ὁ βασιλεὺς ὅσαι σύννομοι, μᾶλλον δὲ ἀπὸ πασῶν τῶν περὶ τὰς ἀγέλας διακεχώρισται· λοιπαὶ δέ, φαμέν, αἱ κατὰ πόλιν αὐτὴν τῶν τε συναιτίων καὶ τῶν αἰτίων, ἃς πρώτας ἀπ’ ἀλλήλων διαιρετέον.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οἶσθ’ οὖν ὅτι χαλεπὸν αὐτὰς τεμεῖν δίχα; τὸ δ’
<milestone unit="section" n="287c"/>αἴτιον, ὡς οἶμαι, προϊοῦσιν οὐχ ἧττον ἔσται καταφανές.</p></sp><sp><speaker>Νεώτερος Σωκράτης</speaker><p>οὐκοῦν χρὴ δρᾶν οὕτως.</p></sp><sp><speaker>Ξένος</speaker><p>κατὰ μέλη τοίνυν αὐτὰς οἷον ἱερεῖον διαιρώμεθα, ἐπειδὴ δίχα ἀδυνατοῦμεν. δεῖ γὰρ εἰς τὸν ἐγγύτατα ὅτι μάλιστα τέμνειν ἀριθμὸν ἀεί.</p></sp><sp><speaker>Νεώτερος Σωκράτης</speaker><p>πῶς οὖν ποιῶμεν τὰ νῦν;</p></sp><sp><speaker>Ξένος</speaker><p>ὥσπερ ἔμπροσθεν, ὁπόσαι παρείχοντο ὄργανα περὶ τὴν ὑφαντικήν, πάσας δήπου τότε ἐτίθεμεν ὡς συναιτίους.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>καὶ νῦν δὴ ταὐτὸν μὲν τοῦτο, ἔτι δὲ μᾶλλον ἢ τόθ’
<milestone unit="section" n="287d"/>ἡμῖν ποιητέον. ὅσαι γὰρ σμικρὸν ἢ μέγα τι δημιουργοῦσι κατὰ πόλιν ὄργανον, θετέον ἁπάσας ταύτας ὡς οὔσας συναιτίους. ἄνευ γὰρ τούτων οὐκ ἄν ποτε γένοιτο πόλις οὐδὲ πολιτική, τούτων δ’ αὖ βασιλικῆς ἔργον τέχνης οὐδέν που θήσομεν.</p></sp><sp><speaker>Νεώτερος Σωκράτης</speaker><p>οὐ γάρ.</p></sp><sp><speaker>Ξένος</speaker><p>καὶ μὲν δὴ χαλεπὸν ἐπιχειροῦμεν δρᾶν ἀποχωρίζοντες τοῦτο ἀπὸ τῶν ἄλλων τὸ γένος· ὅτι γὰρ οὖν τῶν ὄντων ἔστιν ὡς ἑνός γέ τινος ὄργανον εἰπόντα δοκεῖν εἰρηκέναι
<milestone unit="section" n="287e"/>τι πιθανόν. ὅμως δὲ ἕτερον αὖ τῶν ἐν πόλει κτημάτων εἴπωμεν τόδε.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ὡς οὐκ ἔστι ταύτην τὴν δύναμιν ἔχον. οὐ γὰρ ἐπὶ γενέσεως αἰτίᾳ πήγνυται, καθάπερ ὄργανον, ἀλλ’ ἕνεκα τοῦ δημιουργηθέντος σωτηρίας.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>τοῦτο ὃ δὴ ξηροῖς καὶ ὑγροῖς καὶ ἐμπύροις καὶ ἀπύροις παντοδαπὸν εἶδος ἐργασθὲν ἀγγεῖον &lsqb;ὃ δὴ&rsqb; μιᾷ κλήσει προσφθεγγόμεθα, καὶ μάλα γε συχνὸν εἶδος καὶ τῇ ζητουμένῃ
<milestone unit="page" n="288"/><milestone unit="section" n="288a"/>γε, ὡς οἶμαι, προσῆκον οὐδὲν ἀτεχνῶς ἐπιστήμῃ.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>τούτων δὴ τρίτον ἕτερον εἶδος κτημάτων πάμπολυ κατοπτέον πεζὸν καὶ ἔνυδρον καὶ πολυπλανὲς καὶ ἀπλανὲς καὶ τίμιον καὶ ἄτιμον, ἓν δὲ ὄνομα ἔχον, διότι πᾶν ἕνεκά τινος ἐφέδρας ἐστί, θᾶκος ἀεί τινι γιγνόμενον.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ὄχημα αὐτό που λέγομεν, οὐ πάνυ πολιτικῆς ἔργον, ἀλλὰ μᾶλλον πολὺ τεκτονικῆς καὶ κεραμικῆς καὶ χαλκοτυπικῆς.</p></sp><sp><speaker>Νεώτερος Σωκράτης</speaker><p>μανθάνω.
<milestone unit="section" n="288b"/></p></sp><sp><speaker>Ξένος</speaker><p>τί δὲ τέταρτον; ἆρ’ ἕτερον εἶναι τούτων λεκτέον, ἐν ᾧ τὰ πλεῖστά ἐστι τῶν πάλαι ῥηθέντων, ἐσθής τε σύμπασα καὶ τῶν ὅπλων τὸ πολὺ καὶ τείχη πάντα θ’ ὅσα γήινα περιβλήματα καὶ λίθινα, καὶ μυρία ἕτερα; προβολῆς δὲ ἕνεκα συμπάντων αὐτῶν εἰργασμένων δικαιότατ’ ἂν ὅλον προσαγορεύοιτο πρόβλημα, καὶ πολλῷ μᾶλλον τέχνης οἰκοδομικῆς ἔργον καὶ ὑφαντικῆς τὸ πλεῖστον νομίζοιτ’ ἂν ὀρθότερον ἢ πολιτικῆς.</p></sp><sp><speaker>Νεώτερος Σωκράτης</speaker><p>πάνυ μὲν οὖν.
<milestone unit="section" n="288c"/></p></sp><sp><speaker>Ξένος</speaker><p>πέμπτον δὲ ἆρ’ ἂν ἐθέλοιμεν τὸ περὶ τὸν κόσμον καὶ γραφικὴν θεῖναι καὶ ὅσα ταύτῃ προσχρώμενα καὶ μουσικῇ μιμήματα τελεῖται, πρὸς τὰς ἡδονὰς μόνον ἡμῶν ἀπειργασμένα, δικαίως δ’ ἂν ὀνόματι περιληφθέντα ἑνί;</p></sp><sp><speaker>Νεώτερος Σωκράτης</speaker><p>ποίῳ;</p></sp><sp><speaker>Ξένος</speaker><p>παίγνιόν πού τι λέγεται.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τοῦτο τοίνυν τούτοις ἓν ὄνομα ἅπασι πρέψει προσαγορευθέν· οὐ γὰρ σπουδῆς οὐδὲν αὐτῶν χάριν, ἀλλὰ παιδιᾶς ἕνεκα πάντα δρᾶται.
<milestone unit="section" n="288d"/></p></sp><sp><speaker>Νεώτερος Σωκράτης</speaker><p>καὶ τοῦτο σχεδόν τι μανθάνω.</p></sp><sp><speaker>Ξένος</speaker><p>τὸ δὲ πᾶσιν τούτοις σώματα παρέχον, ἐξ ὧν καὶ ἐν οἷς δημιουργοῦσιν ὁπόσαι τῶν τεχνῶν νῦν εἴρηνται, παντοδαπὸν εἶδος πολλῶν ἑτέρων τεχνῶν ἔκγονον ὄν, ἆρ’ οὐχ ἕκτον θήσομεν;</p></sp><sp><speaker>Νεώτερος Σωκράτης</speaker><p>τὸ ποῖον δὴ λέγεις;</p></sp><sp><speaker>Ξένος</speaker><p>χρυσόν τε καὶ ἄργυρον καὶ πάνθ’ ὁπόσα μεταλλεύεται καὶ ὅσα δρυοτομικὴ καὶ κουρὰ σύμπασα τέμνουσα παρέχει τεκτονικῇ καὶ πλεκτικῇ· καὶ ἔτι φλοιστικὴ φυτῶν
<milestone unit="section" n="288e"/>τε καὶ ἐμψύχων δέρματα σωμάτων περιαιροῦσα σκυτοτομική, καὶ ὅσαι περὶ τὰ τοιαῦτά εἰσιν τέχναι, καὶ φελλῶν καὶ βύβλων καὶ δεσμῶν ἐργαστικαὶ παρέσχον δημιουργεῖν σύνθετα ἐκ μὴ συντιθεμένων εἴδη γενῶν. ἓν δὲ αὐτὸ προσαγορεύομεν πᾶν τὸ πρωτογενὲς ἀνθρώποις κτῆμα καὶ ἀσύνθετον καὶ βασιλικῆς ἐπιστήμης οὐδαμῶς ἔργον ὄν.</p></sp><sp><speaker>Νεώτερος Σωκράτης</speaker><p>καλῶς.</p></sp><sp><speaker>Ξένος</speaker><p>τὴν δὴ τῆς τροφῆς κτῆσιν, καὶ ὅσα εἰς τὸ σῶμα συγκαταμειγνύμενα ἑαυτῶν μέρεσι μέρη σώματος εἰς τὸ
<milestone unit="page" n="289"/><milestone unit="section" n="289a"/>θεραπεῦσαί τινα δύναμιν εἴληχε, λεκτέον ἕβδομον ὀνομάσαντας αὐτὸ σύμπαν ἡμῶν εἶναι τροφόν, εἰ μή τι κάλλιον ἔχομεν ἄλλο θέσθαι· γεωργικῇ δὲ καὶ θηρευτικῇ καὶ γυμναστικῇ καὶ ἰατρικῇ καὶ μαγειρικῇ πᾶν ὑποτιθέντες ὀρθότερον ἀποδώσομεν ἢ τῇ πολιτικῇ.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>σχεδὸν τοίνυν ὅσα ἔχεται κτήσεως, πλὴν τῶν ἡμέρων ζῴων, ἐν τούτοις ἑπτὰ οἶμαι γένεσιν εἰρῆσθαι. σκόπει δέ· ἦν γὰρ δικαιότατα μὲν ἂν τεθὲν κατ’ ἀρχὰς τὸ
<milestone unit="section" n="289b"/>πρωτογενὲς εἶδος, μετὰ δὲ τοῦτο ὄργανον, ἀγγεῖον, ὄχημα, πρόβλημα, παίγνιον, θρέμμα. &amp;lt;ἃ&amp;gt; παραλείπομεν δέ, εἴ τι μὴ μέγα λέληθεν, εἴς τι τούτων δυνατὸν ἁρμόττειν, οἷον ἡ τοῦ νομίσματος ἰδέα καὶ σφραγίδων καὶ παντὸς χαρακτῆρος. γένος τε γὰρ ἐν αὑτοῖς ταῦτα οὐδὲν ἔχει μέγα σύννομον, ἀλλὰ τὰ μὲν εἰς κόσμον, τὰ δὲ εἰς ὄργανα βίᾳ μέν, ὅμως δὲ πάντως ἑλκόμενα συμφωνήσει. τὰ δὲ περὶ ζῴων κτῆσιν τῶν ἡμέρων, πλὴν δούλων, ἡ
<milestone unit="section" n="289c"/>πρότερον ἀγελαιοτροφικὴ διαμερισθεῖσα πάντ’ εἰληφυῖα ἀναφανεῖται.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>τὸ δὲ δὴ δούλων καὶ πάντων ὑπηρετῶν λοιπόν, ἐν οἷς που καὶ μαντεύομαι τοὺς περὶ αὐτὸ τὸ πλέγμα ἀμφισβητοῦντας τῷ βασιλεῖ καταφανεῖς γενήσεσθαι, καθάπερ τοῖς ὑφάνταις τότε τοὺς περὶ τὸ νήθειν τε καὶ ξαίνειν καὶ ὅσα ἄλλα εἴπομεν. οἱ δὲ ἄλλοι πάντες, ὡς συναίτιοι λεχθέντες, ἅμα τοῖς ἔργοις τοῖς νυνδὴ ῥηθεῖσιν ἀνήλωνται καὶ ἀπεχωρίσθησαν
<milestone unit="section" n="289d"/>ἀπὸ βασιλικῆς τε καὶ πολιτικῆς πράξεως.</p></sp><sp><speaker>Νεώτερος Σωκράτης</speaker><p>ἐοίκασι γοῦν.</p></sp><sp><speaker>Ξένος</speaker><p>ἴθι δὴ σκεψώμεθα τοὺς λοιποὺς προσελθόντες ἐγγύθεν, ἵνα αὐτοὺς εἰδῶμεν βεβαιότερον.</p></sp><sp><speaker>Νεώτερος Σωκράτης</speaker><p>οὐκοῦν χρή.</p></sp><sp><speaker>Ξένος</speaker><p>τοὺς μὲν δὴ μεγίστους ὑπηρέτας, ὡς ἐνθένδε ἰδεῖν, τοὐναντίον ἔχοντας εὑρίσκομεν οἷς ὑπωπτεύσαμεν ἐπιτήδευμα καὶ πάθος.</p></sp><sp><speaker>Νεώτερος Σωκράτης</speaker><p>τίνας;</p></sp><sp><speaker>Ξένος</speaker><p>τοὺς ὠνητούς τε καὶ τῷ τρόπῳ τούτῳ κτητούς· οὓς
<milestone unit="section" n="289e"/>ἀναμφισβητήτως δούλους ἔχομεν εἰπεῖν; ἥκιστα βασιλικῆς μεταποιουμένους τέχνης.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>τί δέ; τῶν ἐλευθέρων ὅσοι τοῖς νυνδὴ ῥηθεῖσιν εἰς ὑπηρετικὴν ἑκόντες αὑτοὺς τάττουσι, τά τε γεωργίας καὶ τὰ τῶν ἄλλων τεχνῶν ἔργα διακομίζοντες ἐπ’ ἀλλήλους καὶ ἀνισοῦντες, οἱ μὲν κατ’ ἀγοράς, οἱ δὲ πόλιν ἐκ πόλεως ἀλλάττοντες κατὰ θάλατταν καὶ πεζῇ, νόμισμά τε πρὸς τὰ ἄλλα καὶ αὐτὸ πρὸς αὑτὸ διαμείβοντες, οὓς ἀργυραμοιβούς τε
<milestone unit="page" n="290"/><milestone unit="section" n="290a"/>καὶ ἐμπόρους καὶ ναυκλήρους καὶ καπήλους ἐπωνομάκαμεν, μῶν τῆς πολιτικῆς ἀμφισβητήσουσί τι;</p></sp><sp><speaker>Νεώτερος Σωκράτης</speaker><p>τάχ’ ἂν ἴσως τῆς γε τῶν ἐμπορευτικῶν.</p></sp><sp><speaker>Ξένος</speaker><p>ἀλλ’ οὐ μὴν οὕς γε ὁρῶμεν μισθωτοὺς καὶ θῆτας πᾶσιν ἑτοιμότατα ὑπηρετοῦντας, μή ποτε βασιλικῆς μεταποιουμένους εὕρωμεν.</p></sp><sp><speaker>Νεώτερος Σωκράτης</speaker><p>πῶς γάρ;</p></sp><sp><speaker>Ξένος</speaker><p>τί δὲ ἄρα τοὺς τὰ τοιάδε διακονοῦντας ἡμῖν ἑκάστοτε;</p></sp><sp><speaker>Νεώτερος Σωκράτης</speaker><p>τὰ ποῖα εἶπες καὶ τίνας;
<milestone unit="section" n="290b"/></p></sp><sp><speaker>Ξένος</speaker><p>ὧν τὸ κηρυκικὸν ἔθνος, ὅσοι τε περὶ γράμματα σοφοὶ γίγνονται πολλάκις ὑπηρετήσαντες, καὶ πόλλ’ ἄττα ἕτερα περὶ τὰς ἀρχὰς διαπονεῖσθαί τινες ἕτεροι πάνδεινοι, τί τούτους αὖ λέξομεν;</p></sp><sp><speaker>Νεώτερος Σωκράτης</speaker><p>ὅπερ εἶπες νῦν, ὑπηρέτας, ἀλλ’ οὐκ αὐτοὺς ἐν ταῖς πόλεσιν ἄρχοντας.</p></sp><sp><speaker>Ξένος</speaker><p>ἀλλὰ οὐ μὴν οἶμαί γε ἐνύπνιον ἰδὼν εἶπον ταύτῃ πῃ φανήσεσθαι τοὺς διαφερόντως ἀμφισβητοῦντας τῆς πολιτικῆς. καίτοι σφόδρα γε ἄτοπον ἂν εἶναι δόξειε τὸ ζητεῖν
<milestone unit="section" n="290c"/>τούτους ἐν ὑπηρετικῇ μοίρᾳ τινί.</p></sp><sp><speaker>Νεώτερος Σωκράτης</speaker><p>κομιδῇ μὲν οὖν.</p></sp><sp><speaker>Ξένος</speaker><p>ἔτι δὴ προσμείξωμεν ἐγγύτερον ἐπὶ τοὺς μήπω βεβασανισμένους. εἰσὶ δὲ οἵ τε περὶ μαντικὴν ἔχοντές τινος ἐπιστήμης διακόνου μόριον· ἑρμηνευταὶ γάρ που νομίζονται παρὰ θεῶν ἀνθρώποις.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>καὶ μὴν καὶ τὸ τῶν ἱερέων αὖ γένος, ὡς τὸ νόμιμόν φησι, παρὰ μὲν ἡμῶν δωρεὰς θεοῖς διὰ θυσιῶν ἐπιστῆμόν
<milestone unit="section" n="290d"/>ἐστι κατὰ νοῦν ἐκείνοις δωρεῖσθαι, παρὰ δὲ ἐκείνων ἡμῖν εὐχαῖς κτῆσιν ἀγαθῶν αἰτήσασθαι· ταῦτα δὲ διακόνου τέχνης ἐστί που μόρια ἀμφότερα.</p></sp><sp><speaker>Νεώτερος Σωκράτης</speaker><p>φαίνεται γοῦν.</p></sp><sp><speaker>Ξένος</speaker><p>ἤδη τοίνυν μοι δοκοῦμεν οἷόν γέ τινος ἴχνους ἐφ’ ὃ πορευόμεθα προσάπτεσθαι. τὸ γὰρ δὴ τῶν ἱερέων σχῆμα καὶ τὸ τῶν μάντεων εὖ μάλα φρονήματος πληροῦται καὶ δόξαν σεμνὴν λαμβάνει διὰ τὸ μέγεθος τῶν ἐγχειρημάτων, ὥστε περὶ μὲν Αἴγυπτον οὐδ’ ἔξεστι βασιλέα χωρὶς ἱερατικῆς
<milestone unit="section" n="290e"/>ἄρχειν, ἀλλ’ ἐὰν ἄρα καὶ τύχῃ πρότερον ἐξ ἄλλου γένους βιασάμενος, ὕστερον ἀναγκαῖον εἰς τοῦτο εἰστελεῖσθαι αὐτὸν τὸ γένος· ἔτι δὲ καὶ τῶν Ἑλλήνων πολλαχοῦ ταῖς μεγίσταις ἀρχαῖς τὰ μέγιστα τῶν περὶ τὰ τοιαῦτα θύματα εὕροι τις ἂν προσταττόμενα θύειν. καὶ δὴ καὶ παρ’ ὑμῖν οὐχ ἥκιστα δῆλον ὃ λέγω· τῷ γὰρ λαχόντι βασιλεῖ φασιν τῇδε τὰ σεμνότατα καὶ μάλιστα πάτρια τῶν ἀρχαίων θυσιῶν ἀποδεδόσθαι.</p></sp><sp><speaker>Νεώτερος Σωκράτης</speaker><p>καὶ πάνυ γε.
<milestone unit="page" n="291"/><milestone unit="section" n="291a"/></p></sp><sp><speaker>Ξένος</speaker><p>τούτους τε τοίνυν τοὺς κληρωτοὺς βασιλέας ἅμα καὶ ἱερέας, καὶ ὑπηρέτας αὐτῶν καί τινα ἕτερον πάμπολυν ὄχλον σκεπτέον, ὃς ἄρτι κατάδηλος νῦν ἡμῖν γέγονεν ἀποχωρισθέντων τῶν ἔμπροσθεν.</p></sp><sp><speaker>Νεώτερος Σωκράτης</speaker><p>τίνας δ’ αὐτοὺς καὶ λέγεις;</p></sp><sp><speaker>Ξένος</speaker><p>καὶ μάλα τινὰς ἀτόπους.</p></sp><sp><speaker>Νεώτερος Σωκράτης</speaker><p>τί δή;</p></sp><sp><speaker>Ξένος</speaker><p>πάμφυλόν τι γένος αὐτῶν, ὥς γε ἄρτι σκοπουμένῳ φαίνεται. πολλοὶ μὲν γὰρ λέουσι τῶν ἀνδρῶν εἴξασι καὶ Κενταύροις
<milestone unit="section" n="291b"/>καὶ τοιούτοισιν ἑτέροις, πάμπολλοι δὲ Σατύροις καὶ τοῖς ἀσθενέσι καὶ πολυτρόποις θηρίοις· ταχὺ δὲ μεταλλάττουσι τάς τε ἰδέας καὶ τὴν δύναμιν εἰς ἀλλήλους. καὶ μέντοι μοι νῦν, ὦ Σώκρατες, ἄρτι δοκῶ κατανενοηκέναι τοὺς ἄνδρας.</p></sp><sp><speaker>Νεώτερος Σωκράτης</speaker><p>λέγοις ἄν· ἔοικας γὰρ ἄτοπόν τι καθορᾶν.</p></sp><sp><speaker>Ξένος</speaker><p>ναί· τὸ γὰρ ἄτοπον ἐξ ἀγνοίας πᾶσι συμβαίνει. καὶ γὰρ δὴ καὶ νῦν αὐτὸς τοῦτ’ ἔπαθον· ἐξαίφνης ἠμφεγνόησα
<milestone unit="section" n="291c"/>κατιδὼν τὸν περὶ τὰ τῶν πόλεων πράγματα χορόν.</p></sp><sp><speaker>Νεώτερος Σωκράτης</speaker><p>ποῖον;</p></sp><sp><speaker>Ξένος</speaker><p>τὸν πάντων τῶν σοφιστῶν μέγιστον γόητα καὶ ταύτης τῆς τέχνης ἐμπειρότατον· ὃν ἀπὸ τῶν ὄντως ὄντων πολιτικῶν καὶ βασιλικῶν καίπερ παγχάλεπον ὄντα ἀφαιρεῖν ἀφαιρετέον, εἰ μέλλομεν ἰδεῖν ἐναργῶς τὸ ζητούμενον.</p></sp><sp><speaker>Νεώτερος Σωκράτης</speaker><p>ἀλλὰ μὴν τοῦτό γε οὐκ ἀνετέον.</p></sp><sp><speaker>Ξένος</speaker><p>οὔκουν δὴ κατά γε τὴν ἐμήν. καί μοι φράζε τόδε.</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="291d"/></p></sp><sp><speaker>Ξένος</speaker><p>ἆρ’ οὐ μοναρχία τῶν πολιτικῶν ἡμῖν ἀρχῶν ἐστι μία;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>καὶ μετὰ μοναρχίαν εἴποι τις ἂν οἶμαι τὴν ὑπὸ τῶν ὀλίγων δυναστείαν.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>τρίτον δὲ σχῆμα πολιτείας οὐχ ἡ τοῦ πλήθους ἀρχή, δημοκρατία τοὔνομα κληθεῖσα;</p></sp><sp><speaker>Νεώτερος Σωκράτης</speaker><p>καὶ πάνυ γε.</p></sp><sp><speaker>Ξένος</speaker><p>τρεῖς δ’ οὖσαι μῶν οὐ πέντε τρόπον τινὰ γίγνονται, δύ’ ἐξ ἑαυτῶν ἄλλα πρὸς αὑταῖς ὀνόματα τίκτουσαι;</p></sp><sp><speaker>Νεώτερος Σωκράτης</speaker><p>ποῖα δή;
<milestone unit="section" n="291e"/></p></sp><sp><speaker>Ξένος</speaker><p>πρὸς τὸ βίαιόν που καὶ ἑκούσιον ἀποσκοποῦντες νῦν καὶ πενίαν καὶ πλοῦτον καὶ νόμον καὶ ἀνομίαν ἐν αὐταῖς γιγνόμενα διπλῆν ἑκατέραν τοῖν δυοῖν διαιροῦντες μοναρχίαν μὲν προσαγορεύουσιν ὡς δύο παρεχομένην εἴδη δυοῖν ὀνόμασι, τυραννίδι, τὸ δὲ βασιλικῇ.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τὴν δὲ ὑπ’ ὀλίγων γε ἑκάστοτε κρατηθεῖσαν πόλιν ἀριστοκρατίᾳ καὶ ὀλιγαρχίᾳ.</p></sp><sp><speaker>Νεώτερος Σωκράτης</speaker><p>καὶ πάνυ γε.</p></sp><sp><speaker>Ξένος</speaker><p>δημοκρατίας γε μήν, ἐάντ’ οὖν βιαίως ἐάντε ἑκουσίως
<milestone unit="page" n="292"/><milestone unit="section" n="292a"/>τῶν τὰς οὐσίας ἐχόντων τὸ πλῆθος ἄρχῃ, καὶ ἐάντε τοὺς νόμους ἀκριβῶς φυλάττον ἐάντε μή, πάντως τοὔνομα οὐδεὶς αὐτῆς εἴωθε μεταλλάττειν.</p></sp><sp><speaker>Νεώτερος Σωκράτης</speaker><p>ἀληθῆ.</p></sp><sp><speaker>Ξένος</speaker><p>τί οὖν; οἰόμεθά τινα τούτων τῶν πολιτειῶν ὀρθὴν εἶναι τούτοις τοῖς ὅροις ὁρισθεῖσαν, ἑνὶ καὶ ὀλίγοις καὶ πολλοῖς, καὶ πλούτῳ καὶ πενίᾳ, καὶ τῷ βιαίῳ καὶ ἑκουσίῳ, καὶ μετὰ γραμμάτων καὶ ἄνευ νόμων συμβαίνουσαν γίγνεσθαι;</p></sp><sp><speaker>Νεώτερος Σωκράτης</speaker><p>τί γὰρ δὴ καὶ κωλύει;
<milestone unit="section" n="292b"/></p></sp><sp><speaker>Ξένος</speaker><p>σκόπει δὴ σαφέστερον τῇδε ἑπόμενος.</p></sp><sp><speaker>Νεώτερος Σωκράτης</speaker><p>πῇ;</p></sp><sp><speaker>Ξένος</speaker><p>τῷ ῥηθέντι κατὰ πρώτας πότερον ἐμμενοῦμεν ἢ διαφωνήσομεν;</p></sp><sp><speaker>Νεώτερος Σωκράτης</speaker><p>τῷ δὴ ποίῳ λέγεις;</p></sp><sp><speaker>Ξένος</speaker><p>τὴν βασιλικὴν ἀρχὴν τῶν ἐπιστημῶν εἶναί τινα ἔφαμεν, οἶμαι.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>καὶ τούτων γε οὐχ ἁπασῶν, ἀλλὰ κριτικὴν δήπου τινὰ καὶ ἐπιστατικὴν ἐκ τῶν ἄλλων προειλόμεθα.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>κἀκ τῆς ἐπιστατικῆς τὴν μὲν ἐπ’ ἀψύχοις ἔργοις,
<milestone unit="section" n="292c"/>τὴν δ’ ἐπὶ ζῴοις· καὶ κατὰ τοῦτον δὴ τὸν τρόπον μερίζοντες δεῦρ’ ἀεὶ προεληλύθαμεν, ἐπιστήμης οὐκ ἐπιλανθανόμενοι, τὸ δ’ ἥτις οὐχ ἱκανῶς πω δυνάμενοι διακριβώσασθαι.</p></sp><sp><speaker>Νεώτερος Σωκράτης</speaker><p>λέγεις ὀρθῶς.</p></sp><sp><speaker>Ξένος</speaker><p>τοῦτ’ αὐτὸ τοίνυν ἆρ’ ἐννοοῦμεν, ὅτι τὸν ὅρον οὐκ ὀλίγους οὐδὲ πολλούς, οὐδὲ τὸ ἑκούσιον οὐδὲ τὸ ἀκούσιον, οὐδὲ πενίαν οὐδὲ πλοῦτον γίγνεσθαι περὶ αὐτῶν χρεών, ἀλλά τινα ἐπιστήμην, εἴπερ ἀκολουθήσομεν τοῖς πρόσθεν;
<milestone unit="section" n="292d"/></p></sp><sp><speaker>Νεώτερος Σωκράτης</speaker><p>ἀλλὰ μὴν τοῦτό γε ἀδύνατον μὴ ποιεῖν.</p></sp><sp><speaker>Ξένος</speaker><p>ἐξ ἀνάγκης δὴ νῦν τοῦτο οὕτω σκεπτέον, ἐν τίνι ποτὲ τούτων ἐπιστήμη συμβαίνει γίγνεσθαι περὶ ἀνθρώπων ἀρχῆς, σχεδὸν τῆς χαλεπωτάτης καὶ μεγίστης κτήσασθαι. δεῖ γὰρ ἰδεῖν αὐτήν, ἵνα θεασώμεθα τίνας ἀφαιρετέον ἀπὸ τοῦ φρονίμου βασιλέως, οἳ προσποιοῦνται μὲν εἶναι πολιτικοὶ καὶ πείθουσι πολλούς, εἰσὶ δὲ οὐδαμῶς.</p></sp><sp><speaker>Νεώτερος Σωκράτης</speaker><p>δεῖ γὰρ δὴ ποιεῖν τοῦτο, ὡς ὁ λόγος ἡμῖν προείρηκεν.
<milestone unit="section" n="292e"/></p></sp><sp><speaker>Ξένος</speaker><p>μῶν οὖν δοκεῖ πλῆθός γε ἐν πόλει ταύτην τὴν ἐπιστήμην δυνατὸν εἶναι κτήσασθαι;</p></sp><sp><speaker>Νεώτερος Σωκράτης</speaker><p>καὶ πῶς;</p></sp><sp><speaker>Ξένος</speaker><p>ἀλλ’ ἆρα ἐν χιλιάνδρῳ πόλει δυνατὸν ἑκατόν τινας ἢ καὶ πεντήκοντα αὐτὴν ἱκανῶς κτήσασθαι;</p></sp><sp><speaker>Νεώτερος Σωκράτης</speaker><p>ῥᾴστη μεντἂν οὕτω γ’ εἴη πασῶν τῶν τεχνῶν· ἴσμεν γὰρ ὅτι χιλίων ἀνδρῶν ἄκροι πεττευταὶ τοσοῦτοι πρὸς τοὺς ἐν τοῖς ἄλλοις Ἕλλησιν οὐκ ἂν γένοιντό ποτε, μή τι δὴ βασιλῆς γε. δεῖ γὰρ δὴ τόν γε τὴν βασιλικὴν ἔχοντα ἐπιστήμην, ἄν τ’ ἄρχῃ καὶ ἐὰν μή, κατὰ τὸν ἔμπροσθε
<milestone unit="page" n="293"/><milestone unit="section" n="293a"/>λόγον ὅμως βασιλικὸν προσαγορεύεσθαι.</p></sp><sp><speaker>Ξένος</speaker><p>καλῶς ἀπεμνημόνευσας. ἑπόμενον δὲ οἶμαι τούτῳ τὴν μὲν ὀρθὴν ἀρχὴν περὶ ἕνα τινὰ καὶ δύο καὶ παντάπασιν ὀλίγους δεῖ ζητεῖν, ὅταν ὀρθὴ γίγνηται.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τούτους δέ γε, ἐάντε ἑκόντων ἄντ’ ἀκόντων ἄρχωσιν, ἐάντε κατὰ γράμματα ἐάντε ἄνευ γραμμάτων, καὶ ἐὰν πλουτοῦντες ἢ πενόμενοι, νομιστέον, ὥσπερ νῦν ἡγούμεθα, κατὰ τέχνην ἡντινοῦν ἀρχὴν ἄρχοντας. τοὺς ἰατροὺς
<milestone unit="section" n="293b"/>δὲ οὐχ ἥκιστα νενομίκαμεν, ἐάντε ἑκόντας ἐάντε ἄκοντας ἡμᾶς ἰῶνται, τέμνοντες ἢ κάοντες ἤ τινα ἄλλην ἀλγηδόνα προσάπτοντες, καὶ ἐὰν κατὰ γράμματα ἢ χωρὶς γραμμάτων, καὶ ἐὰν πένητες ὄντες ἢ πλούσιοι, πάντως οὐδὲν ἧττον ἰατρούς φαμεν, ἕωσπερ ἂν ἐπιστατοῦντες τέχνῃ, καθαίροντες εἴτε ἄλλως ἰσχναίνοντες εἴτε καὶ αὐξάνοντες, ἂν μόνον ἐπ’ ἀγαθῷ τῷ τῶν σωμάτων, βελτίω ποιοῦντες ἐκ χειρόνων,
<milestone unit="section" n="293c"/>σῴζωσιν οἱ θεραπεύοντες ἕκαστοι τὰ θεραπευόμενα· ταύτῃ θήσομεν, ὡς οἶμαι, καὶ οὐκ ἄλλῃ, τοῦτον ὅρον ὀρθὸν εἶναι μόνον ἰατρικῆς καὶ ἄλλης ἡστινοσοῦν ἀρχῆς.</p></sp><sp><speaker>Νεώτερος Σωκράτης</speaker><p>κομιδῇ μὲν οὖν.</p></sp><sp><speaker>Ξένος</speaker><p>ἀναγκαῖον δὴ καὶ πολιτειῶν, ὡς ἔοικε, ταύτην ὀρθὴν διαφερόντως εἶναι καὶ μόνην πολιτείαν, ἐν ᾗ τις ἂν εὑρίσκοι τοὺς ἄρχοντας ἀληθῶς ἐπιστήμονας καὶ οὐ δοκοῦντας μόνον, ἐάντε κατὰ νόμους ἐάντε ἄνευ νόμων ἄρχωσι, καὶ ἑκόντων ἢ
<milestone unit="section" n="293d"/>ἀκόντων, καὶ πενόμενοι ἢ πλουτοῦντες, τούτων ὑπολογιστέον οὐδὲν οὐδαμῶς εἶναι κατ’ οὐδεμίαν ὀρθότητα.</p></sp><sp><speaker>Νεώτερος Σωκράτης</speaker><p>καλῶς.</p></sp><sp><speaker>Ξένος</speaker><p>καὶ ἐάντε γε ἀποκτεινύντες τινὰς ἢ καὶ ἐκβάλλοντες καθαίρωσιν ἐπ’ ἀγαθῷ τὴν πόλιν, εἴτε καὶ ἀποικίας οἷον σμήνη μελιττῶν ἐκπέμποντές ποι σμικροτέραν ποιῶσιν, ἤ τινας ἐπεισαγόμενοί ποθεν ἄλλους ἔξωθεν πολίτας ποιοῦντες αὐτὴν αὔξωσιν, ἕωσπερ ἂν ἐπιστήμῃ καὶ τῷ δικαίῳ προσχρώμενοι σῴζοντες ἐκ χείρονος βελτίω ποιῶσι κατὰ δύναμιν,
<milestone unit="section" n="293e"/>ταύτην τότε καὶ κατὰ τοὺς τοιούτους ὅρους ἡμῖν μόνην ὀρθὴν πολιτείαν εἶναι ῥητέον· ὅσας δ’ ἄλλας λέγομεν, οὐ γνησίας οὐδ’ ὄντως οὔσας λεκτέον, ἀλλὰ μεμιμημένας ταύτην, ἃς μὲν ὡς εὐνόμους λέγομεν, ἐπὶ τὰ καλλίω, τὰς δὲ ἄλλας ἐπὶ τὰ αἰσχίονα &lsqb;μεμιμῆσθαι&rsqb;.</p></sp><sp><speaker>Νεώτερος Σωκράτης</speaker><p>τὰ μὲν ἄλλα, ὦ ξένε, μετρίως ἔοικεν εἰρῆσθαι· τὸ δὲ καὶ ἄνευ νόμων δεῖν ἄρχειν χαλεπώτερον ἀκούειν ἐρρήθη.</p></sp><sp><speaker>Ξένος</speaker><p>μικρόν γε ἔφθης με ἐρόμενος, ὦ Σώκρατες. ἔμελλον
<milestone unit="page" n="294"/><milestone unit="section" n="294a"/>γάρ σε διερωτήσειν ταῦτα πότερον ἀποδέχῃ πάντα, ἤ τι καὶ δυσχεραίνεις τῶν λεχθέντων· νῦν δ’ ἤδη φανερὸν ὅτι τοῦτο βουλησόμεθα τὸ περὶ τῆς τῶν ἄνευ νόμων ἀρχόντων ὀρθότητος διελθεῖν ἡμᾶς.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>τρόπον τινὰ μέντοι δῆλον ὅτι τῆς βασιλικῆς ἐστιν ἡ νομοθετική· τὸ δ’ ἄριστον οὐ τοὺς νόμους ἐστὶν ἰσχύειν ἀλλ’ ἄνδρα τὸν μετὰ φρονήσεως βασιλικόν. οἶσθ’ ὅπῃ;</p></sp><sp><speaker>Νεώτερος Σωκράτης</speaker><p>πῇ δὴ λέγεις;</p></sp><sp><speaker>Ξένος</speaker><p>ὅτι νόμος οὐκ ἄν ποτε δύναιτο τό τε ἄριστον καὶ
<milestone unit="section" n="294b"/>τὸ δικαιότατον ἀκριβῶς πᾶσιν ἅμα περιλαβὼν τὸ βέλτιστον ἐπιτάττειν· αἱ γὰρ ἀνομοιότητες τῶν τε ἀνθρώπων καὶ τῶν πράξεων καὶ τὸ μηδέποτε μηδὲν ὡς ἔπος εἰπεῖν ἡσυχίαν ἄγειν τῶν ἀνθρωπίνων οὐδὲν ἐῶσιν ἁπλοῦν ἐν οὐδενὶ περὶ ἁπάντων καὶ ἐπὶ πάντα τὸν χρόνον ἀποφαίνεσθαι τέχνην οὐδ’ ἡντινοῦν. ταῦτα δὴ συγχωροῦμέν που;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>τὸν δέ γε νόμον ὁρῶμεν σχεδὸν ἐπ’ αὐτὸ τοῦτο
<milestone unit="section" n="294c"/>συντείνοντα, ὥσπερ τινὰ ἄνθρωπον αὐθάδη καὶ ἀμαθῆ καὶ μηδένα μηδὲν ἐῶντα ποιεῖν παρὰ τὴν ἑαυτοῦ τάξιν, μηδ’ ἐπερωτᾶν μηδένα, μηδ’ ἄν τι νέον ἄρα τῳ συμβαίνῃ βέλτιον παρὰ τὸν λόγον ὃν αὐτὸς ἐπέταξεν.</p></sp><sp><speaker>Νεώτερος Σωκράτης</speaker><p>ἀληθῆ· ποιεῖ γὰρ ἀτεχνῶς καθάπερ εἴρηκας νῦν ὁ νόμος ἡμῖν ἑκάστοις.</p></sp><sp><speaker>Ξένος</speaker><p>οὐκοῦν ἀδύνατον εὖ ἔχειν πρὸς τὰ μηδέποτε ἁπλᾶ τὸ διὰ παντὸς γιγνόμενον ἁπλοῦν;</p></sp><sp><speaker>Νεώτερος Σωκράτης</speaker><p>κινδυνεύει.</p></sp><sp><speaker>Ξένος</speaker><p>διὰ τί δή ποτ’ οὖν ἀναγκαῖον νομοθετεῖν, ἐπειδήπερ
<milestone unit="section" n="294d"/>οὐκ ὀρθότατον ὁ νόμος; ἀνευρετέον τούτου τὴν αἰτίαν.</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>οὐκοῦν καὶ παρ’ ὑμῖν εἰσί τινες οἷαι καὶ ἐν ἄλλαις πόλεσιν ἁθρόων ἀνθρώπων ἀσκήσεις, εἴτε πρὸς δρόμον εἴτε πρὸς ἄλλο τι, φιλονικίας ἕνεκα;</p></sp><sp><speaker>Νεώτερος Σωκράτης</speaker><p>καὶ πάνυ γε πολλαί.</p></sp><sp><speaker>Ξένος</speaker><p>φέρε νῦν ἀναλάβωμεν πάλιν μνήμῃ τὰς τῶν τέχνῃ γυμναζόντων ἐπιτάξεις ἐν ταῖς τοιαύταις ἀρχαῖς.</p></sp><sp><speaker>Νεώτερος Σωκράτης</speaker><p>τὸ ποῖον;</p></sp><sp><speaker>Ξένος</speaker><p>ὅτι λεπτουργεῖν οὐκ ἐγχωρεῖν ἡγοῦνται καθ’ ἕνα ἕκαστον, τῷ σώματι τὸ προσῆκον ἑκάστῳ προστάττοντες,
<milestone unit="section" n="294e"/>ἀλλὰ παχύτερον οἴονται δεῖν ὡς ἐπὶ τὸ πολὺ καὶ ἐπὶ πολλοὺς τὴν τοῦ λυσιτελοῦντος τοῖς σώμασι ποιεῖσθαι τάξιν.</p></sp><sp><speaker>Νεώτερος Σωκράτης</speaker><p>καλῶς.</p></sp><sp><speaker>Ξένος</speaker><p>διὸ δή γε καὶ ἴσους πόνους νῦν διδόντες ἁθρόοις ἅμα μὲν ἐξορμῶσιν, ἅμα δὲ καὶ καταπαύουσι δρόμου καὶ πάλης καὶ πάντων τῶν κατὰ τὰ σώματα πόνων.</p></sp><sp><speaker>Νεώτερος Σωκράτης</speaker><p>ἔστι ταῦτα.</p></sp><sp><speaker>Ξένος</speaker><p>καὶ τὸν νομοθέτην τοίνυν ἡγώμεθα, τὸν ταῖσιν ἀγέλαις ἐπιστατήσοντα τοῦ δικαίου πέρι καὶ τῶν πρὸς ἀλλήλους
<milestone unit="page" n="295"/><milestone unit="section" n="295a"/>συμβολαίων, μή ποθ’ ἱκανὸν γενήσεσθαι πᾶσιν ἁθρόοις προστάττοντα ἀκριβῶς ἑνὶ ἑκάστῳ τὸ προσῆκον ἀποδιδόναι.</p></sp><sp><speaker>Νεώτερος Σωκράτης</speaker><p>τὸ γοῦν εἰκός.</p></sp><sp><speaker>Ξένος</speaker><p>ἀλλὰ τὸ τοῖς πολλοῖς γε οἶμαι καὶ ὡς ἐπὶ τὸ πολὺ καί πως οὑτωσὶ παχυτέρως ἑκάστοις τὸν νόμον θήσει, καὶ ἐν γράμμασιν ἀποδιδοὺς καὶ ἐν ἀγραμμάτοις, πατρίοις δὲ ἔθεσι νομοθετῶν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>ὀρθῶς μέντοι. πῶς γὰρ ἄν τις ἱκανὸς γένοιτ’ ἄν
<milestone unit="section" n="295b"/>ποτε, ὦ Σώκρατες, ὥστε διὰ βίου ἀεὶ παρακαθήμενος ἑκάστῳ δι’ ἀκριβείας προστάττειν τὸ προσῆκον; ἐπεὶ τοῦτ’ ἂν δυνατὸς ὤν, ὡς οἶμαι, τῶν τὴν βασιλικὴν ὁστισοῦν ὄντως ἐπιστήμην εἰληφότων σχολῇ ποτ’ ἂν ἑαυτῷ θεῖτ’ ἐμποδίσματα γράφων τοὺς λεχθέντας τούτους νόμους.</p></sp><sp><speaker>Νεώτερος Σωκράτης</speaker><p>ἐκ τῶν νῦν γοῦν, ὦ ξένε, εἰρημένων.</p></sp><sp><speaker>Ξένος</speaker><p>μᾶλλον δέ γε, ὦ βέλτιστε, ἐκ τῶν μελλόντων ῥηθήσεσθαι.</p></sp><sp><speaker>Νεώτερος Σωκράτης</speaker><p>τίνων δή;</p></sp><sp><speaker>Ξένος</speaker><p>τῶν τοιῶνδε. εἴπωμεν γὰρ δὴ πρός γε ἡμᾶς αὐτοὺς
<milestone unit="section" n="295c"/>ἰατρὸν μέλλοντα ἢ καί τινα γυμναστικὸν ἀποδημεῖν καὶ ἀπέσεσθαι τῶν θεραπευομένων συχνόν, ὡς οἴοιτο, χρόνον, μὴ μνημονεύσειν οἰηθέντα τὰ προσταχθέντα τοὺς γυμναζομένους ἢ τοὺς κάμνοντας, ὑπομνήματα γράφειν ἂν ἐθέλειν αὐτοῖς, ἢ πῶς;</p></sp><sp><speaker>Νεώτερος Σωκράτης</speaker><p>οὕτως.</p></sp><sp><speaker>Ξένος</speaker><p>τί δ’ εἰ παρὰ δόξαν ἐλάττω χρόνον ἀποδημήσας ἔλθοι πάλιν; ἆρ’ οὐκ ἂν παρ’ ἐκεῖνα τὰ γράμματα τολμήσειεν ἄλλ’ ὑποθέσθαι, συμβαινόντων ἄλλων βελτιόνων τοῖς κάμνουσι
<milestone unit="section" n="295d"/>διὰ πνεύματα ἤ τι καὶ ἄλλο παρὰ τὴν ἐλπίδα τῶν ἐκ Διὸς ἑτέρως πως τῶν εἰωθότων γενόμενα, καρτερῶν δ’ ἂν ἡγοῖτο δεῖν μὴ ἐκβαίνειν τἀρχαῖά ποτε νομοθετηθέντα μήτε αὐτὸν προστάττοντα ἄλλα μήτε τὸν κάμνοντα ἕτερα τολμῶντα παρὰ τὰ γραφέντα δρᾶν, ὡς ταῦτα ὄντα ἰατρικὰ καὶ ὑγιεινά, τὰ δὲ ἑτέρως γιγνόμενα νοσώδη τε καὶ οὐκ ἔντεχνα· ἢ πᾶν τὸ τοιοῦτον ἔν γε ἐπιστήμῃ συμβαῖνον καὶ
<milestone unit="section" n="295e"/>ἀληθεῖ τέχνῃ περὶ ἅπαντα παντάπασι γέλως ἂν ὁ μέγιστος γίγνοιτο τῶν τοιούτων νομοθετημάτων;</p></sp><sp><speaker>Νεώτερος Σωκράτης</speaker><p>παντάπασι μὲν οὖν.</p></sp><sp><speaker>Ξένος</speaker><p>τῷ δὲ τὰ δίκαια δὴ καὶ ἄδικα καὶ καλὰ καὶ αἰσχρὰ καὶ ἀγαθὰ καὶ κακὰ γράψαντι καὶ ἄγραφα νομοθετήσαντι ταῖς τῶν ἀνθρώπων ἀγέλαις, ὁπόσαι κατὰ πόλιν ἐν ἑκάσταις νομεύονται κατὰ τοὺς τῶν γραψάντων νόμους, ἂν ὁ μετὰ τέχνης γράψας ἤ τις ἕτερος ὅμοιος ἀφίκηται, μὴ ἐξέστω δὴ
<milestone unit="page" n="296"/><milestone unit="section" n="296a"/>παρὰ ταῦτα ἕτερα προστάττειν; ἢ καὶ τοῦτο τὸ ἀπόρρημα οὐδὲν ἧττον ἂν ἐκείνου τῇ ἀληθείᾳ γελοῖον φαίνοιτο;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>οἶσθ’ οὖν ἐπὶ τῷ τοιούτῳ λόγον τὸν παρὰ τῶν πολλῶν λεγόμενον;</p></sp><sp><speaker>Νεώτερος Σωκράτης</speaker><p>οὐκ ἐννοῶ νῦν γ’ οὕτως.</p></sp><sp><speaker>Ξένος</speaker><p>καὶ μὴν εὐπρεπής. φασὶ γὰρ δὴ δεῖν, εἴ τις γιγνώσκει παρὰ τοὺς τῶν ἔμπροσθεν βελτίους νόμους, νομοθετεῖν τὴν ἑαυτοῦ πόλιν ἕκαστον πείσαντα, ἄλλως δὲ μή.</p></sp><sp><speaker>Νεώτερος Σωκράτης</speaker><p>τί οὖν; οὐκ ὀρθῶς;
<milestone unit="section" n="296b"/></p></sp><sp><speaker>Ξένος</speaker><p>ἴσως. ἂν δ’ οὖν μὴ πείθων τις βιάζηται τὸ βέλτιον, ἀπόκριναι, τί τοὔνομα τῆς βίας ἔσται; μὴ μέντοι πω, περὶ δὲ τῶν ἔμπροσθεν πρότερον.</p></sp><sp><speaker>Νεώτερος Σωκράτης</speaker><p>ποῖον δὴ λέγεις;</p></sp><sp><speaker>Ξένος</speaker><p>ἄν τις ἄρα μὴ πείθων τὸν ἰατρευόμενον, ἔχων δὲ ὀρθῶς τὴν τέχνην, παρὰ τὰ γεγραμμένα τὸ βέλτιον ἀναγκάζῃ δρᾶν παῖδα ἤ τινα ἄνδρα ἢ καὶ γυναῖκα, τί τοὔνομα τῆς βίας ἔσται ταύτης; ἆρ’ οὐ πᾶν μᾶλλον ἢ τὸ παρὰ τὴν τέχνην λεγόμενον ἁμάρτημα τὸ νοσῶδες; καὶ πάντα ὀρθῶς
<milestone unit="section" n="296c"/>εἰπεῖν ἔστι πρότερον τῷ βιασθέντι περὶ τὸ τοιοῦτον πλὴν ὅτι νοσώδη καὶ ἄτεχνα πέπονθεν ὑπὸ τῶν βιασαμένων ἰατρῶν;</p></sp><sp><speaker>Νεώτερος Σωκράτης</speaker><p>ἀληθέστατα λέγεις.</p></sp><sp><speaker>Ξένος</speaker><p>τί δὲ ἡμῖν δὴ τὸ παρὰ τὴν πολιτικὴν τέχνην ἁμάρτημα λεγόμενόν ἐστιν; ἆρ’ οὐ τὸ αἰσχρὸν καὶ &lsqb;τὸ&rsqb; κακὸν καὶ ἄδικον;</p></sp><sp><speaker>Νεώτερος Σωκράτης</speaker><p>παντάπασί γε.</p></sp><sp><speaker>Ξένος</speaker><p>τῶν δὴ βιασθέντων παρὰ τὰ γεγραμμένα καὶ πάτρια δρᾶν ἕτερα δικαιότερα καὶ ἀμείνω καὶ καλλίω τῶν ἔμπροσθεν,
<milestone unit="section" n="296d"/>φέρε, τὸν τῶν τοιούτων αὖ ψόγον περὶ τῆς τοιαύτης βίας, ἆρ’, εἰ μέλλει μὴ καταγελαστότατος εἶναι πάντων, πάντ’ αὐτῷ μᾶλλον λεκτέον ἑκάστοτε πλὴν ὡς αἰσχρὰ καὶ ἄδικα καὶ κακὰ πεπόνθασιν οἱ βιασθέντες ὑπὸ τῶν βιασαμένων;</p></sp><sp><speaker>Νεώτερος Σωκράτης</speaker><p>ἀληθέστατα λέγεις.</p></sp><sp><speaker>Ξένος</speaker><p>ἀλλ’ ἆρα ἐὰν μὲν πλούσιος ὁ βιασάμενος ᾖ, δίκαια, ἂν δ’ ἄρα πένης, ἄδικα τὰ βιασθέντα ἐστίν; ἢ κἂν πείσας κἂν μὴ πείσας τις, πλούσιος ἢ πένης, ἢ κατὰ γράμματα ἢ
<milestone unit="section" n="296e"/>παρὰ γράμματα, δρᾷ &lsqb;μὴ σύμφορα ἢ&rsqb; σύμφορα, τοῦτον δεῖ καὶ περὶ ταῦτα τὸν ὅρον εἶναι τόν γε ἀληθινώτατον ὀρθῆς πόλεως διοικήσεως, ὃν ὁ σοφὸς καὶ ἀγαθὸς ἀνὴρ διοικήσει τὸ τῶν ἀρχομένων; ὥσπερ ὁ κυβερνήτης τὸ τῆς νεὼς καὶ
<milestone unit="page" n="297"/><milestone unit="section" n="297a"/>ναυτῶν ἀεὶ συμφέρον παραφυλάττων, οὐ γράμματα τιθεὶς ἀλλὰ τὴν τέχνην νόμον παρεχόμενος, σῴζει τοὺς συνναύτας, οὕτω καὶ κατὰ τὸν αὐτὸν τρόπον τοῦτον παρὰ τῶν οὕτως ἄρχειν δυναμένων ὀρθὴ γίγνοιτ’ ἂν πολιτεία, τὴν τῆς τέχνης ῥώμην τῶν νόμων παρεχομένων κρείττω; καὶ πάντα ποιοῦσι τοῖς ἔμφροσιν ἄρχουσιν οὐκ ἔστιν ἁμάρτημα, μέχριπερ ἂν
<milestone unit="section" n="297b"/>ἓν μέγα φυλάττωσι, τὸ μετὰ νοῦ καὶ τέχνης δικαιότατον ἀεὶ διανέμοντες τοῖς ἐν τῇ πόλει σῴζειν τε αὐτοὺς οἷοί τε ὦσιν καὶ ἀμείνους ἐκ χειρόνων ἀποτελεῖν κατὰ τὸ δυνατόν;</p></sp><sp><speaker>Νεώτερος Σωκράτης</speaker><p>οὐκ ἔστ’ ἀντειπεῖν παρά γε ἃ νῦν εἴρηται.</p></sp><sp><speaker>Ξένος</speaker><p>καὶ μὴν πρὸς ἐκεῖνα οὐδὲ ἀντιρρητέον.</p></sp><sp><speaker>Νεώτερος Σωκράτης</speaker><p>τὰ ποῖα εἶπες;</p></sp><sp><speaker>Ξένος</speaker><p>ὡς οὐκ ἄν ποτε πλῆθος οὐδ’ ὡντινωνοῦν τὴν τοιαύτην λαβὸν ἐπιστήμην οἷόν τ’ ἂν γένοιτο μετὰ νοῦ διοικεῖν
<milestone unit="section" n="297c"/>πόλιν, ἀλλὰ περὶ σμικρόν τι καὶ ὀλίγον καὶ τὸ ἕν ἐστι ζητητέον τὴν μίαν ἐκείνην πολιτείαν τὴν ὀρθήν, τὰς δ’ ἄλλας μιμήματα θετέον, ὥσπερ καὶ ὀλίγον πρότερον ἐρρήθη, τὰς μὲν ἐπὶ τὰ καλλίονα, τὰς δ’ ἐπὶ τὰ αἰσχίω μιμουμένας ταύτην.</p></sp><sp><speaker>Νεώτερος Σωκράτης</speaker><p>πῶς τί τοῦτ’ εἴρηκας; οὐδὲ γὰρ ἄρτι δῆθεν κατέμαθον τὸ περὶ τῶν μιμημάτων.</p></sp><sp><speaker>Ξένος</speaker><p>καὶ μὴν οὐ φαῦλόν γε, ἂν κινήσας τις τοῦτον τὸν λόγον αὐτοῦ καταβάλῃ καὶ μὴ διελθὼν ἐνδείξηται τὸ νῦν
<milestone unit="section" n="297d"/>γιγνόμενον ἁμάρτημα περὶ αὐτό.</p></sp><sp><speaker>Νεώτερος Σωκράτης</speaker><p>ποῖον δή;</p></sp><sp><speaker>Ξένος</speaker><p>τοιόνδε τι δεῖ γε ζητεῖν, οὐ πάνυ σύνηθες οὐδὲ ῥᾴδιον ἰδεῖν· ὅμως μὴν πειρώμεθα λαβεῖν αὐτό. φέρε γάρ· ὀρθῆς ἡμῖν μόνης οὔσης ταύτης τῆς πολιτείας ἣν εἰρήκαμεν, οἶσθ’ ὅτι τὰς ἄλλας δεῖ τοῖς ταύτης συγγράμμασι χρωμένας οὕτω σῴζεσθαι, δρώσας τὸ νῦν ἐπαινούμενον, καίπερ οὐκ ὀρθότατον ὄν;</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="297e"/></p></sp><sp><speaker>Ξένος</speaker><p>τὸ παρὰ τοὺς νόμους μηδὲν μηδένα τολμᾶν ποιεῖν τῶν ἐν τῇ πόλει, τὸν τολμῶντα δὲ θανάτῳ ζημιοῦσθαι καὶ πᾶσι τοῖς ἐσχάτοις. καὶ τοῦτ’ ἔστιν ὀρθότατα καὶ κάλλιστ’ ἔχον ὡς δεύτερον, ἐπειδὰν τὸ πρῶτόν τις μεταθῇ τὸ νυνδὴ ῥηθέν· ᾧ δὲ τρόπῳ γεγονός ἐστι τοῦτο ὃ δὴ δεύτερον ἐφήσαμεν, διαπερανώμεθα. ἦ γάρ;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>εἰς δὴ τὰς εἰκόνας ἐπανίωμεν πάλιν, αἷς ἀναγκαῖον ἀπεικάζειν ἀεὶ τοὺς βασιλικοὺς ἄρχοντας.</p></sp><sp><speaker>Νεώτερος Σωκράτης</speaker><p>ποίας;</p></sp><sp><speaker>Ξένος</speaker><p>τὸν γενναῖον κυβερνήτην καὶ τὸν ἑτέρων πολλῶν ἀντάξιον ἰατρόν. κατίδωμεν γὰρ δή τι σχῆμα ἐν τούτοις αὐτοῖς πλασάμενοι.</p></sp><sp><speaker>Νεώτερος Σωκράτης</speaker><p>ποῖόν τι;
<milestone unit="page" n="298"/><milestone unit="section" n="298a"/></p></sp><sp><speaker>Ξένος</speaker><p>τοιόνδε· οἷον εἰ πάντες περὶ αὐτῶν διανοηθεῖμεν ὅτι δεινότατα ὑπ’ αὐτῶν πάσχομεν. ὃν μὲν γὰρ ἂν ἐθελήσωσιν ἡμῶν τούτων ἑκάτεροι σῴζειν, ὁμοίως δὴ σῴζουσιν, ὃν δ’ ἂν λωβᾶσθαι βουληθῶσιν, λωβῶνται τέμνοντες καὶ κάοντες καὶ προστάττοντες ἀναλώματα φέρειν παρ’ ἑαυτοὺς οἷον φόρους, ὧν σμικρὰ μὲν εἰς τὸν κάμνοντα καὶ οὐδὲν ἀναλίσκουσιν, τοῖς δ’ ἄλλοις αὐτοί τε καὶ οἱ οἰκέται χρῶνται· καὶ
<milestone unit="section" n="298b"/>δὴ καὶ τελευτῶντες ἢ παρὰ συγγενῶν ἢ παρά τινων ἐχθρῶν τοῦ κάμνοντος χρήματα μισθὸν λαμβάνοντες ἀποκτεινύασιν. οἵ τ’ αὖ κυβερνῆται μυρία ἕτερα τοιαῦτα ἐργάζονται, καταλείποντές τε ἔκ τινος ἐπιβουλῆς ἐν ταῖς ἀναγωγαῖς ἐρήμους, καὶ σφάλματα ποιοῦντες ἐν τοῖς πελάγεσιν ἐκβάλλουσιν εἰς τὴν θάλατταν, καὶ ἕτερα κακουργοῦσιν. εἰ δὴ ταῦτα διανοηθέντες βουλευσαίμεθα περὶ αὐτῶν βουλήν τινα, τούτων
<milestone unit="section" n="298c"/>τῶν τεχνῶν μηκέτι ἐπιτρέπειν ἄρχειν αὐτοκράτορι μηδετέρᾳ μήτ’ οὖν δούλων μήτ’ ἐλευθέρων, συλλέξαι δ’ ἐκκλησίαν ἡμῶν αὐτῶν, ἢ σύμπαντα τὸν δῆμον ἢ τοὺς πλουσίους μόνον, ἐξεῖναι δὲ καὶ ἰδιωτῶν καὶ τῶν ἄλλων δημιουργῶν περί τε πλοῦ καὶ περὶ νόσων γνώμην ξυμβαλέσθαι καθ’ ὅτι χρὴ τοῖς φαρμάκοις ἡμᾶς καὶ τοῖς ἰατρικοῖς ὀργάνοις πρὸς τοὺς κάμνοντας χρῆσθαι, καὶ δὴ καὶ τοῖς πλοίοις τε αὐτοῖς καὶ
<milestone unit="section" n="298d"/>τοῖς ναυτικοῖς ὀργάνοις εἰς τὴν τῶν πλοίων χρείαν καὶ περὶ τοὺς κινδύνους τούς τε πρὸς αὐτὸν τὸν πλοῦν ἀνέμων καὶ θαλάττης πέρι καὶ πρὸς τὰς τοῖς λῃσταῖς ἐντεύξεις, καὶ ἐὰν ναυμαχεῖν ἄρα δέῃ που μακροῖς πλοίοις πρὸς ἕτερα τοιαῦτα· τὰ δὲ τῷ πλήθει δόξαντα περὶ τούτων, εἴτε τινῶν ἰατρῶν καὶ κυβερνητῶν εἴτ’ ἄλλων ἰδιωτῶν συμβουλευόντων, γράψαντας
<milestone unit="section" n="298e"/>ἐν κύρβεσί τισι καὶ στήλαις, τὰ δὲ καὶ ἄγραφα πάτρια θεμένους ἔθη, κατὰ ταῦτα ἤδη πάντα τὸν ἔπειτα χρόνον ναυτίλλεσθαι καὶ τὰς τῶν καμνόντων θεραπείας ποιεῖσθαι.</p></sp><sp><speaker>Νεώτερος Σωκράτης</speaker><p>κομιδῇ γε εἴρηκας ἄτοπα.</p></sp><sp><speaker>Ξένος</speaker><p>κατ’ ἐνιαυτὸν δέ γε ἄρχοντας καθίστασθαι τοῦ πλήθους, εἴτε ἐκ τῶν πλουσίων εἴτε ἐκ τοῦ δήμου παντός, ὃς ἂν κληρούμενος λαγχάνῃ· τοὺς δὲ καταστάντας ἄρχοντας ἄρχειν κατὰ τὰ γράμματα κυβερνῶντας τὰς ναῦς καὶ τοὺς κάμνοντας ἰωμένους.</p></sp><sp><speaker>Νεώτερος Σωκράτης</speaker><p>ταῦτ’ ἔτι χαλεπώτερα.</p></sp><sp><speaker>Ξένος</speaker><p>θεῶ δὴ καὶ τὸ μετὰ ταῦτα ἑπόμενον. ἐπειδὰν γὰρ δὴ τῶν ἀρχόντων ἑκάστοις ὁ ἐνιαυτὸς ἐξέλθῃ, δεήσει δικαστήρια καθίσαντας ἀνδρῶν, ἢ τῶν πλουσίων ἐκ προκρίσεως ἢ
<milestone unit="page" n="299"/><milestone unit="section" n="299a"/>σύμπαντος αὖ τοῦ δήμου τοὺς λαχόντας, εἰς τούτους εἰσάγειν τοὺς ἄρξαντας καὶ εὐθύνειν, κατηγορεῖν δὲ τὸν βουλόμενον ὡς οὐ κατὰ τὰ γράμματα τὸν ἐνιαυτὸν ἐκυβέρνησε τὰς ναῦς οὐδὲ κατὰ τὰ παλαιὰ τῶν προγόνων ἔθη· ταὐτὰ δὲ ταῦτα καὶ περὶ τῶν τοὺς κάμνοντας ἰωμένων· ὧν δ’ ἂν καταψηφισθῇ τιμᾶν ὅτι χρὴ παθεῖν αὐτῶν τινας ἢ ἀποτίνειν.</p></sp><sp><speaker>Νεώτερος Σωκράτης</speaker><p>οὐκοῦν ὅ γ’ ἐθέλων καὶ ἑκὼν ἐν τοῖς τοιούτοις
<milestone unit="section" n="299b"/>ἄρχειν δικαιότατ’ ἂν ὁτιοῦν πάσχοι καὶ ἀποτίνοι.</p></sp><sp><speaker>Ξένος</speaker><p>καὶ τοίνυν ἔτι δεήσει θέσθαι νόμον ἐπὶ πᾶσι τούτοις, ἄν τις κυβερνητικὴν καὶ τὸ ναυτικὸν ἢ τὸ ὑγιεινὸν καὶ ἰατρικῆς ἀλήθειαν περὶ πνεύματά τε καὶ θερμὰ καὶ ψυχρὰ ζητῶν φαίνηται παρὰ τὰ γράμματα καὶ σοφιζόμενος ὁτιοῦν περὶ τὰ τοιαῦτα, πρῶτον μὲν μήτε ἰατρικὸν αὐτὸν μήτε κυβερνητικὸν ὀνομάζειν ἀλλὰ μετεωρολόγον, ἀδολέσχην τινὰ σοφιστήν, εἶθ’ ὡς διαφθείροντα ἄλλους νεωτέρους καὶ ἀναπείθοντα
<milestone unit="section" n="299c"/>ἐπιτίθεσθαι κυβερνητικῇ καὶ ἰατρικῇ μὴ κατὰ νόμους, ἀλλ’ αὐτοκράτορας ἄρχειν τῶν πλοίων καὶ τῶν νοσούντων, γραψάμενον εἰσάγειν τὸν βουλόμενον οἷς ἔξεστιν εἰς δή τι δικαστήριον· ἂν δὲ παρὰ τοὺς νόμους καὶ τὰ γεγραμμένα δόξῃ πείθειν εἴτε νέους εἴτε πρεσβύτας, κολάζειν τοῖς ἐσχάτοις. οὐδὲν γὰρ δεῖν τῶν νόμων εἶναι σοφώτερον· οὐδένα γὰρ ἀγνοεῖν τό τε ἰατρικὸν καὶ τὸ ὑγιεινὸν οὐδὲ τὸ κυβερνητικὸν καὶ ναυτικόν· ἐξεῖναι γὰρ τῷ βουλομένῳ μανθάνειν
<milestone unit="section" n="299d"/>γεγραμμένα καὶ πάτρια ἔθη κείμενα. ταῦτα δὴ περί τε ταύτας τὰς ἐπιστήμας εἰ γίγνοιτο οὕτως ὡς λέγομεν, ὦ Σώκρατες, καὶ στρατηγικῆς καὶ συμπάσης ἡστινοσοῦν θηρευτικῆς καὶ γραφικῆς ἢ συμπάσης μέρος ὁτιοῦν μιμητικῆς καὶ τεκτονικῆς καὶ συνόλης ὁποιασοῦν σκευουργίας ἢ καὶ γεωργίας καὶ τῆς περὶ τὰ φυτὰ συνόλης τέχνης, ἢ καί τινα ἱπποφορβίαν αὖ κατὰ συγγράμματα θεασαίμεθα γιγνομένην ἢ σύμπασαν ἀγελαιοκομικὴν ἢ μαντικὴν ἢ πᾶν ὅτι μέρος διακονικὴ
<milestone unit="section" n="299e"/>περιείληφεν, ἢ πεττείαν ἢ σύμπασαν ἀριθμητικὴν ψιλὴν εἴτε ἐπίπεδον εἴτ’ ἐν βάθεσιν εἴτ’ ἐν τάχεσιν οὖσάν που, &mdash; περὶ ἅπαντα ταῦτα οὕτω πραττόμενα τί ποτ’ ἂν φανείη, κατὰ συγγράμματα γιγνόμενα καὶ μὴ κατὰ τέχνην;</p></sp><sp><speaker>Νεώτερος Σωκράτης</speaker><p>δῆλον ὅτι πᾶσαί τε αἱ τέχναι παντελῶς ἂν ἀπόλοιντο ἡμῖν, καὶ οὐδ’ εἰς αὖθις γένοιντ’ ἄν ποτε διὰ τὸν ἀποκωλύοντα τοῦτον ζητεῖν νόμον· ὥστε ὁ βίος, ὢν καὶ νῦν χαλεπός, εἰς τὸν χρόνον ἐκεῖνον ἀβίωτος γίγνοιτ’ ἂν τὸ παράπαν.
<milestone unit="page" n="300"/><milestone unit="section" n="300a"/></p></sp><sp><speaker>Ξένος</speaker><p>τί δὲ τόδε; εἰ κατὰ συγγράμματα μὲν ἀναγκάζοιμεν ἕκαστον γίγνεσθαι τῶν εἰρημένων καὶ τοῖς συγγράμμασιν ἡμῶν ἐπιστατεῖν τὸν χειροτονηθέντα ἢ λαχόντα ἐκ τύχης, οὗτος δὲ μηδὲν φροντίζων τῶν γραμμάτων ἢ κέρδους ἕνεκέν τινος ἢ χάριτος ἰδίας παρὰ ταῦτ’ ἐπιχειροῖ δρᾶν ἕτερα, μηδὲν γιγνώσκων, ἆρα οὐ τοῦ κακοῦ τοῦ πρόσθεν μεῖζον ἂν ἔτι τοῦτο γίγνοιτο κακόν;</p></sp><sp><speaker>Νεώτερος Σωκράτης</speaker><p>ἀληθέστατά &lsqb;γε&rsqb;.
<milestone unit="section" n="300b"/></p></sp><sp><speaker>Ξένος</speaker><p>παρὰ γὰρ οἶμαι τοὺς νόμους τοὺς ἐκ πείρας πολλῆς κειμένους καί τινων συμβούλων ἕκαστα χαριέντως συμβουλευσάντων καὶ πεισάντων θέσθαι τὸ πλῆθος, ὁ παρὰ ταῦτα τολμῶν δρᾶν, ἁμαρτήματος ἁμάρτημα πολλαπλάσιον ἀπεργαζόμενος, ἀνατρέποι πᾶσαν ἂν πρᾶξιν ἔτι μειζόνως τῶν συγγραμμάτων.</p></sp><sp><speaker>Νεώτερος Σωκράτης</speaker><p>πῶς δ’ οὐ μέλλει;
<milestone unit="section" n="300c"/></p></sp><sp><speaker>Ξένος</speaker><p>διὰ ταῦτα δὴ τοῖς περὶ ὁτουοῦν νόμους καὶ συγγράμματα τιθεμένοις δεύτερος πλοῦς τὸ παρὰ ταῦτα μήτε ἕνα μήτε πλῆθος μηδὲν μηδέποτε ἐᾶν δρᾶν μηδ’ ὁτιοῦν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>οὐκοῦν μιμήματα μὲν ἂν ἑκάστων ταῦτα εἴη τῆς ἀληθείας, τὰ παρὰ τῶν εἰδότων εἰς δύναμιν εἶναι γεγραμμένα;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>καὶ μὴν τόν γε εἰδότα ἔφαμεν, τὸν ὄντως πολιτικόν, εἰ μεμνήμεθα, ποιήσειν τῇ τέχνῃ πολλὰ εἰς τὴν αὑτοῦ πρᾶξιν τῶν γραμμάτων οὐδὲν φροντίζοντα, ὁπόταν ἄλλ’ αὐτῷ
<milestone unit="section" n="300d"/>βελτίω δόξῃ παρὰ τὰ γεγραμμένα ὑφ’ αὑτοῦ καὶ ἐπεσταλμένα ἀποῦσίν τισιν.</p></sp><sp><speaker>Νεώτερος Σωκράτης</speaker><p>ἔφαμεν γάρ.</p></sp><sp><speaker>Ξένος</speaker><p>οὐκοῦν ἀνὴρ ὁστισοῦν εἷς ἢ πλῆθος ὁτιοῦν, οἷς ἂν νόμοι κείμενοι τυγχάνωσι, παρὰ ταῦτα ὅτι ἂν ἐπιχειρήσωσι ποιεῖν ὡς βέλτιον ἕτερον ὄν, ταὐτὸν δρῶσι κατὰ δύναμιν ὅπερ ὁ ἀληθινὸς ἐκεῖνος;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>ἆρ’ οὖν εἰ μὲν ἀνεπιστήμονες ὄντες τὸ τοιοῦτον δρῷεν, μιμεῖσθαι μὲν ἂν ἐπιχειροῖεν τὸ ἀληθές, μιμοῖντ’ ἂν
<milestone unit="section" n="300e"/>μέντοι παγκάκως· εἰ δ’ ἔντεχνοι, τοῦτο οὐκ ἔστιν ἔτι μίμημα ἀλλ’ αὐτὸ τὸ ἀληθέστατον ἐκεῖνο;</p></sp><sp><speaker>Νεώτερος Σωκράτης</speaker><p>πάντως που.</p></sp><sp><speaker>Ξένος</speaker><p>καὶ μὴν ἔμπροσθέ γε ὡμολογημένον ἡμῖν κεῖται μηδὲν πλῆθος μηδ’ ἡντινοῦν δυνατὸν εἶναι λαβεῖν τέχνην.</p></sp><sp><speaker>Νεώτερος Σωκράτης</speaker><p>κεῖται γὰρ οὖν.</p></sp><sp><speaker>Ξένος</speaker><p>οὐκοῦν εἰ μὲν ἔστι βασιλική τις τέχνη, τὸ τῶν πλουσίων πλῆθος καὶ ὁ σύμπας δῆμος οὐκ ἄν ποτε λάβοι τὴν πολιτικὴν ταύτην ἐπιστήμην.</p></sp><sp><speaker>Νεώτερος Σωκράτης</speaker><p>πῶς γὰρ ἄν;</p></sp><sp><speaker>Ξένος</speaker><p>δεῖ δὴ τὰς τοιαύτας γε ὡς ἔοικε πολιτείας, εἰ μέλλουσι
<milestone unit="page" n="301"/><milestone unit="section" n="301a"/>καλῶς τὴν ἀληθινὴν ἐκείνην τὴν τοῦ ἑνὸς μετὰ τέχνης ἄρχοντος πολιτείαν εἰς δύναμιν μιμήσεσθαι, μηδέποτε κειμένων αὐτοῖς τῶν νόμων μηδὲν ποιεῖν παρὰ τὰ γεγραμμένα καὶ πάτρια ἔθη.</p></sp><sp><speaker>Νεώτερος Σωκράτης</speaker><p>κάλλιστ’ εἴρηκας.</p></sp><sp><speaker>Ξένος</speaker><p>ὅταν ἄρα οἱ πλούσιοι ταύτην μιμῶνται, τότε ἀριστοκρατίαν καλοῦμεν τὴν τοιαύτην πολιτείαν· ὁπόταν δὲ τῶν νόμων μὴ φροντίζωσιν, ὀλιγαρχίαν.</p></sp><sp><speaker>Νεώτερος Σωκράτης</speaker><p>κινδυνεύει.</p></sp><sp><speaker>Ξένος</speaker><p>καὶ μὴν ὁπόταν αὖθις εἷς ἄρχῃ κατὰ νόμους, μιμούμενος
<milestone unit="section" n="301b"/>τὸν ἐπιστήμονα, βασιλέα καλοῦμεν, οὐ διορίζοντες ὀνόματι τὸν μετ’ ἐπιστήμης ἢ δόξης κατὰ νόμους μοναρχοῦντα.</p></sp><sp><speaker>Νεώτερος Σωκράτης</speaker><p>κινδυνεύομεν.</p></sp><sp><speaker>Ξένος</speaker><p>οὐκοῦν κἄν τις ἄρα ἐπιστήμων ὄντως ὢν εἷς ἄρχῃ, πάντως τό γε ὄνομα ταὐτὸν βασιλεὺς καὶ οὐδὲν ἕτερον προσρηθήσεται· δι’ ἃ δὴ τὰ πέντε ὀνόματα τῶν νῦν λεγομένων πολιτειῶν ἓν μόνον γέγονεν.</p></sp><sp><speaker>Νεώτερος Σωκράτης</speaker><p>ἔοικε γοῦν.</p></sp><sp><speaker>Ξένος</speaker><p>τί δ’ ὅταν μήτε κατὰ νόμους μήτε κατὰ ἔθη πράττῃ
<milestone unit="section" n="301c"/>τις εἷς ἄρχων, προσποιῆται δὲ ὥσπερ ὁ ἐπιστήμων ὡς ἄρα παρὰ τὰ γεγραμμένα τό γε βέλτιστον ποιητέον, ᾖ δέ τις ἐπιθυμία καὶ ἄγνοια τούτου τοῦ μιμήματος ἡγουμένη, μῶν οὐ τότε τὸν τοιοῦτον ἕκαστον τύραννον κλητέον;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>οὕτω δὴ τύραννός τε γέγονε, φαμέν, καὶ βασιλεὺς καὶ ὀλιγαρχία καὶ ἀριστοκρατία καὶ δημοκρατία, δυσχερανάντων τῶν ἀνθρώπων τὸν ἕνα ἐκεῖνον μόναρχον, καὶ ἀπιστησάντων μηδένα τῆς τοιαύτης ἀρχῆς ἄξιον ἂν γενέσθαι ποτέ,
<milestone unit="section" n="301d"/>ὥστε ἐθέλειν καὶ δυνατὸν εἶναι μετ’ ἀρετῆς καὶ ἐπιστήμης ἄρχοντα τὰ δίκαια καὶ ὅσια διανέμειν ὀρθῶς πᾶσιν, λωβᾶσθαι δὲ καὶ ἀποκτεινύναι καὶ κακοῦν ὃν ἂν βουληθῇ ἑκάστοτε ἡμῶν· ἐπεὶ γενόμενόν γ’ ἂν οἷον λέγομεν ἀγαπᾶσθαί τε ἂν καὶ οἰκεῖν διακυβερνῶντα εὐδαιμόνως ὀρθὴν ἀκριβῶς μόνον πολιτείαν.</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>νῦν δέ γε ὁπότε οὐκ ἔστι γιγνόμενος, ὡς δή
<milestone unit="section" n="301e"/>φαμεν, ἐν ταῖς πόλεσι βασιλεὺς οἷος ἐν σμήνεσιν ἐμφύεται, τό τε σῶμα εὐθὺς καὶ τὴν ψυχὴν διαφέρων εἷς, δεῖ δὴ συνελθόντας συγγράμματα γράφειν, ὡς ἔοικεν, μεταθέοντας τὰ τῆς ἀληθεστάτης πολιτείας ἴχνη.</p></sp><sp><speaker>Νεώτερος Σωκράτης</speaker><p>κινδυνεύει.</p></sp><sp><speaker>Ξένος</speaker><p>θαυμάζομεν δῆτα, ὦ Σώκρατες, ἐν ταῖς τοιαύταις πολιτείαις ὅσα συμβαίνει γίγνεσθαι κακὰ καὶ ὅσα συμβήσεται, τοιαύτης τῆς κρηπῖδος ὑποκειμένης αὐταῖς, τῆς κατὰ γράμματα καὶ ἔθη μὴ μετὰ ἐπιστήμης πραττούσης τὰς
<milestone unit="page" n="302"/><milestone unit="section" n="302a"/>πράξεις, &amp;lt;ᾗ&amp;gt; ἑτέρα προσχρωμένη παντὶ κατάδηλος ὡς πάντ’ ἂν διολέσειε τὰ ταύτῃ γιγνόμενα; ἢ ἐκεῖνο ἡμῖν θαυμαστέον μᾶλλον, ὡς ἰσχυρόν τι πόλις ἐστὶ φύσει; πάσχουσαι γὰρ δὴ τοιαῦτα αἱ πόλεις νῦν χρόνον ἀπέραντον, ὅμως ἔνιαί τινες αὐτῶν μόνιμοί τέ εἰσι καὶ οὐκ ἀνατρέπονται· πολλαὶ μὴν ἐνίοτε καὶ καθάπερ πλοῖα καταδυόμεναι διόλλυνται καὶ διολώλασι καὶ ἔτι διολοῦνται διὰ τὴν τῶν κυβερνητῶν καὶ ναυτῶν μοχθηρίαν τῶν περὶ τὰ μέγιστα μεγίστην ἄγνοιαν
<milestone unit="section" n="302b"/>εἰληφότων, οἳ περὶ τὰ πολιτικὰ κατ’ οὐδὲν γιγνώσκοντες ἡγοῦνται κατὰ πάντα σαφέστατα πασῶν ἐπιστημῶν ταύτην εἰληφέναι.</p></sp><sp><speaker>Νεώτερος Σωκράτης</speaker><p>ἀληθέστατα.</p></sp><sp><speaker>Ξένος</speaker><p>τίς οὖν δὴ τῶν οὐκ ὀρθῶν πολιτειῶν τούτων ἥκιστα χαλεπὴ συζῆν, πασῶν χαλεπῶν οὐσῶν, καὶ τίς βαρυτάτη; δεῖ τι κατιδεῖν ἡμᾶς, καίπερ πρός γε τὸ νῦν προτεθὲν ἡμῖν πάρεργον λεγόμενον; οὐ μὴν ἀλλ’ εἴς γε τὸ ὅλον ἴσως ἅπανθ’ ἕνεκα τοῦ τοιούτου πάντες δρῶμεν χάριν.</p></sp><sp><speaker>Νεώτερος Σωκράτης</speaker><p>δεῖ· πῶς δ’ οὔ;
<milestone unit="section" n="302c"/></p></sp><sp><speaker>Ξένος</speaker><p>τὴν αὐτὴν τοίνυν φάθι τριῶν οὐσῶν χαλεπὴν διαφερόντως γίγνεσθαι καὶ ῥᾴστην.</p></sp><sp><speaker>Νεώτερος Σωκράτης</speaker><p>πῶς φῄς;</p></sp><sp><speaker>Ξένος</speaker><p>οὐκ ἄλλως, πλὴν μοναρχίαν φημὶ καὶ ὀλίγων ἀρχὴν καὶ πολλῶν, εἶναι τρεῖς ταύτας ἡμῖν λεγομένας τοῦ νῦν ἐπικεχυμένου λόγου κατ’ ἀρχάς.</p></sp><sp><speaker>Νεώτερος Σωκράτης</speaker><p>ἦσαν γὰρ οὖν.</p></sp><sp><speaker>Ξένος</speaker><p>ταύτας τοίνυν δίχα τέμνοντες μίαν ἑκάστην ἓξ ποιῶμεν, τὴν ὀρθὴν χωρὶς ἀποκρίναντες τούτων ἑβδόμην.</p></sp><sp><speaker>Νεώτερος Σωκράτης</speaker><p>πῶς;
<milestone unit="section" n="302d"/></p></sp><sp><speaker>Ξένος</speaker><p>ἐκ μὲν τῆς μοναρχίας βασιλικὴν καὶ τυραννικήν, ἐκ δ’ αὖ τῶν μὴ πολλῶν τήν τε εὐώνυμον ἔφαμεν &lsqb;εἶναι&rsqb; ἀριστοκρατίαν καὶ ὀλιγαρχίαν· ἐκ δ’ αὖ τῶν πολλῶν τότε μὲν ἁπλῆν ἐπονομάζοντες ἐτίθεμεν δημοκρατίαν, νῦν δ’ αὖ καὶ ταύτην ἡμῖν θετέον ἐστὶ διπλῆν.</p></sp><sp><speaker>Νεώτερος Σωκράτης</speaker><p>πῶς δή; καὶ τίνι διαιροῦντες ταύτην;</p></sp><sp><speaker>Ξένος</speaker><p>οὐδὲν διαφέροντι τῶν ἄλλων, οὐδ’ εἰ τοὔνομα ἤδη
<milestone unit="section" n="302e"/>διπλοῦν ἐστι ταύτης· ἀλλὰ τό γε κατὰ νόμους ἄρχειν καὶ παρανόμως ἔστι καὶ ταύτῃ καὶ ταῖς ἄλλαις.</p></sp><sp><speaker>Νεώτερος Σωκράτης</speaker><p>ἔστι γὰρ οὖν.</p></sp><sp><speaker>Ξένος</speaker><p>τότε μὲν τοίνυν τὴν ὀρθὴν ζητοῦσι τοῦτο τὸ τμῆμα οὐκ ἦν χρήσιμον, ὡς ἐν τοῖς πρόσθεν ἀπεδείξαμεν· ἐπειδὴ δὲ ἐξείλομεν ἐκείνην, τὰς δ’ ἄλλας ἔθεμεν ἀναγκαίας, ἐν ταύταις δὴ τὸ παράνομον καὶ ἔννομον ἑκάστην διχοτομεῖ τούτων.</p></sp><sp><speaker>Νεώτερος Σωκράτης</speaker><p>ἔοικεν τούτου νῦν ῥηθέντος τοῦ λόγου.</p></sp><sp><speaker>Ξένος</speaker><p>μοναρχία τοίνυν ζευχθεῖσα μὲν ἐν γράμμασιν ἀγαθοῖς, οὓς νόμους λέγομεν, ἀρίστη πασῶν τῶν ἕξ· ἄνομος δὲ χαλεπὴ καὶ βαρυτάτη συνοικῆσαι.
<milestone unit="page" n="303"/><milestone unit="section" n="303a"/></p></sp><sp><speaker>Νεώτερος Σωκράτης</speaker><p>κινδυνεύει.</p></sp><sp><speaker>Ξένος</speaker><p>τὴν δέ γε τῶν μὴ πολλῶν, ὥσπερ ἑνὸς καὶ πλήθους τὸ ὀλίγον μέσον, οὕτως ἡγησώμεθα μέσην ἐπ’ ἀμφότερα· τὴν δ’ αὖ τοῦ πλήθους κατὰ πάντα ἀσθενῆ καὶ μηδὲν μήτε ἀγαθὸν μήτε κακὸν μέγα δυναμένην ὡς πρὸς τὰς ἄλλας διὰ τὸ τὰς ἀρχὰς ἐν ταύτῃ διανενεμῆσθαι κατὰ σμικρὰ εἰς πολλούς. διὸ γέγονε πασῶν μὲν νομίμων τῶν πολιτειῶν οὐσῶν τούτων χειρίστη, παρανόμων δὲ οὐσῶν συμπασῶν βελτίστη·
<milestone unit="section" n="303b"/>καὶ ἀκολάστων μὲν πασῶν οὐσῶν ἐν δημοκρατίᾳ νικᾷ ζῆν, κοσμίων δ’ οὐσῶν ἥκιστα ἐν ταύτῃ βιωτέον, ἐν τῇ πρώτῃ δὲ πολὺ πρῶτόν τε καὶ ἄριστον, πλὴν τῆς ἑβδόμης· πασῶν γὰρ ἐκείνην γε ἐκκριτέον, οἷον θεὸν ἐξ ἀνθρώπων, ἐκ τῶν ἄλλων πολιτειῶν.</p></sp><sp><speaker>Νεώτερος Σωκράτης</speaker><p>φαίνεται ταῦθ’ οὕτω συμβαίνειν τε καὶ γίγνεσθαι, καὶ ποιητέον ᾗπερ λέγεις.</p></sp><sp><speaker>Ξένος</speaker><p>οὐκοῦν δὴ καὶ τοὺς κοινωνοὺς τούτων τῶν πολιτειῶν
<milestone unit="section" n="303c"/>πασῶν πλὴν τῆς ἐπιστήμονος ἀφαιρετέον ὡς οὐκ ὄντας πολιτικοὺς ἀλλὰ στασιαστικούς, καὶ εἰδώλων μεγίστων προστάτας ὄντας καὶ αὐτοὺς εἶναι τοιούτους, μεγίστους δὲ ὄντας μιμητὰς καὶ γόητας μεγίστους γίγνεσθαι τῶν σοφιστῶν σοφιστάς.</p></sp><sp><speaker>Νεώτερος Σωκράτης</speaker><p>κινδυνεύει τοῦτο εἰς τοὺς πολιτικοὺς λεγομένους περιεστράφθαι τὸ ῥῆμα ὀρθότατα.</p></sp><sp><speaker>Ξένος</speaker><p>εἶεν· τοῦτο μὲν ἀτεχνῶς ἡμῖν ὥσπερ δρᾶμα, καθάπερ ἐρρήθη νυνδὴ Κενταυρικὸν ὁρᾶσθαι καὶ Σατυρικόν τινα
<milestone unit="section" n="303d"/>θίασον, ὃν δὴ χωριστέον ἀπὸ πολιτικῆς εἴη τέχνης· νῦν δ’ οὕτω πάνυ μόγις ἐχωρίσθη.</p></sp><sp><speaker>Νεώτερος Σωκράτης</speaker><p>φαίνεται.</p></sp><sp><speaker>Ξένος</speaker><p>τούτου δέ γ’ ἕτερον ἔτι χαλεπώτερον λείπεται τῷ συγγενές τε ὁμοῦ τ’ εἶναι μᾶλλον τῷ βασιλικῷ γένει καὶ δυσκαταμαθητότερον· καί μοι φαινόμεθα τοῖς τὸν χρυσὸν καθαίρουσι πάθος ὅμοιον πεπονθέναι.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>Γῆν που καὶ λίθους καὶ πόλλ’ ἄττα ἕτερα ἀποκρίνουσι καὶ ἐκεῖνοι πρῶτον οἱ δημιουργοί· μετὰ δὲ ταῦτα
<milestone unit="section" n="303e"/>λείπεται συμμεμειγμένα τὰ συγγενῆ τοῦ χρυσοῦ τίμια καὶ πυρὶ μόνον ἀφαιρετά, χαλκὸς καὶ ἄργυρος, ἔστι δ’ ὅτε καὶ ἀδάμας, &amp;lt;ἃ&amp;gt; μετὰ βασάνων ταῖς ἑψήσεσι μόγις ἀφαιρεθέντα τὸν λεγόμενον ἀκήρατον χρυσὸν εἴασεν ἡμᾶς ἰδεῖν αὐτὸν μόνον ἐφ’ ἑαυτοῦ.</p></sp><sp><speaker>Νεώτερος Σωκράτης</speaker><p>λέγεται γὰρ οὖν δὴ ταῦτα οὕτω γίγνεσθαι.</p></sp><sp><speaker>Ξένος</speaker><p>κατὰ τὸν αὐτὸν τοίνυν λόγον ἔοικε καὶ νῦν ἡμῖν τὰ μὲν ἕτερα καὶ ὁπόσα ἀλλότρια καὶ τὰ μὴ φίλα πολιτικῆς ἐπιστήμης ἀποκεχωρίσθαι, λείπεσθαι δὲ τὰ τίμια καὶ συγγενῆ. τούτων δ’ ἐστί που στρατηγία καὶ δικαστικὴ καὶ ὅση
<milestone unit="page" n="304"/><milestone unit="section" n="304a"/>βασιλικῇ κοινωνοῦσα ῥητορεία πείθουσα τὸ δίκαιον συνδιακυβερνᾷ τὰς ἐν ταῖς πόλεσι πράξεις· ἃ δὴ τίνι τρόπῳ ῥᾷστά τις ἀπομερίζων δείξει γυμνὸν καὶ μόνον ἐκεῖνον καθ’ αὑτὸν τὸν ζητούμενον ὑφ’ ἡμῶν;</p></sp><sp><speaker>Νεώτερος Σωκράτης</speaker><p>δῆλον ὅτι τοῦτό πῃ δρᾶν πειρατέον.</p></sp><sp><speaker>Ξένος</speaker><p>πείρας μὲν τοίνυν ἕνεκα φανερὸς ἔσται· διὰ δὲ μουσικῆς αὐτὸν ἐγχειρητέον δηλῶσαι. καί μοι λέγε.</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="304b"/></p></sp><sp><speaker>Ξένος</speaker><p>μουσικῆς ἔστι πού τις ἡμῖν μάθησις, καὶ ὅλως τῶν περὶ χειροτεχνίας ἐπιστημῶν;</p></sp><sp><speaker>Νεώτερος Σωκράτης</speaker><p>ἔστιν.</p></sp><sp><speaker>Ξένος</speaker><p>τί δέ; τὸ δ’ αὖ τούτων ἡντινοῦν εἴτε δεῖ μανθάνειν ἡμᾶς εἴτε μή, πότερα φήσομεν ἐπιστήμην αὖ καὶ ταύτην εἶναί τινα περὶ αὐτὰ ταῦτα, ἢ πῶς;</p></sp><sp><speaker>Νεώτερος Σωκράτης</speaker><p>οὕτως, εἶναι φήσομεν.</p></sp><sp><speaker>Ξένος</speaker><p>οὐκοῦν ἑτέραν ὁμολογήσομεν ἐκείνων εἶναι ταύτην;</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>πότερα δὲ αὐτῶν οὐδεμίαν ἄρχειν δεῖν ἄλλην ἄλλης,
<milestone unit="section" n="304c"/>ἢ ἐκείνας ταύτης, ἢ ταύτην δεῖν ἐπιτροπεύουσαν ἄρχειν συμπασῶν τῶν ἄλλων;</p></sp><sp><speaker>Νεώτερος Σωκράτης</speaker><p>ταύτην ἐκείνων.</p></sp><sp><speaker>Ξένος</speaker><p>&amp;lt;τὴν&amp;gt; εἰ δεῖ μανθάνειν ἢ μὴ τῆς μανθανομένης καὶ διδασκούσης ἄρα σύ γε ἀποφαίνῃ δεῖν ἡμῖν ἄρχειν;</p></sp><sp><speaker>Νεώτερος Σωκράτης</speaker><p>σφόδρα γε.</p></sp><sp><speaker>Ξένος</speaker><p>καὶ τὴν εἰ δεῖ πείθειν ἄρα ἢ μὴ τῆς δυναμένης πείθειν;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>εἶεν· τίνι τὸ πειστικὸν οὖν ἀποδώσομεν ἐπιστήμῃ
<milestone unit="section" n="304d"/>πλήθους τε καὶ ὄχλου διὰ μυθολογίας ἀλλὰ μὴ διὰ διδαχῆς;</p></sp><sp><speaker>Νεώτερος Σωκράτης</speaker><p>φανερὸν οἶμαι καὶ τοῦτο ῥητορικῇ δοτέον ὄν.</p></sp><sp><speaker>Ξένος</speaker><p>τὸ δ’ εἴτε διὰ πειθοῦς εἴτε καὶ διά τινος βίας δεῖ πράττειν πρός τινας ὁτιοῦν ἢ καὶ τὸ παράπαν &amp;lt;ἡσυχίαν&amp;gt; ἔχειν, τοῦτ’ αὖ ποίᾳ προσθήσομεν ἐπιστήμῃ;</p></sp><sp><speaker>Νεώτερος Σωκράτης</speaker><p>τῇ τῆς πειστικῆς ἀρχούσῃ καὶ λεκτικῆς.</p></sp><sp><speaker>Ξένος</speaker><p>εἴη δ’ ἂν οὐκ ἄλλη τις, ὡς οἶμαι, πλὴν ἡ τοῦ πολιτικοῦ δύναμις.</p></sp><sp><speaker>Νεώτερος Σωκράτης</speaker><p>κάλλιστ’ εἴρηκας.</p></sp><sp><speaker>Ξένος</speaker><p>καὶ τοῦτο μὲν ἔοικε ταχὺ κεχωρίσθαι πολιτικῆς τὸ
<milestone unit="section" n="304e"/>ῥητορικόν, ὡς ἕτερον εἶδος ὄν, ὑπηρετοῦν μὴν ταύτῃ.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τί δὲ περὶ τῆς τοιᾶσδ’ αὖ δυνάμεως διανοητέον;</p></sp><sp><speaker>Νεώτερος Σωκράτης</speaker><p>ποίας;</p></sp><sp><speaker>Ξένος</speaker><p>τῆς ὡς πολεμητέον ἑκάστοις οἷς ἂν προελώμεθα πολεμεῖν, εἴτε αὐτὴν ἄτεχνον εἴτε ἔντεχνον ἐροῦμεν;</p></sp><sp><speaker>Νεώτερος Σωκράτης</speaker><p>καὶ πῶς ἂν ἄτεχνον διανοηθεῖμεν, ἥν γε ἡ στρατηγικὴ καὶ πᾶσα ἡ πολεμικὴ πρᾶξις πράττει;</p></sp><sp><speaker>Ξένος</speaker><p>τὴν δὲ εἴτε πολεμητέον εἴτε διὰ φιλίας ἀπαλλακτέον οἵαν τε καὶ ἐπιστήμονα διαβουλεύσασθαι, ταύτης ἑτέραν ὑπολάβωμεν ἢ τὴν αὐτὴν ταύτῃ;</p></sp><sp><speaker>Νεώτερος Σωκράτης</speaker><p>τοῖς πρόσθεν ἀναγκαῖον ἑπομένοισιν ἑτέραν.
<milestone unit="page" n="305"/><milestone unit="section" n="305a"/></p></sp><sp><speaker>Ξένος</speaker><p>οὐκοῦν ἄρχουσαν ταύτης αὐτὴν ἀποφανούμεθα, εἴπερ τοῖς ἔμπροσθέν γε ὑποληψόμεθα ὁμοίως;</p></sp><sp><speaker>Νεώτερος Σωκράτης</speaker><p>φημί.</p></sp><sp><speaker>Ξένος</speaker><p>τίν’ οὖν ποτε καὶ ἐπιχειρήσομεν οὕτω δεινῆς καὶ μεγάλης τέχνης συμπάσης τῆς πολεμικῆς δεσπότιν ἀποφαίνεσθαι πλήν γε δὴ τὴν ὄντως οὖσαν βασιλικήν;</p></sp><sp><speaker>Νεώτερος Σωκράτης</speaker><p>οὐδεμίαν ἄλλην.</p></sp><sp><speaker>Ξένος</speaker><p>οὐκ ἄρα πολιτικὴν θήσομεν, ὑπηρετικήν γε οὖσαν, τὴν τῶν στρατηγῶν ἐπιστήμην.</p></sp><sp><speaker>Νεώτερος Σωκράτης</speaker><p>οὐκ εἰκός.
<milestone unit="section" n="305b"/></p></sp><sp><speaker>Ξένος</speaker><p>ἴθι δή, καὶ τὴν τῶν δικαστῶν τῶν ὀρθῶς δικαζόντων θεασώμεθα δύναμιν.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>ἆρ’ οὖν ἐπὶ πλέον τι δύναται τοῦ περὶ τὰ συμβόλαια πάνθ’ ὁπόσα κεῖται νόμιμα παρὰ νομοθέτου βασιλέως παραλαβοῦσα, κρίνειν εἰς ἐκεῖνα σκοποῦσα τά τε δίκαια ταχθέντ’ εἶναι καὶ ἄδικα, τὴν αὑτῆς ἰδίαν ἀρετὴν παρεχομένη τοῦ μήθ’ ὑπό τινων δώρων μήθ’ ὑπὸ φόβων μήτε οἴκτων μήθ’
<milestone unit="section" n="305c"/>ὑπό τινος ἄλλης ἔχθρας μηδὲ φιλίας ἡττηθεῖσα παρὰ τὴν τοῦ νομοθέτου τάξιν ἐθέλειν ἂν τἀλλήλων ἐγκλήματα διαιρεῖν;</p></sp><sp><speaker>Νεώτερος Σωκράτης</speaker><p>οὔκ, ἀλλὰ σχεδὸν ὅσον εἴρηκας ταύτης ἐστὶ τῆς δυνάμεως ἔργον.</p></sp><sp><speaker>Ξένος</speaker><p>καὶ τὴν τῶν δικαστῶν ἄρα ῥώμην ἀνευρίσκομεν οὐ βασιλικὴν οὖσαν ἀλλὰ νόμων φύλακα καὶ ὑπηρέτιν ἐκείνης.</p></sp><sp><speaker>Νεώτερος Σωκράτης</speaker><p>ἔοικέν γε.</p></sp><sp><speaker>Ξένος</speaker><p>τόδε δὴ κατανοητέον ἰδόντι συναπάσας τὰς ἐπιστήμας αἳ εἴρηνται, ὅτι πολιτική γε αὐτῶν οὐδεμία ἀνεφάνη.
<milestone unit="section" n="305d"/>τὴν γὰρ ὄντως οὖσαν βασιλικὴν οὐκ αὐτὴν δεῖ πράττειν ἀλλ’ ἄρχειν τῶν δυναμένων πράττειν, γιγνώσκουσαν τὴν ἀρχήν τε καὶ ὁρμὴν τῶν μεγίστων ἐν ταῖς πόλεσιν ἐγκαιρίας τε πέρι καὶ ἀκαιρίας, τὰς δ’ ἄλλας τὰ προσταχθέντα δρᾶν.</p></sp><sp><speaker>Νεώτερος Σωκράτης</speaker><p>ὀρθῶς.</p></sp><sp><speaker>Ξένος</speaker><p>διὰ ταῦτα ἄρα ἃς μὲν ἄρτι διεληλύθαμεν, οὔτ’ ἀλλήλων οὔθ’ αὑτῶν ἄρχουσαι, περὶ δέ τινα ἰδίαν αὑτῆς οὖσα ἑκάστη πρᾶξιν, κατὰ τὴν ἰδιότητα τῶν πράξεων τοὔνομα δικαίως εἴληφεν ἴδιον.
<milestone unit="section" n="305e"/></p></sp><sp><speaker>Νεώτερος Σωκράτης</speaker><p>εἴξασι γοῦν.</p></sp><sp><speaker>Ξένος</speaker><p>τὴν δὲ πασῶν τε τούτων ἄρχουσαν καὶ τῶν νόμων καὶ συμπάντων τῶν κατὰ πόλιν ἐπιμελουμένην καὶ πάντα συνυφαίνουσαν ὀρθότατα, τοῦ κοινοῦ τῇ κλήσει περιλαβόντες τὴν δύναμιν αὐτῆς, προσαγορεύοιμεν δικαιότατ’ ἄν, ὡς ἔοικε, πολιτικήν.</p></sp><sp><speaker>Νεώτερος Σωκράτης</speaker><p>παντάπασι μὲν οὖν.</p></sp><sp><speaker>Ξένος</speaker><p>οὐκοῦν δὴ καὶ κατὰ τὸ τῆς ὑφαντικῆς παράδειγμα βουλοίμεθ’ ἂν ἐπεξελθεῖν αὐτὴν νῦν, ὅτε καὶ πάντα τὰ γένη τὰ κατὰ πόλιν δῆλα ἡμῖν γέγονε;</p></sp><sp><speaker>Νεώτερος Σωκράτης</speaker><p>καὶ σφόδρα γε.
<milestone unit="page" n="306"/><milestone unit="section" n="306a"/></p></sp><sp><speaker>Ξένος</speaker><p>τὴν δὴ βασιλικὴν συμπλοκήν, ὡς ἔοικε, λεκτέον ποία τέ ἐστι καὶ τίνι τρόπῳ συμπλέκουσα ποῖον ἡμῖν ὕφασμα ἀποδίδωσιν.</p></sp><sp><speaker>Νεώτερος Σωκράτης</speaker><p>δῆλον.</p></sp><sp><speaker>Ξένος</speaker><p>ἦ χαλεπὸν ἐνδείξασθαι πρᾶγμα ἀναγκαῖον ἄρα γέγονεν, ὡς φαίνεται.</p></sp><sp><speaker>Νεώτερος Σωκράτης</speaker><p>πάντως γε μὴν ῥητέον.</p></sp><sp><speaker>Ξένος</speaker><p>τὸ γὰρ ἀρετῆς μέρος ἀρετῆς εἴδει διάφορον εἶναί τινα τρόπον τοῖς περὶ λόγους ἀμφισβητητικοῖς καὶ μάλ’ εὐεπίθετον πρὸς τὰς τῶν πολλῶν δόξας.</p></sp><sp><speaker>Νεώτερος Σωκράτης</speaker><p>οὐκ ἔμαθον.</p></sp><sp><speaker>Ξένος</speaker><p>ἀλλ’ ὧδε πάλιν. ἀνδρείαν γὰρ οἶμαί σε ἡγεῖσθαι
<milestone unit="section" n="306b"/>μέρος ἓν ἀρετῆς ἡμῖν εἶναι.</p></sp><sp><speaker>Νεώτερος Σωκράτης</speaker><p>πάνυ γε.</p></sp><sp><speaker>Ξένος</speaker><p>καὶ μὴν σωφροσύνην γε ἀνδρείας μὲν ἕτερον, ἓν δ’ οὖν καὶ τοῦτο μόριον ἧς κἀκεῖνο.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>τούτων δὴ πέρι θαυμαστόν τινα λόγον ἀποφαίνεσθαι τολμητέον.</p></sp><sp><speaker>Νεώτερος Σωκράτης</speaker><p>ποῖον;</p></sp><sp><speaker>Ξένος</speaker><p>ὡς ἐστὸν κατὰ δή τινα τρόπον εὖ μάλα πρὸς ἀλλήλας ἔχθραν καὶ στάσιν ἐναντίαν ἔχοντε ἐν πολλοῖς τῶν ὄντων.</p></sp><sp><speaker>Νεώτερος Σωκράτης</speaker><p>πῶς λέγεις;</p></sp><sp><speaker>Ξένος</speaker><p>οὐκ εἰωθότα λόγον οὐδαμῶς· πάντα γὰρ οὖν δὴ
<milestone unit="section" n="306c"/>ἀλλήλοις τά γε τῆς ἀρετῆς μόρια λέγεταί που φίλια.</p></sp><sp><speaker>Νεώτερος Σωκράτης</speaker><p>ναί.</p></sp><sp><speaker>Ξένος</speaker><p>σκοπῶμεν δὴ προσσχόντες τὸν νοῦν εὖ μάλα πότερον οὕτως ἁπλοῦν ἐστι τοῦτο, ἢ παντὸς μᾶλλον αὐτῶν ἔχει διαφορὰν τοῖς συγγενέσιν ἔς τι;</p></sp><sp><speaker>Νεώτερος Σωκράτης</speaker><p>ναί, λέγοις ἂν πῇ σκεπτέον.</p></sp><sp><speaker>Ξένος</speaker><p>ἐν τοῖς σύμπασι χρὴ ζητεῖν ὅσα καλὰ μὲν λέγομεν, εἰς δύο δὲ αὐτὰ τίθεμεν ἐναντία ἀλλήλων εἴδη.</p></sp><sp><speaker>Νεώτερος Σωκράτης</speaker><p>λέγ’ ἔτι σαφέστερον.</p></sp><sp><speaker>Ξένος</speaker><p>ὀξύτητα καὶ τάχος, εἴτε κατὰ σώματα εἴτ’ ἐν
<milestone unit="section" n="306d"/>ψυχαῖς εἴτε κατὰ φωνῆς φοράν, εἴτε αὐτῶν τούτων εἴτε ἐν εἰδώλοις ὄντων, ὁπόσα μουσικὴ μιμουμένη καὶ ἔτι γραφικὴ μιμήματα παρέχεται, τούτων τινὸς ἐπαινέτης εἴτε αὐτὸς πώποτε γέγονας εἴτε ἄλλου παρὼν ἐπαινοῦντος ᾔσθησαι;</p></sp><sp><speaker>Νεώτερος Σωκράτης</speaker><p>τί μήν;</p></sp><sp><speaker>Ξένος</speaker><p>ἦ καὶ μνήμην ἔχεις ὅντινα τρόπον αὐτὸ δρῶσιν ἐν ἑκάστοις τούτων;</p></sp><sp><speaker>Νεώτερος Σωκράτης</speaker><p>οὐδαμῶς.</p></sp><sp><speaker>Ξένος</speaker><p>ἆρ’ οὖν δυνατὸς αὐτὸ ἂν γενοίμην, ὥσπερ καὶ διανοοῦμαι, διὰ λόγων ἐνδείξασθαί σοι;
<milestone unit="section" n="306e"/></p></sp><sp><speaker>Νεώτερος Σωκράτης</speaker><p>τί δ’ οὔ;</p></sp><sp><speaker>Ξένος</speaker><p>ῥᾴδιον ἔοικας ἡγεῖσθαι τὸ τοιοῦτον· σκοπώμεθα δ’ οὖν αὐτὸ ἐν τοῖς ὑπεναντίοις γένεσι. τῶν γὰρ δὴ πράξεων ἐν πολλαῖς καὶ πολλάκις ἑκάστοτε τάχος καὶ σφοδρότητα καὶ ὀξύτητα διανοήσεώς τε καὶ σώματος, ἔτι δὲ καὶ φωνῆς, ὅταν ἀγασθῶμεν, λέγομεν αὐτὸ ἐπαινοῦντες μιᾷ χρώμενοι προσρήσει τῇ τῆς ἀνδρείας.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>ὀξὺ καὶ ἀνδρεῖον πρῶτόν πού φαμεν, καὶ ταχὺ καὶ ἀνδρικόν, καὶ σφοδρὸν ὡσαύτως· καὶ πάντως ἐπιφέροντες τοὔνομα ὃ λέγω κοινὸν πάσαις ταῖς φύσεσι ταύταις ἐπαινοῦμεν αὐτάς.</p></sp><sp><speaker>Νεώτερος Σωκράτης</speaker><p>ναί.
<milestone unit="page" n="307"/><milestone unit="section" n="307a"/></p></sp><sp><speaker>Ξένος</speaker><p>τί δέ; τὸ τῆς ἠρεμαίας αὖ γενέσεως εἶδος ἆρ’ οὐ πολλάκις ἐπῃνέκαμεν ἐν πολλαῖς τῶν πράξεων;</p></sp><sp><speaker>Νεώτερος Σωκράτης</speaker><p>καὶ σφόδρα γε.</p></sp><sp><speaker>Ξένος</speaker><p>μῶν οὖν οὐ τἀναντία λέγοντες ἢ περὶ ἐκείνων τοῦτο φθεγγόμεθα;</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>ὡς ἡσυχαῖά πού φαμεν ἑκάστοτε καὶ σωφρονικά, περί τε διάνοιαν πραττόμενα ἀγασθέντες καὶ κατὰ τὰς πράξεις αὖ βραδέα καὶ μαλακά, καὶ ἔτι περὶ φωνὰς γιγνόμενα λεῖα καὶ βαρέα, καὶ πᾶσαν ῥυθμικὴν κίνησιν καὶ ὅλην
<milestone unit="section" n="307b"/>μοῦσαν ἐν καιρῷ βραδυτῆτι προσχρωμένην, οὐ τὸ τῆς ἀνδρείας ἀλλὰ τὸ τῆς κοσμιότητος ὄνομα ἐπιφέρομεν αὐτοῖς σύμπασιν.</p></sp><sp><speaker>Νεώτερος Σωκράτης</speaker><p>ἀληθέστατα.</p></sp><sp><speaker>Ξένος</speaker><p>καὶ μὴν ὁπόταν αὖ γε ἀμφότερα γίγνηται ταῦθ’ ἡμῖν ἄκαιρα, μεταβάλλοντες ἑκάτερα αὐτῶν ψέγομεν ἐπὶ τἀναντία πάλιν ἀπονέμοντες τοῖς ὀνόμασιν.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>ὀξύτερα μὲν αὐτὰ γιγνόμενα τοῦ καιροῦ καὶ θάττω καὶ σκληρότερα φαινόμενα &lsqb;καὶ&rsqb; ὑβριστικὰ καὶ μανικὰ λέγοντες,
<milestone unit="section" n="307c"/>τὰ δὲ βαρύτερα καὶ βραδύτερα καὶ μαλακώτερα δειλὰ καὶ βλακικά· καὶ σχεδὸν ὡς τὸ πολὺ ταῦτά τε καὶ τὴν σώφρονα φύσιν καὶ τὴν ἀνδρείαν τὴν τῶν ἐναντίων, οἷον πολεμίαν διαλαχούσας στάσιν ἰδέας, οὔτ’ ἀλλήλαις μειγνυμένας ἐφευρίσκομεν ἐν ταῖς περὶ τὰ τοιαῦτα πράξεσιν, ἔτι τε τοὺς ἐν ταῖς ψυχαῖς αὐτὰς ἴσχοντας διαφερομένους ἀλλήλοις ὀψόμεθα ἐὰν μεταδιώκωμεν.</p></sp><sp><speaker>Νεώτερος Σωκράτης</speaker><p>ποῦ δὴ λέγεις;</p></sp><sp><speaker>Ξένος</speaker><p>ἐν πᾶσί τε δὴ τούτοις οἷς νῦν εἴπομεν, ὡς εἰκός
<milestone unit="section" n="307d"/>τε ἐν ἑτέροις πολλοῖς. κατὰ γὰρ οἶμαι τὴν αὑτῶν ἑκατέροις συγγένειαν τὰ μὲν ἐπαινοῦντες ὡς οἰκεῖα σφέτερα, τὰ δὲ τῶν διαφόρων ψέγοντες ὡς ἀλλότρια, πολλὴν εἰς ἔχθραν ἀλλήλοις καὶ πολλῶν πέρι καθίστανται.</p></sp><sp><speaker>Νεώτερος Σωκράτης</speaker><p>κινδυνεύουσιν.</p></sp><sp><speaker>Ξένος</speaker><p>παιδιὰ τοίνυν αὕτη γέ τις ἡ διαφορὰ τούτων ἐστὶ τῶν εἰδῶν· περὶ δὲ τὰ μέγιστα νόσος συμβαίνει πασῶν ἐχθίστη γίγνεσθαι ταῖς πόλεσιν.</p></sp><sp><speaker>Νεώτερος Σωκράτης</speaker><p>περὶ δὴ ποῖα φῄς;
<milestone unit="section" n="307e"/></p></sp><sp><speaker>Ξένος</speaker><p>περὶ ὅλην, ὥς γε εἰκός, τὴν τοῦ ζῆν παρασκευήν. οἱ μὲν γὰρ δὴ διαφερόντως ὄντες κόσμιοι τὸν ἥσυχον ἀεὶ βίον ἕτοιμοι ζῆν, αὐτοὶ καθ’ αὑτοὺς μόνοι τὰ σφέτερα αὐτῶν πράττοντες, οἴκοι τε αὖ πρὸς ἅπαντας οὕτως ὁμιλοῦντες, καὶ πρὸς τὰς ἔξωθεν πόλεις ὡσαύτως ἕτοιμοι πάντα ὄντες τρόπον τινὰ ἄγειν εἰρήνην· καὶ διὰ τὸν ἔρωτα δὴ τοῦτον ἀκαιρότερον ὄντα ἢ χρή, ὅταν ἃ βούλονται πράττωσιν, ἔλαθον αὐτοί τε ἀπολέμως ἴσχοντες καὶ τοὺς νέους ὡσαύτως διατιθέντες, ὄντες τε ἀεὶ τῶν ἐπιτιθεμένων, ἐξ ὧν οὐκ ἐν πολλοῖς ἔτεσιν αὐτοὶ καὶ παῖδες καὶ σύμπασα ἡ
<milestone unit="page" n="308"/><milestone unit="section" n="308a"/>πόλις ἀντ’ ἐλευθέρων πολλάκις ἔλαθον αὑτοὺς γενόμενοι δοῦλοι.</p></sp><sp><speaker>Νεώτερος Σωκράτης</speaker><p>χαλεπὸν εἶπες καὶ δεινὸν πάθος.</p></sp><sp><speaker>Ξένος</speaker><p>τί δ’ οἱ πρὸς τὴν ἀνδρείαν μᾶλλον ῥέποντες; ἆρ’ οὐκ ἐπὶ πόλεμον ἀεί τινα τὰς αὑτῶν συντείνοντες πόλεις διὰ τὴν τοῦ τοιούτου βίου σφοδροτέραν τοῦ δέοντος ἐπιθυμίαν εἰς ἔχθραν πολλοῖς καὶ δυνατοῖς καταστάντες ἢ πάμπαν διώλεσαν ἢ δούλας αὖ καὶ ὑποχειρίους τοῖς ἐχθροῖς ὑπέθεσαν τὰς αὑτῶν πατρίδας;
<milestone unit="section" n="308b"/></p></sp><sp><speaker>Νεώτερος Σωκράτης</speaker><p>ἔστι καὶ ταῦτα.</p></sp><sp><speaker>Ξένος</speaker><p>πῶς οὖν μὴ φῶμεν ἐν τούτοις ἀμφότερα ταῦτα τὰ γένη πολλὴν πρὸς ἄλληλα ἀεὶ καὶ τὴν μεγίστην ἴσχειν ἔχθραν καὶ στάσιν;</p></sp><sp><speaker>Νεώτερος Σωκράτης</speaker><p>οὐδαμῶς ὡς οὐ φήσομεν.</p></sp><sp><speaker>Ξένος</speaker><p>οὐκοῦν ὅπερ ἐπεσκοποῦμεν κατ’ ἀρχὰς ἀνηυρήκαμεν, ὅτι μόρια ἀρετῆς οὐ σμικρὰ ἀλλήλοις διαφέρεσθον φύσει καὶ δὴ καὶ τοὺς ἴσχοντας δρᾶτον τὸ αὐτὸ τοῦτο;</p></sp><sp><speaker>Νεώτερος Σωκράτης</speaker><p>κινδυνεύετον.</p></sp><sp><speaker>Ξένος</speaker><p>τόδε τοίνυν αὖ λάβωμεν.</p></sp><sp><speaker>Νεώτερος Σωκράτης</speaker><p>τὸ ποῖον;
<milestone unit="section" n="308c"/></p></sp><sp><speaker>Ξένος</speaker><p>εἴ τίς που τῶν συνθετικῶν ἐπιστημῶν πρᾶγμα ὁτιοῦν τῶν αὑτῆς ἔργων, κἂν εἰ τὸ φαυλότατον, ἑκοῦσα ἐκ μοχθηρῶν καὶ χρηστῶν τινων συνίστησιν, ἢ πᾶσα ἐπιστήμη πανταχοῦ τὰ μὲν μοχθηρὰ εἰς δύναμιν ἀποβάλλει, τὰ δὲ ἐπιτήδεια καὶ &lsqb;τὰ&rsqb; χρηστὰ ἔλαβεν, ἐκ τούτων δὲ καὶ ὁμοίων καὶ ἀνομοίων ὄντων, πάντα εἰς ἓν αὐτὰ συνάγουσα, μίαν τινὰ δύναμιν καὶ ἰδέαν δημιουργεῖ.</p></sp><sp><speaker>Νεώτερος Σωκράτης</speaker><p>τί μήν;
<milestone unit="section" n="308d"/></p></sp><sp><speaker>Ξένος</speaker><p>οὐδ’ ἄρα ἡ κατὰ φύσιν ἀληθῶς οὖσα ἡμῖν πολιτικὴ μή ποτε ἐκ χρηστῶν καὶ κακῶν ἀνθρώπων ἑκοῦσα εἶναι συστήσηται πόλιν τινά, ἀλλ’ εὔδηλον ὅτι παιδιᾷ πρῶτον βασανιεῖ, μετὰ δὲ τὴν βάσανον αὖ τοῖς δυναμένοις παιδεύειν καὶ ὑπηρετεῖν πρὸς τοῦτ’ αὐτὸ παραδώσει, προστάττουσα καὶ ἐπιστατοῦσα αὐτή, καθάπερ ὑφαντικὴ τοῖς τε ξαίνουσι καὶ τοῖς τἆλλα προπαρασκευάζουσιν ὅσα πρὸς τὴν πλέξιν αὐτῆς συμπαρακολουθοῦσα προστάττει καὶ ἐπιστατεῖ, τοιαῦτα
<milestone unit="section" n="308e"/>ἑκάστοις ἐνδεικνῦσα τὰ ἔργα ἀποτελεῖν οἷα ἂν ἐπιτήδεια ἡγῆται πρὸς τὴν αὑτῆς εἶναι συμπλοκήν.</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>ταὐτὸν δή μοι τοῦθ’ ἡ βασιλικὴ φαίνεται πᾶσι τοῖς κατὰ νόμον παιδευταῖς καὶ τροφεῦσιν, τὴν τῆς ἐπιστατικῆς αὐτὴ δύναμιν ἔχουσα, οὐκ ἐπιτρέψειν ἀσκεῖν ὅτι μή τις πρὸς τὴν αὑτῆς σύγκρασιν ἀπεργαζόμενος ἦθός τι πρέπον ἀποτελεῖ, ταῦτα δὲ μόνα παρακελεύεσθαι παιδεύειν· καὶ τοὺς μὲν μὴ δυναμένους κοινωνεῖν ἤθους ἀνδρείου καὶ σώφρονος ὅσα τε ἄλλα ἐστὶ τείνοντα πρὸς ἀρετήν, ἀλλ’ εἰς
<milestone unit="page" n="309"/><milestone unit="section" n="309a"/>ἀθεότητα καὶ ὕβριν καὶ ἀδικίαν ὑπὸ κακῆς βίᾳ φύσεως ἀπωθουμένους, θανάτοις τε ἐκβάλλει καὶ φυγαῖς καὶ ταῖς μεγίσταις κολάζουσα ἀτιμίαις.</p></sp><sp><speaker>Νεώτερος Σωκράτης</speaker><p>λέγεται γοῦν πως οὕτως.</p></sp><sp><speaker>Ξένος</speaker><p>τοὺς δὲ ἐν ἀμαθίᾳ τε αὖ καὶ ταπεινότητι πολλῇ κυλινδουμένους εἰς τὸ δουλικὸν ὑποζεύγνυσι γένος.</p></sp><sp><speaker>Νεώτερος Σωκράτης</speaker><p>ὀρθότατα.</p></sp><sp><speaker>Ξένος</speaker><p>τοὺς λοιποὺς τοίνυν, ὅσων αἱ φύσεις ἐπὶ τὸ γενναῖον
<milestone unit="section" n="309b"/>ἱκαναὶ παιδείας τυγχάνουσαι καθίστασθαι καὶ δέξασθαι μετὰ τέχνης σύμμειξιν πρὸς ἀλλήλας, τούτων τὰς μὲν ἐπὶ τὴν ἀνδρείαν μᾶλλον συντεινούσας, οἷον στημονοφυὲς νομίσας’ αὐτῶν εἶναι τὸ στερεὸν ἦθος, τὰς δὲ ἐπὶ τὸ κόσμιον πίονί τε καὶ μαλακῷ καὶ κατὰ τὴν εἰκόνα κροκώδει διανήματι προσχρωμένας, ἐναντία δὲ τεινούσας ἀλλήλαις, πειρᾶται τοιόνδε τινὰ τρόπον συνδεῖν καὶ συμπλέκειν.</p></sp><sp><speaker>Νεώτερος Σωκράτης</speaker><p>ποῖον δή;
<milestone unit="section" n="309c"/></p></sp><sp><speaker>Ξένος</speaker><p>πρῶτον μὲν κατὰ τὸ συγγενὲς τὸ ἀειγενὲς ὂν τῆς ψυχῆς αὐτῶν μέρος θείῳ συναρμοσαμένη δεσμῷ, μετὰ δὲ τὸ θεῖον τὸ ζῳογενὲς αὐτῶν αὖθις ἀνθρωπίνοις.</p></sp><sp><speaker>Νεώτερος Σωκράτης</speaker><p>πῶς τοῦτ’ εἶπες αὖ;</p></sp><sp><speaker>Ξένος</speaker><p>τὴν τῶν καλῶν καὶ δικαίων πέρι καὶ ἀγαθῶν καὶ τῶν τούτοις ἐναντίων ὄντως οὖσαν ἀληθῆ δόξαν μετὰ βεβαιώσεως, ὁπόταν ἐν &lsqb;ταῖς&rsqb; ψυχαῖς ἐγγίγνηται, θείαν φημὶ ἐν δαιμονίῳ γίγνεσθαι γένει.</p></sp><sp><speaker>Νεώτερος Σωκράτης</speaker><p>πρέπει γοῦν οὕτω.
<milestone unit="section" n="309d"/></p></sp><sp><speaker>Ξένος</speaker><p>τὸν δὴ πολιτικὸν καὶ τὸν ἀγαθὸν νομοθέτην ἆρ’ ἴσμεν ὅτι προσήκει μόνον δυνατὸν εἶναι τῇ τῆς βασιλικῆς μούσῃ τοῦτο αὐτὸ ἐμποιεῖν τοῖς ὀρθῶς μεταλαβοῦσι παιδείας, οὓς ἐλέγομεν νυνδή;</p></sp><sp><speaker>Νεώτερος Σωκράτης</speaker><p>τὸ γοῦν εἰκός.</p></sp><sp><speaker>Ξένος</speaker><p>ὃς δ’ ἂν δρᾶν γε, ὦ Σώκρατες, ἀδυνατῇ τὸ τοιοῦτον, μηδέποτε τοῖς νῦν ζητουμένοις ὀνόμασιν αὐτὸν προσαγορεύωμεν.</p></sp><sp><speaker>Νεώτερος Σωκράτης</speaker><p>ὀρθότατα.</p></sp><sp><speaker>Ξένος</speaker><p>τί οὖν; ἀνδρεία ψυχὴ λαμβανομένη τῆς τοιαύτης
<milestone unit="section" n="309e"/>ἀληθείας ἆρ’ οὐχ ἡμεροῦται καὶ τῶν δικαίων μάλιστα οὕτω κοινωνεῖν ἂν ἐθελήσειεν, μὴ μεταλαβοῦσα δὲ ἀποκλινεῖ μᾶλλον πρὸς θηριώδη τινὰ φύσιν;</p></sp><sp><speaker>Νεώτερος Σωκράτης</speaker><p>πῶς δ’ οὔ;</p></sp><sp><speaker>Ξένος</speaker><p>τί δὲ τὸ τῆς κοσμίας φύσεως; ἆρ’ οὐ τούτων μὲν μεταλαβὸν τῶν δοξῶν ὄντως σῶφρον καὶ φρόνιμον, ὥς γε ἐν πολιτείᾳ, γίγνεται, μὴ κοινωνῆσαν δὲ ὧν λέγομεν ἐπονείδιστόν τινα εὐηθείας δικαιότατα λαμβάνει φήμην;</p></sp><sp><speaker>Νεώτερος Σωκράτης</speaker><p>πάνυ μὲν οὖν.</p></sp><sp><speaker>Ξένος</speaker><p>οὐκοῦν συμπλοκὴν καὶ δεσμὸν τοῦτον τοῖς μὲν κακοῖς πρὸς σφᾶς αὐτοὺς καὶ τοῖς ἀγαθοῖς πρὸς τοὺς κακοὺς μηδέποτε μόνιμον φῶμεν γίγνεσθαι, μηδέ τινα ἐπιστήμην αὐτῷ σπουδῇ πρὸς τοὺς τοιούτους ἂν χρῆσθαί ποτε;</p></sp><sp><speaker>Νεώτερος Σωκράτης</speaker><p>πῶς γάρ;
<milestone unit="page" n="310"/><milestone unit="section" n="310a"/></p></sp><sp><speaker>Ξένος</speaker><p>τοῖς δ’ εὐγενέσι γενομένοις τε ἐξ ἀρχῆς ἤθεσι θρεφθεῖσί τε κατὰ φύσιν μόνοις διὰ νόμων ἐμφύεσθαι, καὶ ἐπὶ τούτοις δὴ τοῦτ’ εἶναι τέχνῃ φάρμακον, καὶ καθάπερ εἴπομεν τοῦτον θειότερον εἶναι τὸν σύνδεσμον ἀρετῆς μερῶν φύσεως ἀνομοίων καὶ ἐπὶ τὰ ἐναντία φερομένων.</p></sp><sp><speaker>Νεώτερος Σωκράτης</speaker><p>ἀληθέστατα.</p></sp><sp><speaker>Ξένος</speaker><p>τοὺς μὴν λοιπούς, ὄντας ἀνθρωπίνους δεσμούς, ὑπάρχοντος τούτου τοῦ θείου σχεδὸν οὐδὲν χαλεπὸν οὔτε ἐννοεῖν οὔτε ἐννοήσαντα ἀποτελεῖν.
<milestone unit="section" n="310b"/></p></sp><sp><speaker>Νεώτερος Σωκράτης</speaker><p>πῶς δή, καὶ τίνας;</p></sp><sp><speaker>Ξένος</speaker><p>τοὺς τῶν ἐπιγαμιῶν καὶ παίδων κοινωνήσεων καὶ τῶν περὶ τὰς ἰδίας ἐκδόσεις καὶ γάμους. οἱ γὰρ πολλοὶ τὰ περὶ ταῦτα οὐκ ὀρθῶς συνδοῦνται πρὸς τὴν τῶν παίδων γέννησιν.</p></sp><sp><speaker>Νεώτερος Σωκράτης</speaker><p>τί δή;</p></sp><sp><speaker>Ξένος</speaker><p>τὰ μὲν πλούτου καὶ δυνάμεων ἐν τοῖς τοιούτοις διώγματα τί καί τις ἂν ὡς ἄξια λόγου σπουδάζοι μεμφόμενος;</p></sp><sp><speaker>Νεώτερος Σωκράτης</speaker><p>οὐδέν.</p></sp><sp><speaker>Ξένος</speaker><p>μᾶλλον δέ γε δίκαιον τῶν περὶ τὰ γένη ποιουμένων
<milestone unit="section" n="310c"/>ἐπιμέλειαν τούτων πέρι λέγειν, εἴ τι μὴ κατὰ τρόπον πράττουσιν.</p></sp><sp><speaker>Νεώτερος Σωκράτης</speaker><p>εἰκὸς γὰρ οὖν.</p></sp><sp><speaker>Ξένος</speaker><p>πράττουσι μὲν δὴ οὐδ’ ἐξ ἑνὸς ὀρθοῦ λόγου, τὴν ἐν τῷ παραχρῆμα διώκοντες ῥᾳστώνην καὶ τῷ τοὺς μὲν προσομοίους αὐτοῖς ἀσπάζεσθαι, τοὺς δ’ ἀνομοίους μὴ στέργειν, πλεῖστον τῇ δυσχερείᾳ μέρος ἀπονέμοντες.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>οἱ μέν που κόσμιοι τὸ σφέτερον αὐτῶν ἦθος ζητοῦσι, καὶ κατὰ δύναμιν γαμοῦσί τε παρὰ τούτων καὶ τὰς
<milestone unit="section" n="310d"/>ἐκδιδομένας παρ’ αὑτῶν εἰς τούτους ἐκπέμπουσι πάλιν· ὡς δ’ αὕτως τὸ περὶ τὴν ἀνδρείαν γένος δρᾷ, τὴν αὑτοῦ μεταδιῶκον φύσιν, δέον ποιεῖν ἀμφότερα τὰ γένη τούτων τοὐναντίον ἅπαν.</p></sp><sp><speaker>Νεώτερος Σωκράτης</speaker><p>πῶς, καὶ διὰ τί;</p></sp><sp><speaker>Ξένος</speaker><p>διότι πέφυκεν ἀνδρεία τε ἐν πολλαῖς γενέσεσιν ἄμεικτος γεννωμένη σώφρονι φύσει κατὰ μὲν ἀρχὰς ἀκμάζειν ῥώμῃ, τελευτῶσα δὲ ἐξανθεῖν παντάπασι μανίαις.</p></sp><sp><speaker>Νεώτερος Σωκράτης</speaker><p>εἰκός.</p></sp><sp><speaker>Ξένος</speaker><p>ἡ δὲ αἰδοῦς γε αὖ λίαν πλήρης ψυχὴ καὶ ἀκέραστος
<milestone unit="section" n="310e"/>τόλμης ἀνδρείας, ἐπὶ δὲ γενεὰς πολλὰς οὕτω γεννηθεῖσα, νωθεστέρα φύεσθαι τοῦ καιροῦ καὶ ἀποτελευτῶσα δὴ παντάπασιν ἀναπηροῦσθαι.</p></sp><sp><speaker>Νεώτερος Σωκράτης</speaker><p>καὶ τοῦτ’ εἰκὸς οὕτω συμβαίνειν.</p></sp><sp><speaker>Ξένος</speaker><p>τούτους δὴ τοὺς δεσμοὺς ἔλεγον ὅτι χαλεπὸν οὐδὲν συνδεῖν ὑπάρξαντος τοῦ περὶ τὰ καλὰ κἀγαθὰ μίαν ἔχειν ἀμφότερα τὰ γένη δόξαν. τοῦτο γὰρ ἓν καὶ ὅλον ἐστὶ βασιλικῆς συνυφάνσεως ἔργον, μηδέποτε ἐᾶν ἀφίστασθαι σώφρονα ἀπὸ τῶν ἀνδρείων ἤθη, συγκερκίζοντα δὲ ὁμοδοξίαις καὶ τιμαῖς καὶ ἀτιμίαις καὶ δόξαις καὶ ὁμηρειῶν ἐκδόσεσιν εἰς ἀλλήλους, λεῖον καὶ τὸ λεγόμενον εὐήτριον
<milestone unit="page" n="311"/><milestone unit="section" n="311a"/>ὕφασμα συνάγοντα ἐξ αὐτῶν, τὰς ἐν ταῖς πόλεσιν ἀρχὰς ἀεὶ κοινῇ τούτοις ἐπιτρέπειν.</p></sp><sp><speaker>Νεώτερος Σωκράτης</speaker><p>πῶς;</p></sp><sp><speaker>Ξένος</speaker><p>οὗ μὲν ἂν ἑνὸς ἄρχοντος χρεία συμβαίνῃ, τὸν ταῦτα ἀμφότερα ἔχοντα αἱρούμενον ἐπιστάτην· οὗ δ’ ἂν πλειόνων, τούτων μέρος ἑκατέρων συμμειγνύντα. τὰ μὲν γὰρ σωφρόνων ἀρχόντων ἤθη σφόδρα μὲν εὐλαβῆ καὶ δίκαια καὶ σωτήρια, δριμύτητος δὲ καί τινος ἰταμότητος ὀξείας καὶ πρακτικῆς ἐνδεῖται.</p></sp><sp><speaker>Νεώτερος Σωκράτης</speaker><p>δοκεῖ γοῦν δὴ καὶ τάδε.
<milestone unit="section" n="311b"/></p></sp><sp><speaker>Ξένος</speaker><p>τὰ δ’ ἀνδρεῖά γε αὖ πρὸς μὲν τὸ δίκαιον καὶ εὐλαβὲς ἐκείνων ἐπιδεέστερα, τὸ δὲ ἐν ταῖς πράξεσι ἰταμὸν διαφερόντως ἴσχει. πάντα δὲ καλῶς γίγνεσθαι τὰ περὶ τὰς πόλεις ἰδίᾳ καὶ δημοσίᾳ τούτοιν μὴ παραγενομένοιν ἀμφοῖν ἀδύνατον.</p></sp><sp><speaker>Νεώτερος Σωκράτης</speaker><p>πῶς γὰρ οὔ;</p></sp><sp><speaker>Ξένος</speaker><p>τοῦτο δὴ τέλος ὑφάσματος εὐθυπλοκίᾳ συμπλακὲν γίγνεσθαι φῶμεν πολιτικῆς πράξεως τὸ τῶν ἀνδρείων καὶ σωφρόνων ἀνθρώπων ἦθος, ὁπόταν ὁμονοίᾳ καὶ φιλίᾳ κοινὸν
<milestone unit="section" n="311c"/>συναγαγοῦσα αὐτῶν τὸν βίον ἡ βασιλικὴ τέχνη, πάντων μεγαλοπρεπέστατον ὑφασμάτων καὶ ἄριστον ἀποτελέσασα &lsqb;ὥστ’ εἶναι κοινόν&rsqb; τούς τ’ ἄλλους ἐν ταῖς πόλεσι πάντας δούλους καὶ ἐλευθέρους ἀμπίσχουσα, συνέχῃ τούτῳ τῷ πλέγματι, καὶ καθ’ ὅσον εὐδαίμονι προσήκει γίγνεσθαι πόλει τούτου μηδαμῇ μηδὲν ἐλλείπουσα ἄρχῃ τε καὶ ἐπιστατῇ.</p></sp><sp><speaker>Νεώτερος Σωκράτης</speaker><p>κάλλιστα αὖ τὸν βασιλικὸν ἀπετέλεσας ἄνδρα ἡμῖν, ὦ ξένε, καὶ τὸν πολιτικόν.</p></sp></body></text></group></text></TEI.2>
