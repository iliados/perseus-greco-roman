<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>

<teiHeader type="text" status="new">

<fileDesc>

<titleStmt>
<title>The Taking of Ilios</title>
<author>Tryphiodorus</author>
&responsibility;
&fund.Google;
</titleStmt>

<extent/>

&Perseus.publish;

<notesStmt><note anchored="yes"/></notesStmt>
<sourceDesc>
<biblStruct>
	<monogr>
		<author>Tryphiodorus</author>
	    <editor>A. W. Mair</editor>
	    <title>Oppian, Colluthus, Tryphiodorus with an English Translation by A.W. Mair</title>	
	    <imprint><publisher>London, William Heinemann, Ltd.; New York: G.P. Putnam's Sons</publisher>
	        <date>1928</date>
	    </imprint>
	</monogr>
</biblStruct>
</sourceDesc>


</fileDesc>

<encodingDesc>

	<refsDecl doctype="TEI.2">
		<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
    <p>Tηε τψπε͂&amp;quot;δισπλαψNυμ&amp;quot; αττριβυτε ον τηε λβ ταγς ις υσεδ το ινδιξατε τηατ λινε νυμβερς ον τηε λινε βρεακς αρε ιντενδεδ φορ δισπλαψ</p>
</encodingDesc>

<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>
    <revisionDesc>
        <change>
            <date/><respStmt><name/><resp/></respStmt><item>
            </item>
        </change>
    </revisionDesc>

</teiHeader>
<text><body><div1 type="book" n="1">
<pb id="p.580"/>
<p><lb type="displayNum" n="1"/>τέρμα πολυκμήτοιο μεταχρόνιον πολέμοιο
<lb type="displayNum" n="2"/>καὶ λόχον, Ἀργείης ἱππήλατον ἔργον Ἀθήνης,
<lb type="displayNum" n="3"/>αὐτίκα μοι σπεύδοντι πολὺν διὰ μῦθον ἀνεῖσα
<lb type="displayNum" n="4"/>ἔννεπε, Καλλιόπεια, καὶ ἀρχαίην ἔριν ἀνδρῶν
<lb type="displayNum" n="5"/>κεκριμένου πολέμοιο ταχείῃ λῦσον ἀοιδῇ. 
<lb type="displayNum" n="6"/>ἤδη μὲν δεκάτοιο κυλινδομένου λυκάβαντος
<lb type="displayNum" n="7"/>γηραλέη τετάνυστο φόνων ἀκόρητος Ἐνυὼ
<lb type="displayNum" n="8"/>Τρωσί τε καὶ Δαναοῖσιν· ἐναιρομένων δ’ ἄρα φωτῶν
<lb type="displayNum" n="9"/>δούρατα κεκμήκει, ξιφέων δ’ ἔθνῃσκον ἀπειλαί,
<lb type="displayNum" n="10"/>σβέννυτο θωρήκων ἐνοπή, μινύθεσκε δ’ ἑλικτὴ 
<lb type="displayNum" n="11"/>ἁρμονίη ῥηχθεῖσα φερεσσακέων τελαμώνων,
<lb type="displayNum" n="12"/>ἀσπίδες οὐκ ἀνέχοντο μένειν ἔτι δοῦπον ἀκόντων,
<lb type="displayNum" n="13"/>λύετο καμπύλα τόξα, κατέρρεον ὠκέες ἰοί.
<lb type="displayNum" n="14"/>ἵπποι δ’ οἱ μὲν ἄνευθεν ἀεργηλῆς ἐπὶ φάτνης
<lb type="displayNum" n="15"/>οἰκτρὰ κάτω μύοντες ὁμόζυγας ἔστενον ἵππους, 
<lb type="displayNum" n="16"/>οἱ δ’ αὐτοὺς ποθέοντες ὀλωλότας ἡνιοχῆας.
<lb type="displayNum" n="17"/>κεῖτο δὲ Πηλείδης μὲν ἔχων ἅμα νεκρὸν ἑταῖρον,
<lb type="displayNum" n="18"/>Ἀντιλόχῳ δ’ ἐπὶ παιδὶ γέρων ὠδύρετο Νέστωρ,
<lb type="displayNum" n="19"/>Αἴας δ’ αὐτοφόνῳ βριαρὸν δέμας ἕλκεϊ λύσας
<lb type="displayNum" n="20"/>φάσγανον ἐχθρὸν ἔλουσε μεμηνότος αἵματος ὄμβρῳ. 
<pb id="p.582"/>
<lb type="displayNum" n="21"/>Τρωσὶ δὲ λωβητῆρσιν ἐφ’ Ἕκτορος ἑλκυθμοῖσι
<lb type="displayNum" n="22"/>μυρομένοις οὐ μοῦνον ἔην ἐπιδήμιον ἄλγος,
<lb type="displayNum" n="23"/>ἀλλὰ καὶ ἀλλοθρόοις ἐπὶ πένθεσι κωκύοντες
<lb type="displayNum" n="24"/>δάκρυσιν ἠμείβοντο πολυγλώσσων ἐπικούρων.
<lb type="displayNum" n="25"/>κλαῖον μὲν Λύκιοι Σαρπηδόνα, τόν ποτε μήτηρ 
<lb type="displayNum" n="26"/>ἐς Τροίην μὲν ἔπεμψεν ἀγαλλομένη Διὸς εὐνῇ,
<lb type="displayNum" n="27"/>δουρὶ δὲ Πατρόκλοιο Μενοιτιάδαο πεσόντα
<lb type="displayNum" n="28"/>αἵματι δακρύσας ἐχύθη πατρώιος ἀήρ.
<lb type="displayNum" n="29"/>καὶ δολίην ὑπὸ νύκτα κακῷ πεπεδημένον ὕπνῳ
<lb type="displayNum" n="30"/>rῆσον μὲν Θρήικες ἐκώκυον· ἡ δ’ ἐπὶ πότμῳ 
<lb type="displayNum" n="31"/>Μέμνονος οὐρανίην νεφέλην ἀνεδήσατο μήτηρ
<lb type="displayNum" n="32"/>φέγγος ὑποκλέψασα κατηφέος ἤματος Ἠώς.
<lb type="displayNum" n="33"/>αἱ δ’ ἀπὸ Θερμώδοντος ἀρηιφίλοιο γυναῖκες
<lb type="displayNum" n="34"/>κοπτόμεναι περίκυκλον ἀθηλέος ὄμφακα μαζοῦ
<lb type="displayNum" n="35"/>παρθένον ὠδύροντο δαΐφρονα Πενθεσίλειαν, 
<lb type="displayNum" n="36"/>ἥτε πολυξείνοιο χορὸν πολέμοιο μολοῦσα
<lb type="displayNum" n="37"/>θηλείης ὑπὸ χειρὸς ἀπεσκέδασεν νέφος ἀνδρῶν
<lb type="displayNum" n="38"/>νῆας ἐς ἀγχιάλους· μελίῃ δέ ἑ μοῦνος ὑποστὰς
<lb type="displayNum" n="39"/>καὶ κτάνε καὶ σύλησε καὶ ἐκτερέιξεν Ἀχιλλεύς.
<lb type="displayNum" n="40"/>εἱστήκει δ’ ἔτι πᾶσα θεοδμήτων ὑπὸ πύργων 
<lb type="displayNum" n="41"/>Ἴλιος ἀκλινέεσσιν ἐπεμβεβαυῖα θεμέθλοις,
<lb type="displayNum" n="42"/>ἀμβολίῃ δ’ ἤσχαλλε δυσαχθέι λαὸς Ἀχαιῶν.
<pb id="p.584"/>
<lb type="displayNum" n="43"/>καί νύ κεν ὑστατίοισιν ἐποκνήσασα πόνοισιν
<lb type="displayNum" n="44"/>ἀκάματός περ ἐοῦσα μάτην ἵδρωσεν Ἀθήνη,
<lb type="displayNum" n="45"/>εἰ μὴ Δηιφόβοιο γαμοκλόπον ὕβριν ἐάσας 
<lb type="displayNum" n="46"/>Ἰλιόθεν Δαναοῖσιν ἐπὶ ξένος ἤλυθε μάντις,
<lb type="displayNum" n="47"/>οἷα δέ που μογέοντι χαριζόμενος Μενελάῳ
<lb type="displayNum" n="48"/>ὀψιτέλεστον ὄλεθρον ἑῇ μαντεύσατο πάτρῃ.
<lb type="displayNum" n="49"/>οἱ δὲ βαρυζήλοιο θεοπροπίῃς Ἑλένοιο
<lb type="displayNum" n="50"/>αὐτίκα μηκεδανοῖο μόθου τέλος ἠρτύναντο. 
<lb type="displayNum" n="51"/>καὶ Σκῦρον μὲν ἔβαινε λιπὼν εὐπάρθενον ἄστυ
<lb type="displayNum" n="52"/>υἱὸς Ἀχιλλῆος καὶ ἐπαινῆς Δηιδαμείης·
<lb type="displayNum" n="53"/>μήπω δ’ εὐφυέεσσιν ἰουλίζων κροτάφοισιν
<lb type="displayNum" n="54"/>ἀλκὴν πατρὸς ἔφαινε νέος περ ἐὼν πολεμιστής.
<lb type="displayNum" n="55"/>ἦλθε δὲ καὶ Δαναοῖσιν ἑὸν βρέτας ἁγνὸν ἄγουσα 
<lb type="displayNum" n="56"/>ληιστὴ μὲν ἐοῦσα, φίλοις δ’ ἐπίκουρος Ἀθήνη.
<lb type="displayNum" n="57"/>ἤδη καὶ βουλῇσι θεῆς ὑποεργὸς Ἐπειὸς
<lb type="displayNum" n="58"/>Τροίης ἐχθρὸν ἄγαλμα πελώριον ἵππον ἐποίει.
<lb type="displayNum" n="59"/>καὶ δὴ τέμνετο δοῦρα καὶ ἐς πεδίον κατέβαινεν
<lb type="displayNum" n="60"/>Ἴδης ἐξ αὐτῆς, ὁπόθεν καὶ πρόσθε Φέρεκλος 
<lb type="displayNum" n="61"/>νῆας Ἀλεξάνδρῳ τεκτήνατο, πήματος ἀρχήν.
<lb type="displayNum" n="62"/>ποίει δ’ εὐρυτάτῃς μὲν ἐπὶ πλευρῇς ἀραρυῖαν
<lb type="displayNum" n="63"/>γαστέρα κοιλήνας, ὁπόσον νεὸς ἀμφιελίσσης
<lb type="displayNum" n="64"/>ὀρθὸν ἐπὶ στάθμην μέγεθος τορνώσατο τέκτων.
<pb id="p.586"/>
<lb type="displayNum" n="65"/>αὐχένα δὲ γλαφυροῖσιν ἐπὶ στήθεσσιν ἔπηξε 
<lb type="displayNum" n="66"/>ξανθῷ πορφυρόπεζαν ἐπιρρήνας τρίχα χρυσῷ·
<lb type="displayNum" n="67"/>ἡ δ’ ἐπικυμαίνουσα μετήορος αὐχένι κυρτῷ
<lb type="displayNum" n="68"/>ἐκ κορυφῆς λοφόεντι κατεσφρηγίζετο δεσμῷ.
<lb type="displayNum" n="69"/>ὀφθαλμοὺς δ’ ἐνέθηκε λιθώπεας ἐν δυσὶ κύκλοις
<lb type="displayNum" n="70"/>γλαυκῆς βηρύλλοιο καὶ αἱμαλέης ἀμεθύσσου· 
<lb type="displayNum" n="71"/>τῶν δ’ ἐπιμισγομένων διδύμης ἀμαρύγματι χροιῆς
<lb type="displayNum" n="72"/>γλαυκῶν φοινίσσοντο λίθων ἑλίκεσσιν ὀπωπαί.
<lb type="displayNum" n="73"/>ἀργυφέους δ’ ἐχάραξεν ἐπὶ γναθμοῖσιν ὀδόντας
<lb type="displayNum" n="74"/>ἄκρα δακεῖν σπεύδοντας ἐυστρέπτοιο χαλινοῦ·
<lb type="displayNum" n="75"/>καὶ στόματος μεγάλοιο λαθὼν ἀνέῳξε κελεύθους 
<lb type="displayNum" n="76"/>ἀνδράσι κευθομένοισι παλίρροον ἆσθμα φυλάσσων,
<lb type="displayNum" n="77"/>καὶ διὰ μυκτήρων φυσίζοος ἔρρεεν ἀήρ.
<lb type="displayNum" n="78"/>οὔατα δ’ ἀκροτάτοισιν ἐπὶ κροτάφοισιν ἄρηρεν
<lb type="displayNum" n="79"/>ὀρθὰ μάλ’, αἰὲν ἑτοῖμα μένειν σάλπιγγος ἀκουήν.
<lb type="displayNum" n="80"/>νῶτα δ’ ὁμοῦ λαγόνεσσι συνήρμοσε καὶ ῥάχιν ὑγρήν, 
<lb type="displayNum" n="81"/>ἰσχία δὲ γλουτοῖσιν ὀλισθηροῖσι συνῆψε.
<lb type="displayNum" n="82"/>σύρετο δὲ πρυμνοῖσιν ἐπ’ ἴχνεσιν ἔκλυτος οὐρὴ
<lb type="displayNum" n="83"/>ἄμπελος ὣς γναμπτοῖσι καθελκομένη θυσάνοισιν.
<lb type="displayNum" n="84"/>οἱ δὲ πόδες βαλίοισιν ἐπερχόμενοι γονάτεσσιν
<lb type="displayNum" n="85"/>εὔπτερον ὥσπερ ἔμελλον ἐπὶ δρόμον ὁπλίζεσθαι, 
<lb type="displayNum" n="86"/>οὕτως ἠπείγοντο· μένειν δ’ ἐκέλευεν ἀνάγκη.
<lb type="displayNum" n="87"/>οὐ μὲν ὑπὸ κνήμῃσιν ἀχαλκέες ἔξεχον ὁπλαί,
<lb type="displayNum" n="88"/>μαρμαρέης δ’ ἑλίκεσσι κατεσφήκωντο χελώνης
<lb type="displayNum" n="89"/>ἁπτόμεναι πεδίοιο μόγις κρατερώνυχι χαλκῷ.
<lb type="displayNum" n="90"/>κληιστὴν δ’ ἐνέθηκε θύρην καὶ κλίμακα τυκτήν, 
<lb type="displayNum" n="91"/>ἡ μὲν ὅπως ἀίδηλος ἐπὶ πλευρῇς ἀραρυῖα
<lb type="displayNum" n="92"/>ἔνθα καὶ ἔνθα φέρῃσι λόχον κλυτόπωλον Ἀχαιῶν,
<lb type="displayNum" n="93"/>ἡ δ’ ἵνα λυομένη τε καὶ ἔμπεδον εἰς ἓν ἰοῦσα
<lb type="displayNum" n="94"/>εἴη σφιν καθύπερθεν ὁδὸς καὶ νέρθεν ὀροῦσαι.
<lb type="displayNum" n="95"/>ἀμφὶ δέ μιν λευκοῖο κατ’ αὐχένος ἠδὲ γενείων 
<lb type="displayNum" n="96"/>ἄνθεσι πορφυρέοισι πέριξ ἔζωσεν ἱμάντων
<pb id="p.588"/>
<lb type="displayNum" n="97"/>καὶ σκολιῇς ἑλίκεσσιν ἀναγκαίοιο χαλινοῦ
<lb type="displayNum" n="98"/>κολλήσας ἐλέφαντι καὶ ἀργυροδίνεϊ χαλκῷ.
<lb type="displayNum" n="99"/>αὐτὰρ ἐπειδὴ πάντα κάμεν μενεδήιον ἵππον,
<lb type="displayNum" n="100"/>κύκλον ἐυκνήμιδα ποδῶν ὑπέθηκεν ἑκάστῳ 
<lb type="displayNum" n="101"/>ἑλκόμενος πεδίοισιν ὅπως πειθήνιος εἴη
<lb type="displayNum" n="102"/>μηδὲ βιαζομένοισι δυσέμβατον οἶμον ὁδεύῃ.
<lb type="displayNum" n="103"/>ὣς ὁ μὲν ἐξήστραπτε φόβῳ καὶ κάλλεϊ πολλῷ
<lb type="displayNum" n="104"/>εὐρύς θ’ ὑψηλός τε· τὸν οὐδέ κεν ἀρνήσαιτο,
<lb type="displayNum" n="105"/>εἴ μιν ζωὸν ἔτετμεν, ἐλαυνέμεν ἵππιος Ἄρης. 
<lb type="displayNum" n="106"/>ἀμφὶ δέ μιν μέγα τεῖχος ἐλήλατο, μή τις Ἀχαιῶν
<lb type="displayNum" n="107"/>πρίν μιν ἐσαθρήσειε, δόλον δ’ ἀνάπυστον ἀνάψῃ.
<lb type="displayNum" n="108"/>οἱ δὲ Μυκηναίης Ἀγαμέμνονος ἐγγύθι νηὸς
<lb type="displayNum" n="109"/>λαῶν ὀρνυμένων ὅμαδον καὶ κῦμα φυγόντες
<lb type="displayNum" n="110"/>ἐς βουλὴν βασιλῆες ἀολλίσθησαν Ἀχαιῶν. 
<lb type="displayNum" n="111"/>ἡ δὲ τανυφθόγγοιο δέμας κήρυκος ἑλοῦσα
<lb type="displayNum" n="112"/>συμφράδμων Ὀδυσῆι παρίστατο θοῦρις Ἀθήνη
<lb type="displayNum" n="113"/>ἀνδρὸς ἐπιχρίουσα μελίχροϊ νέκταρι φωνήν.
<lb type="displayNum" n="114"/>αὐτὰρ ὁ δαιμονίῃσι νόον βουλῇσιν ἑλίσσων
<lb type="displayNum" n="115"/>πρῶτα μὲν εἱστήκει κενεόφρονι φωτὶ ἐοικὼς 
<lb type="displayNum" n="116"/>ὄμματος ἀτρέπτοιο βολὴν ἐπὶ γαῖαν ἐρείσας,
<lb type="displayNum" n="117"/>ἄφνω δ’ ἀενάων ἐπέων ὠδῖνας ἀνοίξας
<lb type="displayNum" n="118"/>δεινὸν ἀνεβρόντησε καὶ ἠερίης ἅτε πηγῆς
<lb type="displayNum" n="119"/>ἐξέχεεν μέγα λαῖτμα μελισταγέος νιφετοῖο·
<lb type="displayNum" n="120"/>ὦ φίλοι, ἤδη μὲν κρύφιος λόχος ἐκτετέλεσται 
<lb type="displayNum" n="121"/>χερσὶ μὲν ἀνδρομέῃσιν, ἀτὰρ βουλῇσιν Ἀθήνης.
<lb type="displayNum" n="122"/>ὑμεῖς δ’, οἵτε μάλιστα πεποίθατε κάρτεϊ χειρῶν,
<lb type="displayNum" n="123"/>πρόφρονες ἀλκήεντι νόῳ καὶ τλήμονι θυμῷ
<lb type="displayNum" n="124"/>σπέσθε μοι· οὐ γὰρ ἔοικε πολὺν χρόνον ἐνθάδ’ ἐόντας
<pb id="p.590"/>
<lb type="displayNum" n="125"/>μοχθίζειν ἀτέλεστα καὶ ἀχρέα γηράσκοντας, 
<lb type="displayNum" n="126"/>ἀλλὰ χρὴ ζώοντας ἀοίδιμον ἔργον ἀνύσσαι
<lb type="displayNum" n="127"/>ἢ θανάτῳ βροτόεντι κακοκλεὲς αἶσχος ἀλύξαι.
<lb type="displayNum" n="128"/>ἡμῖν θαλπωραὶ προφερέστεραι ἤπερ ἐκείνοις,
<lb type="displayNum" n="129"/>εἰ μήπω στρουθοῖο καὶ ἀρχαίοιο δράκοντος
<lb type="displayNum" n="130"/>καὶ καλῆς πλατάνοιο καὶ ὠκυμόροις ἐπὶ τέκνοις 
<lb type="displayNum" n="131"/>μητέρος ἑλκομένης ἁπαλῶν τ’ ἐλάθεσθε νεοσσῶν.
<lb type="displayNum" n="132"/>εἰ δὲ θεοπροπίῃσι γέρων ἀνεβάλλετο Κάλχας,
<lb type="displayNum" n="133"/>ἀλλὰ καὶ ὣς Ἑλένοιο μετήλυδος ὀμφητῆρος
<lb type="displayNum" n="134"/>μαντοσύναι καλέουσιν ἑτοιμοτάτην ἐπὶ νίκην.
<lb type="displayNum" n="135"/>τούνεκά μοι πείθεσθε, καὶ ἱππείην ἐπὶ νηδὺν 
<lb type="displayNum" n="136"/>θαρσαλέοι σπεύδωμεν, ὅπως αὐτάγρετον ἄλγος
<lb type="displayNum" n="137"/>Τρῶες ἀταρβήτοιο θεῆς ἀπατήνορα τέχνην
<lb type="displayNum" n="138"/>Ἴλιον εἰσανάγωσιν ἑὸν κακὸν ἀμφαγαπῶντες.
<lb type="displayNum" n="139"/>οἱ δ’ ἄλλοι πρυμναῖα μεθίετε πείσματα νηῶν
<lb type="displayNum" n="140"/>πῦρ ἴδιον πλεκτῇσιν ἐνὶ κλισίῃσι βαλόντες· 
<lb type="displayNum" n="141"/>Ἰλιάδος δὲ λιπόντες ἐρημαίην χθονὸς ἀκτὴν
<lb type="displayNum" n="142"/>πλώετε πασσυδίῃ ψευδώνυμον οἴκαδε νόστον,
<lb type="displayNum" n="143"/>εἰσόκεν εὐόρμου τετανυσμένον ὲκ περιωπῆς
<lb type="displayNum" n="144"/>ὔμμι συναγρομένοις ἐπὶ γείτονος αἰγιαλοῖο
<lb type="displayNum" n="145"/>σημαίνῃ παλίνορσον ἐπὶ πλόον ἑσπέριον πῦρ. 
<lb type="displayNum" n="146"/>καὶ τότε μήτε τις ὄκνος ἐπειγομένων ἐρετάων
<lb type="displayNum" n="147"/>γινέσθω μήτ’ ἄλλο φόβου νέφος, οἷά τε νύκτες
<lb type="displayNum" n="148"/>ἀνθρώποισι φέρουσιν ἐλαφροῦ δείματα θυμοῦ.
<lb type="displayNum" n="149"/>ἔστω δὲ προτέρης ἀρετῆς ἐμφύλιος αἰδώς,
<pb id="p.592"/>
<lb type="displayNum" n="150"/>μηδέ τις αἰσχύνειεν ἑὸν κλέος, ὥς κεν ἕκαστος 
<lb type="displayNum" n="151"/>ἄξιον ὧν ἐμόγησε λάβῃ γέρας ἱπποσυνάων.
<lb type="displayNum" n="152"/>ὣς φάμενος βουλῆς ἐξήρχετο· τοῖο δὲ μύθοις
<lb type="displayNum" n="153"/>πρῶτος ἐφωμάρτησε Νεοπτόλεμος θεοειδής,
<lb type="displayNum" n="154"/>πῶλος ἅτε δροσόεντος ἐπειγόμενος πεδίοιο,
<lb type="displayNum" n="155"/>ὅστε νεοζυγέεσσιν ἀγαλλόμενος φαλάροισιν 
<lb type="displayNum" n="156"/>ἔφθασε καὶ μάστιγα καὶ ἡνιοχῆος ἀπειλήν.
<lb type="displayNum" n="157"/>Τυδείδης δ’ ἐπόρουσε Νεοπτολέμῳ Διομήδης
<lb type="displayNum" n="158"/>θαυμάζων, ὅτι τοῖος ὄην καὶ πρόσθεν Ἀχιλλεύς.
<lb type="displayNum" n="159"/>ἕσπετο καὶ Κυάνιππος, ὃν εὐπατέρεια Κομαιθὼ
<lb type="displayNum" n="160"/>Τυδηὶς θαλάμοιο μινυνθαδίοιο τυχοῦσα 
<lb type="displayNum" n="161"/>ὠκυμόρῳ τέκε παῖδα σακεσπάλῳ Αἰγιαλῆι.
<lb type="displayNum" n="162"/>ἔστη καὶ Μενέλαος· ἄγεν δέ μιν ἄγριος ὁρμὴ
<lb type="displayNum" n="163"/>Δηιφόβου ποτὶ δῆριν, ἀπηνέι δ’ ἔζεε θυμῷ
<lb type="displayNum" n="164"/>δεύτερον ἁρπακτῆρα γάμου λελιημένος εὑρεῖν.
<lb type="displayNum" n="165"/>τῷ δ’ ἐπὶ Λοκρὸς ὄρουσεν Ὀιλῆος ταχὺς Αἴας, 
<lb type="displayNum" n="166"/>εἰσέτι θυμὸν ἔχων πεπνυμένον οὐδ’ ἐπὶ κούραις
<lb type="displayNum" n="167"/>μαργαίνων ἀθέμιστον· ἀνέστησεν δὲ καὶ ἄλλον,
<lb type="displayNum" n="168"/>Κρητῶν Ἰδομενῆα μεσαιπόλιον βασιλῆα.
<lb type="displayNum" n="169"/>Νεστορίδης δ’ ἅμα τοῖσιν ἔβη κρατερὸς Θρασυμήδης,
<lb type="displayNum" n="170"/>καὶ Τελαμώνιος υἱὸς ἑκηβόλος ἤιε Τεῦκρος 
<lb type="displayNum" n="171"/>τοῖσι δ’ ἐπ’ Ἀδμήτοιο πάις πολύιππος ἀνέστη
<lb type="displayNum" n="172"/>Εὔμηλος· μετὰ τὸν δὲ θεοπρόπος ἔσσυτο Κάλχας
<lb type="displayNum" n="173"/>εὖ εἰδώς, ὅτι μόχθον ἀμήχανον ἐκτελέσαντες
<lb type="displayNum" n="174"/>ἤδη Τρώιον ἄστυ καθιππεύσουσιν Ἀχαιοί.
<lb type="displayNum" n="175"/>οὐδὲ μὲν οὐδ’ οἳ ἔλειφθεν ἀποστρεφθέντες ἀρωγῆς 
<lb type="displayNum" n="176"/>Εὐρύπυλός τ’ Εὐαιμονίδης ἀγαθός τε Λεοντεύς,
<lb type="displayNum" n="177"/>Δημοφόων τ’ Ἀκάμας τε, δύω Θησήια τέκνα,
<lb type="displayNum" n="178"/>Ὀρτυγίδης τ’ Ἄντικλος, ὃν αὐτόθι τεθνειῶτα
<lb type="displayNum" n="179"/>ἵππῳ δακρύσαντες ἐνεκτερέιξαν Ἀχαιοί,
<pb id="p.594"/>
<lb type="displayNum" n="180"/>Πηνέλεώς τε Μέγης τε καὶ Ἀντιφάτης ἀγαπήνωρ 
<lb type="displayNum" n="181"/>Ἰφιδάμας τε καὶ Εὐρυδάμας, Πελίαο γενέθλη,
<lb type="displayNum" n="182"/>τόξῳ δ’ Ἀμφιδάμας κεκορυθμένος· ὕστατος αὖτε
<lb type="displayNum" n="183"/>τέχνης ἀγλαόμητις ἑῆς ἐπέβαινεν Ἐπειός.
<lb type="displayNum" n="184"/>εὐξάμενοι δὴ ἔπειτα Διὸς γλαυκώπιδι κούρῃ
<lb type="displayNum" n="185"/>ἱππείην ἔσπευδον ἐς ὁλκάδα· τοῖσι δ’ Ἀθήνη 
<lb type="displayNum" n="186"/>ἀμβροσίῃ κεράσασα θεῶν ἐκόμισσεν ἐδωδὴν
<lb type="displayNum" n="187"/>δεῖπνον ἔχειν, ἵνα μή τι πανημέριοι λοχόωντες
<lb type="displayNum" n="188"/>τειρόμενοι βαρύθοιεν ἀτερπέι γούνατα λιμῷ.
<lb type="displayNum" n="189"/>ὣς δ’ ὁπότε κρυμοῖσιν ἀελλοπόδων νεφελάων
<lb type="displayNum" n="190"/>ἠέρα παχνώσασα χιὼν ἐπάλυνεν ἀρούρας, 
<lb type="displayNum" n="191"/>τηκομένη δ’ ἀνέηκε πολὺν ῥόον· οἱ δ’ ἀπὸ πέτρης
<lb type="displayNum" n="192"/>ὀξὺ καταθρῴσκοντα κυβιστητῆρι κυδοιμῷ
<lb type="displayNum" n="193"/>δοῦπον ὑποπτήξαντες ὀριτρεφέος ποταμοῖο
<lb type="displayNum" n="194"/>θῆρες ἐρωήσαντες ὑπὸ πτύχα κοιλάδος εὐνῆς
<lb type="displayNum" n="195"/>σιγῇ φρικαλέῃσιν ἐπὶ πλευρῇσι μένουσι, 
<lb type="displayNum" n="196"/>πικρὰ δὲ πεινάοντες ὀιζυρῆς ὑπ’ ἀνάγκης
<lb type="displayNum" n="197"/>τλήμονες ἐκδέχαται, πότε παύεται ὄβριμον ὕδωρ·
<lb type="displayNum" n="198"/>ὣς οἵγε γλαφυροῖο διὰ ξυλόχοιο θορόντες
<lb type="displayNum" n="199"/>ἀτλήτους ἀνέχοντο πόνους ἀκμῆτες Ἀχαιοί.
<lb type="displayNum" n="200"/>τοῖσι δ’ ἐπεκλήισσε θύρην ἐγκύμονος ἵππου 
<lb type="displayNum" n="201"/>πιστὸς ἀτεκμάρτοιο δόλου πυλαωρὸς Ὀδυσσεύς.
<lb type="displayNum" n="202"/>αὐτὸς δ’ ἐν κεφαλῇ σκοπὸς ἕζετο· τὼ δέ οἱ ἄμφω
<lb type="displayNum" n="203"/>ὀφθαλμὼ ποθέοντες ἐλάνθανον ἐκτὸς ἐόντας. <note n="1">v.l. e)o/ntes.</note>
<lb type="displayNum" n="204"/>Ἀτρείδης δ’ ἐκέλευσεν ὑποδρηστῆρας Ἀχαιοὺς
<lb type="displayNum" n="205"/>λῦσαι λάινον ἕρκος ἐυγνάμπτοισι μακέλλαις, 
<lb type="displayNum" n="206"/>ἵππος ὅπερ κεκάλυπτο· θέλεν δέ ἑ γυμνὸν ἀᾶσαι,
<lb type="displayNum" n="207"/>τηλεφανὴς ἴνα πᾶσιν ἑὴν χάριν ἀνδράσι πέμποι.
<lb type="displayNum" n="208"/>καὶ τὸ μὲν ἐξελάχαινον ἐφημοσύνῃ βασιλῆος.
<lb type="displayNum" n="209"/>ἠέλιος δ’ ὅτε νύκτα παλίνσκιον ἀνδράσιν ἕλκων
<lb type="displayNum" n="210"/>ἐς δύσιν ἀχλυόπεζαν ἑκηβόλον ἔτραπεν ἠῶ, 
<pb id="p.596"/>
<lb type="displayNum" n="211"/>δὴ τότε κηρύκων ἀπεκίδνατο λαὸν ἀυτὴ
<lb type="displayNum" n="212"/>φεύγειν ἀγγελέουσα καὶ ἑλκέμεν εἰς ἅλα κοίλην
<lb type="displayNum" n="213"/>νῆας ἐυκραίρους ἀνά τε πρυμνήσια λῦσαι.
<lb type="displayNum" n="214"/>ἔνθα δὲ πευκήεντος ἀνασχόμενοι πυρὸς ὁρμὴν
<lb type="displayNum" n="215"/>ἕρκεά τε πρήσαντες ἐυσταθέων κλισιάων 
<lb type="displayNum" n="216"/>νηυσὶν ἀνεπλώεσκον ἀπὸ rοιτειάδος ἀκτῆς
<lb type="displayNum" n="217"/>ὅρμον ἐς ἀντιπέραιον ἐυστεφάνου Τενέδοιο
<lb type="displayNum" n="218"/>γλαυκὸν ἀναπτύσσοντες ὕδωρ Ἀθαμαντίδος Ἕλλης.
<lb type="displayNum" n="219"/>μοῦνος δὲ πληγῇσιν ἑκούσια γυῖα χαραχθεὶς
<lb type="displayNum" n="220"/>Αἰσιμίδης ἐλέλειπτο Σίνων, ἀπατήλιος ἥρως, 
<lb type="displayNum" n="221"/>κρυπτὸν ἐπὶ Τρώεσσι δόλον καὶ πήματα κεύθων.
<lb type="displayNum" n="222"/>ὡς δ’ ὁπότε σταλίκεσσι λίνον περικυκλώσαντες
<lb type="displayNum" n="223"/>θηρσὶν ὀριπλανέεσσι λόχον πολυωπὸν ἔπηξαν
<lb type="displayNum" n="224"/>ἀνέρες ἀγρευτῆρες· ὁ δ’ ἐκκριδὸν οἶος ἀπ’ ἄλλων,
<lb type="displayNum" n="225"/>λαθρίδιος πυκινοῖσιν ὑπὸ πτόρθοισι δεδυκώς, 
<lb type="displayNum" n="226"/>δίκτυα παπταίνων ἔλαθεν θηροσκόπος ἀνήρ·
<lb type="displayNum" n="227"/>ὣς τότε λωβητοῖσι περίστικτος μελέεσσι
<lb type="displayNum" n="228"/>Τροίῃ λυγρὸν ὄλεθρον ἐμήδετο. κὰδ δέ οἱ ὤμους
<lb type="displayNum" n="229"/>ἕλκεσι ποιητοῖσι κατέρρεε νήχυτον αἷμα.
<lb type="displayNum" n="230"/>ἡ δὲ περὶ κλισίῃσιν ἐμαίνετο παννυχίη φλὸξ 
<lb type="displayNum" n="231"/>καπνὸν ἐρευγομένη περιδινέα φοιτάδι ῥιπῇ·
<lb type="displayNum" n="232"/>Ἥφαιστος δ’ ἐκέλευεν ἐρίβρομος· ἐκ δὲ θυέλλας
<lb type="displayNum" n="233"/>παντοίας ἐτίνασσεν ἐπιπνείουσα καὶ αὐτή,
<pb id="p.598"/>
<lb type="displayNum" n="234"/>μήτηρ ἀθανάτοιο πυρός, φαεσίμβροτος Ἥρη.
<lb type="displayNum" n="235"/>ἤδη δὲ Τρώεσσι καὶ Ἰλιάδεσσι γυναιξὶν 
<lb type="displayNum" n="236"/>ὄρθρον ὑπὸ σκιόεντα πολύθροος ἤλυθε φήμη
<lb type="displayNum" n="237"/>δήιον ἀγγέλλουσα φόβον σημάντορι καπνῷ.
<lb type="displayNum" n="238"/>αὐτίκα δ’ ἐξέθορον πυλέων πετάσαντες ὀχῆας
<lb type="displayNum" n="239"/>πεζοί θ’ ἱππῆές τε καὶ ἐς πεδίον προχέοντο
<lb type="displayNum" n="240"/>διζόμενοι, μή τού τις ἔην δόλος ἄλλος Ἀχαιῶν. 
<lb type="displayNum" n="241"/>οἱ δὲ θοοὺς οὐρῆας ὑποζεύξαντες ἀπήναις
<lb type="displayNum" n="242"/>ἐκ πόλιος κατέβαινον ἅμα Πριάμῳ βασιλῆι
<lb type="displayNum" n="243"/>ἄλλοι δημογέροντες· ἐλαφρότατοι δ’ ἐγένοντο
<lb type="displayNum" n="244"/>θαλπόμενοι περὶ παισίν, ὅσους λίπε φοίνιος Ἄρης,
<lb type="displayNum" n="245"/>ὀσσόμενοι καὶ γῆρας ἐλεύθερον· οὐ μὲν ἔμελλον 
<lb type="displayNum" n="246"/>γηθήσειν ἐπὶ δηρόν, ἐπεὶ Διὸς ἤθελε βουλή.
<lb type="displayNum" n="247"/>οἱ δ’ ὅτε τεχνήεντος ἴδον δέμας αἰόλον ἵππου,
<lb type="displayNum" n="248"/>θαύμασαν ἀμφιχυθέντες, ἅτ’ ἠχήεντες ἰδόντες
<lb type="displayNum" n="249"/>αἰετὸν ἀλκήεντα περικλάζουσι κολοιοί.
<lb type="displayNum" n="250"/>τοῖσι δὲ τετρηχυῖα καὶ ἄκριτος ἔμπεσε βουλή· 
<lb type="displayNum" n="251"/>οἱ μὲν γὰρ πολέμῳ βαρυπενθέι κεκμηῶτες,
<lb type="displayNum" n="252"/>ἵππον ἀπεχθήραντες, ἐπεὶ πέλεν ἔργον Ἀχαιῶν,
<lb type="displayNum" n="253"/>ἤθελον ἢ δολιχοῖσιν ἐπὶ κρημνοῖσιν ἀράξαι
<lb type="displayNum" n="254"/>ἠὲ καὶ ἀμφιτόμοισι διαρρῆξαι πελέκεσσιν·
<lb type="displayNum" n="255"/>οἱ δὲ νεοξέστοιο πεποιθότες ἔργμασι τέχνης 
<lb type="displayNum" n="256"/>ἀθανάτοις ἐκέλευον ἀρήιον ἵππον ἀνάψαι,
<lb type="displayNum" n="257"/>ὕστερον Ἀργείοιο μόθου σημήιον εἶναι.
<lb type="displayNum" n="258"/>φραζομένοις δ’ ἐπὶ τοῖσι παναίολα γυῖα κομίζων
<lb type="displayNum" n="259"/>γυμνὸς ὑπὲρ πεδίοιο φάνη κεκακωμένος ἀνήρ·
<pb id="p.600"/>
<lb type="displayNum" n="260"/>αἵματι δὲ σμώδιγγες ἀεικέϊ βεβριθυῖαι 
<lb type="displayNum" n="261"/>ἴχνια λωβήεντα θοῶν ἀνέφαινον ἱμάντων.
<lb type="displayNum" n="262"/>αὐτίκα δὲ Πριάμοιο ποδῶν προπάροιθεν ἐλυσθεὶς
<lb type="displayNum" n="263"/>ἱκεσίαις παλάμῃσι παλαιῶν ἥψατο γούνων,
<lb type="displayNum" n="264"/>λισσόμενος δὲ γέροντα δολοπλόκον ἴαχε μῦθον·
<lb type="displayNum" n="265"/>ἄνδρα μὲν Ἀργείοισιν ὁμόπλοον εἴ μ’ ἐλεαίρεις, 
<lb type="displayNum" n="266"/>Τρώων δὲ ῥυστῆρα καὶ ἄστεος εἴ με σαώσεις,
<lb type="displayNum" n="267"/>Δαρδανίδη σκηπτοῦχε, καὶ ὕστατον ἐχθρὸν Ἀχαιῶν&mdash;
<lb type="displayNum" n="268"/>οἷά με λωβήσαντο θεῶν ὄπιν οὐκ ἀλέγοντες
<lb type="displayNum" n="269"/>οὐδὲν ἀλιτραίνοντα, κακοὶ καὶ ἀπηνέες αἰεί·
<lb type="displayNum" n="270"/>ὣς μέν Ἀχιλλῆος γέρας ἥρπασαν Αἰακίδαο, 
<lb type="displayNum" n="271"/>ὣς δὲ Φιλοκτήτην ἔλιπον πεπεδημένον ὕδρῳ,
<lb type="displayNum" n="272"/>ἔκτειναν δὲ καὶ αὐτὸν ἀγασσάμενοι Παλαμήδην.
<lb type="displayNum" n="273"/>καὶ νῦν οἷά μ’ ἔρεξαν ἀτάσθαλοι, οὕνεκα φεύγειν
<lb type="displayNum" n="274"/>οὐκ ἔθελον σὺν τοῖσι, μένειν δ’ ἐκέλευον ἑταίρους·
<lb type="displayNum" n="275"/>οἱ δὲ νοοπλήγεσσιν ἀτασθαλίῃσι δαμέντες 
<lb type="displayNum" n="276"/>εἵματα μέν μ’ ἀπέδυσαν, ἀεικελίῃσι δ’ ἱμάσθλαις
<lb type="displayNum" n="277"/>πᾶν δέμας οὐτήσαντες ἐπὶ ξείνῃ λίπον ἀκτῇ.
<lb type="displayNum" n="278"/>ἀλλά, μάκαρ, πεφύλαξο Διὸς σέβας ἱκεσίοιο·
<lb type="displayNum" n="279"/>χάρμα γὰρ Ἀργείοισι γενήσομαι, εἴ κεν ἐάσῃς
<lb type="displayNum" n="280"/>χερσὶν ὕπο Τρώων ἱκέτην καὶ ξεῖνον ὀλέσθαι. 
<lb type="displayNum" n="281"/>αὐτὰρ ἐγὼ πάντεσσιν ἐπάρκιος ἔσσομαι ὑμῖν
<lb type="displayNum" n="282"/>μηκέτι δειμαίνειν πόλεμον παλίνορσον Ἀχαιῶν.
<lb type="displayNum" n="283"/>ὣς φάτο· τὸν δ’ ὁ γέρων ἀγανῇ μειλίξατο φωνῇ·
<lb type="displayNum" n="284"/>ξεῖνε, σὲ μὲν Τρώεσσι μεμιγμένον οὐκέτ’ ἔοικε
<pb id="p.602"/>
<lb type="displayNum" n="285"/>τάρβος ἔχειν· ἔφυγες γὰρ ἀνάρσιον ὕβριν Ἀχαιῶν. 
<lb type="displayNum" n="286"/>αἰεὶ δ’ ἡμέτερος φίλος ἔσσεαι, οὐδέ σε πάτρης
<lb type="displayNum" n="287"/>οὐδὲ πολυκτεάνων θαλάμων γλυκὺς ἵμερος αἱρεῖ.
<lb type="displayNum" n="288"/>ἀλλ’ ἄγε καὶ σύ μοι εἰπέ, τί τοι τόδε θαῦμα τέτυκται,
<lb type="displayNum" n="289"/>ἵππος, ἀμειλίκτοιο φόβου τέρας· εἰπὲ δὲ σεῖο
<lb type="displayNum" n="290"/>οὔνομα καὶ γενεήν, ὁπόθεν δέ σε νῆες ἔνεικαν. 
<lb type="displayNum" n="291"/>τὸν δ’ ἐπιθαρσήσας προσέφη πολυμήχανος ἥρως·
<lb type="displayNum" n="292"/>ἐξερέω καὶ ταῦτα· σὺ γάρ μ’ ἐθέλοντα κελεύεις.
<lb type="displayNum" n="293"/>ἄργός μοι πόλις ἐστί, Σίνων δέ μοι οὔνομα κεῖται·
<lb type="displayNum" n="294"/>αἴσιμον αὖ καλέουσιν ἐμὸν πολιὸν γενετῆρα·
<lb type="displayNum" n="295"/>ἵππον δ’ Ἀργείοισι παλαίφατον εὗρεν Ἐπειός· 
<lb type="displayNum" n="296"/>εἰ μὲν γάρ μιν ἐᾶτε μένειν αὐτοῦ ἐνὶ χώρῃ,
<lb type="displayNum" n="297"/>Τροίην θέσφατόν ἐστιν ἑλεῖν πόλιν ἔγχος Ἀχαιῶν·
<lb type="displayNum" n="298"/>εἰ δέ μιν ἁγνὸν ἄγαλμα λάβῃ νηοῖσιν Ἀθήνη,
<lb type="displayNum" n="299"/>φεύξονται προφυγόντες ἀνηνύστοις ἐπ’ ἀέθλοις.
<lb type="displayNum" n="300"/>ἀλλ’ ἄγε δὴ σειρῇσι περίπλοκον ἀμφιβαλόντες 
<lb type="displayNum" n="301"/>ἕλκετ’ ἐς ἀκρόπολιν μεγάλην χρυσήνιον ἵππον·
<lb type="displayNum" n="302"/>ἄμμι δ’ Ἀθηναίη ἐρυσίπτολις ἡγεμονεύοι
<lb type="displayNum" n="303"/>δαιδάλεον σπεύδουσα λαβεῖν ἀνάθημα καὶ αὐτή.
<lb type="displayNum" n="304"/>ὣς ἄρ’ ἔφη· καὶ τὸν μὲν ἄναξ ἐκέλευσε λαβόντα
<lb type="displayNum" n="305"/>ἕσσασθαι χλαῖνάν τε χιτῶνά τε, τοὶ δέ, βοείαις 
<lb type="displayNum" n="306"/>δησάμενοι σειρῇσιν, ἐυπλέκτοισι κάλωσιν
<lb type="displayNum" n="307"/>εἷλκον ὑπὲρ πεδίοιο, θοῶν ἐπιβήτορα κύκλων,
<lb type="displayNum" n="308"/>ἵππον ἀριστήεσσι βεβυσμένον· οἱ δὲ πάροιθεν
<lb type="displayNum" n="309"/>αὐλοὶ καὶ φόρμιγγες ὁμὴν ἐλίγαινον ἀοιδήν.
<lb type="displayNum" n="310"/>σχέτλιον ἀφραδέων μερόπων γένος, οἷσιν ὁμίχλη 
<lb type="displayNum" n="311"/>ἄσκοπος ἐσσομένων· κενεῷ δ’ ὑπὸ χάρματι πολλοὶ
<lb type="displayNum" n="312"/>πολλάκις ἀγνώσσουσι περιπταίοντες ὀλέθρῳ.
<lb type="displayNum" n="313"/>οἵη καὶ Τρώεσσι τότε φθισίμβροτος ἄτη
<pb id="p.604"/>
<lb type="displayNum" n="314"/>ἐς πόλιν αὐτοκέλευθος ἐκώμασεν· οὐδέ τις ἀνδρῶν
<lb type="displayNum" n="315"/>ᾔδεεν, οὕνεκα λάβρον ἐφέλκετο πένθος ἄλαστον. 
<lb type="displayNum" n="316"/>ἄνθεα δὲ δροσόεντος ἀμησάμενοι ποταμοῖο
<lb type="displayNum" n="317"/>ἔστεφον αὐχενίους πλοκάμους σφετέροιο φονῆος.
<lb type="displayNum" n="318"/>γαῖα δὲ χαλκείοισιν ἐρεικομένη περὶ κύκλοις
<lb type="displayNum" n="319"/>δεινὸν ὑπεβρυχᾶτο, σιδήρειοι δὲ δι’ αὐτῶν
<lb type="displayNum" n="320"/>τριβόμενοι τρηχεῖαν ἀνέστενον ἄξονες ἠχήν· 
<lb type="displayNum" n="321"/>τετρίγει δὲ κάλων ξυνοχή, καὶ πᾶσα ταθεῖσα
<lb type="displayNum" n="322"/>λιγνὺν αἰθαλόεσσαν ἕλιξ ἀνεκήκιε σειρή.
<lb type="displayNum" n="323"/>πολλὴ δ’ ἑλκόντων ἐνοπὴ καὶ κόμπος ὀρώρει·
<lb type="displayNum" n="324"/>ἔβρεμε νυμφαίῃσιν ἅμα δρυσὶ δάσκιος Ἴδη,
<lb type="displayNum" n="325"/>ἴαχε καὶ Ξάνθου ποταμοῦ κυκλούμενον ὕδωρ, 
<lb type="displayNum" n="326"/>καὶ στόμα κεκλήγει Σιμοείσιον· οὐρανίη δὲ
<lb type="displayNum" n="327"/>ἐκ Διὸς ἑλκόμενον πόλεμον μαντεύετο σάλπιγξ.
<lb type="displayNum" n="328"/>οἱ δ’ ἦγον προπάροιθεν· ὁδὸς δ’ ἐβαρύνετο μακρὴ
<lb type="displayNum" n="329"/>σχιζομένη ποταμοῖσι καὶ οὐ πεδίοισιν ὁμοίη.
<lb type="displayNum" n="330"/>εἵπετο δ’ αἰόλος ἵππος ἀρηιφίλους ἐπὶ βωμοὺς 
<lb type="displayNum" n="331"/>κυδιόων ὑπέροπλα, βίην δ’ ἐπέρεισεν Ἀθήνη
<lb type="displayNum" n="332"/>χεῖρας ἐπιβρίσασα νεογλυφέων ἐπὶ μηρῶν.
<lb type="displayNum" n="333"/>ὧδε θέων ἀκίχητος ἐπέδραμε θᾶσσον ὀιστοῦ
<lb type="displayNum" n="334"/>Τρῶας ἐυσκάρθμοισιν ὁδοιπορίῃσι διώκων,
<lb type="displayNum" n="335"/>εἰσόκε δὴ πυλέων ἐπεβήσατο Δαρδανιάων. 
<lb type="displayNum" n="336"/>αἱ δέ οἱ ἐρχομένῳ θυρέων πτύχες ἐστείνοντο·
<lb type="displayNum" n="337"/>ἀλλ’ Ἥρη μὲν ἔλυσεν ἐπὶ δρόμον αὖθις ὁδοῖο
<lb type="displayNum" n="338"/>πρόσθεν ἀναστέλλουσα, Ποσειδάων δ’ ἀπὸ πύργων
<lb type="displayNum" n="339"/>σταθμὸν ἀνοιγομένων πυλέων ἀνέκοπτε τριαίνῃ.
<lb type="displayNum" n="340"/>Τρωιάδες δὲ γυναῖκες ἀνὰ πτόλιν ἄλλοθεν ἄλλαι, 
<lb type="displayNum" n="341"/>νύμφαι τε πρόγαμοί τε καὶ ἴδμονες Εἰλειθυίης,
<lb type="displayNum" n="342"/>μολπῇ τ’ ὀρχηθμῷ τε περὶ βρέτας εἱλίσσοντο·
<pb id="p.606"/>
<lb type="displayNum" n="343"/>ἄλλαι δὲ χνοόωσαν ἀμελγόεναι χάριν ὄμβρου
<lb type="displayNum" n="344"/>ὁλκῷ δουρατέῳ ῥοδέους στορέσαντο τάπητας.
<lb type="displayNum" n="345"/>αἱ δὲ θαλασσαίης ἐπιμάζια νήματα μίτρης 
<lb type="displayNum" n="346"/>λυσάμεναι κλωστοῖσι κατέπλεκον ἄνθεσιν ἵππον.
<lb type="displayNum" n="347"/>καί τις ἀπειρεσίοιο πίθου κρήδεμνον ἀνεῖσα
<lb type="displayNum" n="348"/>χρυσείῳ προχέουσα κρόκῳ κεκερασμένον οἶνον
<lb type="displayNum" n="349"/>γαῖαν ἀνεκνίσσωσε χυτὴν εὐώδεϊ πηλῷ.
<lb type="displayNum" n="350"/>ἀνδρομέῃ δὲ βοῇ συνεβάλλετο θῆλυς ἰωή, 
<lb type="displayNum" n="351"/>καὶ παίδων ἀλαλητὸς ἐμίσγετο γήραος ἠχῇ.
<lb type="displayNum" n="352"/>οἷαι δ’ ἀφνειοῖο μετήλυδες Ὠκεανοῖο,
<lb type="displayNum" n="353"/>χείματος ἀμφίπολοι, γεράνων στίχες ἠεροφώνων,
<lb type="displayNum" n="354"/>κύκλον ἐπογμεύουσιν ἀλήμονος ὀρχηθμοῖο
<lb type="displayNum" n="355"/>γειοπόνοις ἀρότῃσιν ἀπεχθέα κεκληγυῖαι· 
<lb type="displayNum" n="356"/>ὣς οἵγε κλαγγῇ τε δι’ ἄστεος ἠδὲ κυδοιμῷ
<lb type="displayNum" n="357"/>ἦγον ἐς ἀκρόπολιν βεβαρημένον ἔνδοθεν ἵππον.
<lb type="displayNum" n="358"/>κούρη δὲ Πριάμοιο θεήλατος οὐκέτι μίμνειν
<lb type="displayNum" n="359"/>ἤθελεν ἐν θαλάμοισι· διαρρήξασα δ’ ὀχῆας
<lb type="displayNum" n="360"/>ἔδραμεν ἠύτε πόρτις ἀήσυρος, ἥντε τυπεῖσαν 
<lb type="displayNum" n="361"/>κέντρον ἀνεπτοίησε βοορραίσταο μύωπος·
<lb type="displayNum" n="362"/>ἡ δ’ οὐκ εἰς ἀγέλην ποτιδέρκεται οὐδὲ βοτῆρι
<lb type="displayNum" n="363"/>πείθεται οὐδὲ νομοῖο λιλαίεται, ἀλλὰ βελέμνῳ
<lb type="displayNum" n="364"/>ὀξέι θηγομένη βοέων ἐξήλυθε θεσμῶν·
<lb type="displayNum" n="365"/>τοίη μαντιπόλοιο βολῆς ὑπὸ νύγματι κούρη 
<lb type="displayNum" n="366"/>πλαζομένη κραδίην ἱερὴν ἀνεσείετο δάφνην.
<lb type="displayNum" n="367"/>πάντη δ’ ἐβρυχᾶτο κατὰ πτόλιν· οὐδὲ τοκήων
<lb type="displayNum" n="368"/>οὐδὲ φίλων ἀλέγιζε· λίπεν δέ ἑ παρθένος αἰδώς.
<pb id="p.608"/>
<lb type="displayNum" n="369"/>οὐχ οὕτω Θρήισσαν ἐνὶ δρυμοῖσι γυναῖκα
<lb type="displayNum" n="370"/>νήδυμος αὐλὸς ἔτυψεν ὀρειμανέος Διονύσου, 
<lb type="displayNum" n="371"/>ἥτε θεῷ πληγεῖσα παρήορον ὄμμα τιταίνει
<lb type="displayNum" n="372"/>γυμνὸν ἐπισσείουσα κάρη κυανάμπυκι κισσῷ,
<lb type="displayNum" n="373"/>ὡς ἥγε πτερόεντος ἀναΐξασα νόοιο
<lb type="displayNum" n="374"/>Κασσάνδρη θεόφοιτος ἐμαίνετο· πυκνὰ δὲ χαίτην
<lb type="displayNum" n="375"/>κοπτομένη καὶ στέρνον ἀνίαχε μαινάδι φωνῇ· 
<lb type="displayNum" n="376"/>ὦ μέλεοι, τίνα τοῦτον ἀνάρσιον ἵππον ἄγοντες
<lb type="displayNum" n="377"/>δαιμόνιοι μαίνεσθε καὶ ὑστατίην ἐπὶ νύκτα
<lb type="displayNum" n="378"/>σπεύδετε καὶ πολέμοιο πέρας καὶ νήγρετον ὕπνον;
<lb type="displayNum" n="379"/>δυσμενέων ὅδε κῶμος ἀρήιος· αἱ δέ που ἤδη
<lb type="displayNum" n="380"/>τίκτουσιν μογερῆς Ἑκάβης ὠδῖνες ὀνείρων, 
<lb type="displayNum" n="381"/>λήγει δ’ ἀμβολιεργὸν ἔτος πολέμοιο λυθέντος.
<lb type="displayNum" n="382"/>τοῖος ἀριστήων λόχος ἔρχεται, οὓς ἐπὶ χάρμην
<lb type="displayNum" n="383"/>τεύχεσιν ἀστράπτοντας ἀμαυροτάτην ὑπὸ νύκτα
<lb type="displayNum" n="384"/>τέξεται ὄβριμος ἵππος· ἐπὶ χθόνα δ’ ἄρτι θορόντες
<lb type="displayNum" n="385"/>ἐς μόθον ὁρμήσουσι τελειότατοι πολεμισταί. 
<lb type="displayNum" n="386"/>οὐ γὰρ ἐπ’ ὠδίνεσσι μογοστόκον ἵππον ἀνεῖσαι
<lb type="displayNum" n="387"/>ἀνδράσι τικτομένοισιν ἐπισχήσουσι γυναῖκες,
<lb type="displayNum" n="388"/>αὐτὴ δ’ Εἰλείθυια γενήσεται, ἥ μιν ἔτευξε·
<lb type="displayNum" n="389"/>γαστέρα δὲ πλήθουσαν ἀνακλίνασα βοήσει
<lb type="displayNum" n="390"/>μαῖα πολυκλαύτοιο τόκου πτολίπορθος Ἀθήνη. 
<lb type="displayNum" n="391"/>καὶ δὴ πορφύρεον μὲν ἑλίσσεται ἔνδοθι πύργων
<lb type="displayNum" n="392"/>αἵματος ἐκχυμένου πέλαγος καὶ κῦμα φόνοιο,
<lb type="displayNum" n="393"/>δεσμά τε συμπαθέων πλέκεται περὶ χερσὶ γυναικῶν
<lb type="displayNum" n="394"/>νυμφία, φωλεύει δ’ ὑπὸ δούρασι κευθόμενον πῦρ.
<lb type="displayNum" n="395"/>ὤμοι ἐμῶν ἀχέων, ὤμοι σέο, πάτριον ἄστυ, 
<lb type="displayNum" n="396"/>αὐτίκα λεπταλέη κόνις ἔσσεαι, οἴχεται ἔργον
<lb type="displayNum" n="397"/>ἀθανάτων, προθέλυμνα θεμείλια Λαομέδοντος.
<pb id="p.610"/>
<lb type="displayNum" n="398"/>καὶ σέ, πάτερ, καὶ μῆτερ, ὀδύρομαι, οἷά μοι ἤδη
<lb type="displayNum" n="399"/>ἀμφότεροι πείσεσθε· σὺ μέν, πάτερ, οἰκτρὰ δεδουπὼς
<lb type="displayNum" n="400"/>κείσεαι Ἑρκείοιο Διὸς μεγάλου παρὰ βωμῷ· 
<lb type="displayNum" n="401"/>μῆτερ ἀριστοτόκεια, σὲ δὲ βροτέης ἀπὸ μορφῆς
<lb type="displayNum" n="402"/>λυσσαλέην ἐπὶ παισὶ θεοὶ κύνα ποιήσουσι.
<lb type="displayNum" n="403"/>δῖα Πολυξείνη, σὲ δὲ πατρίδος ἐγγύθι γαίης
<lb type="displayNum" n="404"/>κεκλιμένην ὀλίγον δακρύσομαι· ὡς ὄφελέν τις
<lb type="displayNum" n="405"/>Ἀργείων ἐπὶ σοῖσι γόοις ὀλέσαι με καὶ αὐτήν. 
<lb type="displayNum" n="406"/>τίς γάρ μοι χρειὼ βιότου πλέον, εἴ με φυλάσσει
<lb type="displayNum" n="407"/>οἰκτροτάτῳ θανάτῳ, ξείνη δέ με γαῖα καλύψει;
<lb type="displayNum" n="408"/>τοιάδε μοι δέσποινα καὶ αὐτῷ δῶρον ἄνακτι
<lb type="displayNum" n="409"/>ἀντὶ τόσων καμάτων Ἀγαμέμνονι πότμον ὑφαίνει.
<lb type="displayNum" n="410"/>ἀλλ’ ἤδη φράζεσθε&mdash;τὰ δὲ γνώσεσθε παθόντες&mdash; 
<lb type="displayNum" n="411"/>καὶ νεφέλην ἀπόθεσθε, φίλοι, βλαψίφρονος ἄτης.
<lb type="displayNum" n="412"/>ῥηγνύσθω πελέκεσσι δέμας πολυχανδέος ἵππου
<lb type="displayNum" n="413"/>ἢ πυρὶ καιέσθω· δολόεντα δὲ σώματα κεῦθον
<lb type="displayNum" n="414"/>ὀλλύσθω, μεγάλη δὲ ποθὴ Δαναοῖσι γενέσθω.
<lb type="displayNum" n="415"/>καὶ τότε μοι δαίνυσθε καὶ ἐς χορὸν ὀτρύνεσθε
<lb type="displayNum" n="416"/>στησάμενοι κρητῆρας ἐλευθερίης ἐρατεινῆς.
<lb type="displayNum" n="417"/>ἡ μὲν ἔφη· τῇ δ’ οὔτις ἐπείθετο· τὴν γὰρ Ἀπόλλων
<lb type="displayNum" n="418"/>ἀμφότερον μάντιν τ’ ἀγαθὴν καὶ ἄπιστον ἔθηκεν.
<lb type="displayNum" n="419"/>τὴν δὲ πατὴρ ἐνένιπεν ὁμοκλήσας ἐπέεσσι·
<pb id="p.612"/>
<lb type="displayNum" n="420"/>τίς σε πάλιν, κακόμαντι, δυσώνυμος ἤγαγε δαίμων,
<lb type="displayNum" n="421"/>θαρσαλέη κυνόμυια; μάτην ὑλάους’ ἀπερύκεις.
<lb type="displayNum" n="422"/>οὔπω σοι κέκμηκε νόος λυσσώδεϊ νούσῳ,
<lb type="displayNum" n="423"/>οὐδὲ παλιμφήμων ἐκορέσσαο λαβροσυνάων;
<lb type="displayNum" n="424"/>ἀλλὰ καὶ ἡμετέρῃσιν ἐπαχνυμένη θαλίῃσιν
<lb type="displayNum" n="425"/>ἤλυθες, ὁππότε πᾶσιν ἐλεύθερον ἦμαρ ἀνῆψεν
<lb type="displayNum" n="426"/>ἡμῖν Ζεὺς Κρονίδης, ἐκέδασσε δὲ νῆας Ἀχαιῶν.
<lb type="displayNum" n="427"/>οὐδ’ ἔτι δούρατα μακρὰ τινάσσεται, οὐδ’ ἔτι τόξα
<lb type="displayNum" n="428"/>ἕλκεται, οὐ ξιφέων σελαγή, σιγῶσι δ’ ὀιστοί,
<lb type="displayNum" n="429"/>ἀλλὰ χοροὶ καὶ μοῦσα μελίπνοος, οὐδ’ ἔτι νείκη,
<lb type="displayNum" n="430"/>οὐ μήτηρ ἐπὶ παιδὶ κινύρεται, οὐδ’ ἐπὶ δῆριν
<lb type="displayNum" n="431"/>ἄνδρα γυνὴ πέμψασα νέκυν δακρύσατο χήρη·
<lb type="displayNum" n="432"/>ἵππον ἀνελκόμενον δέχεται πολιοῦχος Ἀθήνη.
<lb type="displayNum" n="433"/>παρθένε τολμήεσσα, σὺ δὲ πρὸ δόμοιο θοροῦσα
<lb type="displayNum" n="434"/>ψεύδεα θεσπίζουσα καὶ ἄγρια μαργαίνουσα
<lb type="displayNum" n="435"/>μοχθίζεις ἀτέλεστα καὶ ἱερὸν ἄστυ μιαίνεις.
<lb type="displayNum" n="436"/>ἔρρ’ οὕτως· ἡμῖν δὲ χοροὶ θαλίαι τε μέλονται.
<lb type="displayNum" n="437"/>οὐ γὰρ ἔτι Τροίης ὑπὸ τείχεσι δεῖμα λέλειπται,
<lb type="displayNum" n="438"/>οὐδ’ ἔτι μαντιπόλοιο τεῆς κεχρήμεθα φωνῆς.
<lb type="displayNum" n="439"/>ὣς εἰπὼν ἐκέλευσεν ἄγειν ἑτερόφρονα κούρην
<lb type="displayNum" n="440"/>κεύθων ἐν θαλάμοισι· μόγις δ’ ἀέκουσα τοκῆι
<lb type="displayNum" n="441"/>πείθετο, παρθενίῳ δὲ περὶ κλιντῆρι πεσοῦσα
<lb type="displayNum" n="442"/>κλαῖεν ἐπισταμένη τὸν ἑὸν μόρον· ἔβλεπε δ’ ἤδη
<lb type="displayNum" n="443"/>πατρίδος αἰθομένης ἐπὶ τείχεσι μαρνάμενον πῦρ.
<lb type="displayNum" n="444"/>οἱ δὲ πολισσούχοιο θεῆς ὑπὸ νηὸν Ἀθήνης
<lb type="displayNum" n="445"/>ἵππον ἀναστήσαντες ἐυξέστων ἐπὶ βάθρων
<lb type="displayNum" n="446"/>ἔφλεγον ἱερὰ καλὰ πολυκνίσσων ἐπὶ βωμῶν·
<lb type="displayNum" n="447"/>ἀθάνατοι δ’ ἀνένευον ἀνηνύστους ἑκατόμβας.
<lb type="displayNum" n="448"/>εἰλαπίνη δ’ ἐπίδημος ἔην καὶ ἀμήχανος ὕβρις,
<lb type="displayNum" n="449"/>ὕβρις ἐλαφρίζουσα μέθην λυσήνορος οἴνου.
<lb type="displayNum" n="450"/>ἀφραδίῃ τε βέβυστο, μεθημοσύνῃ τε κεχήνει
<pb id="p.614"/>
<lb type="displayNum" n="451"/>πᾶσα πόλις, πυλέων δ’ ὀλίγοις φυλάκεσσι μεμήλει·
<lb type="displayNum" n="452"/>ἤδη γὰρ καὶ φέγγος ἐδύετο, δαιμονίη δὲ
<lb type="displayNum" n="453"/>Ἴλιον αἰπεινὴν ὀλεσίπτολις ἀμφέβαλεν νύξ.
<lb type="displayNum" n="454"/>Ἀργείῃ δ’ Ἑλένῃ πολιὸν δέμας ἀσκήσασα
<lb type="displayNum" n="455"/>ἦλθε δολοφρονέουσα πολυφράδμων Ἀφροδίτη, 
<lb type="displayNum" n="456"/>ἐκ δὲ καλεσσαμένη προσέφη πειθήμονι φωνῇ·
<lb type="displayNum" n="457"/>νύμφα φίλη, καλέει σε πόσις Μενέλαος ἀγήνωρ
<lb type="displayNum" n="458"/>ἵππῳ δουρατέῳ κεκαλυμμένος, ἀμφὶ δ’ Ἀχαιῶν
<lb type="displayNum" n="459"/>ἡγεμόνες λοχόωσι τεῶν μνηστῆρες ἀέθλων.
<lb type="displayNum" n="460"/>ἀλλ’ ἴθι, μηδ’ ἔτι τοι μελέτω Πριάμοιο γέροντος 
<lb type="displayNum" n="461"/>μήτ’ ἄλλων Τρώων μήτ’ αὐτοῦ Δηιφόβοιο·
<lb type="displayNum" n="462"/>ἤδη γάρ σε δίδωμι πολυτλήτῳ Μενελάῳ.
<lb type="displayNum" n="463"/>ὣς φαμένη θεὸς αὖθις ἀνέδραμεν· ἡ δὲ δόλοισι
<lb type="displayNum" n="464"/>θελγομένη κραδίην θάλαμον λίπε κηώεντα,
<lb type="displayNum" n="465"/>καί οἱ Δηίφοβος πόσις εἴπετο· τὴν δὲ κιοῦσαν 
<lb type="displayNum" n="466"/>Τρῳάδες ἑλκεχίτωνες ἐθηήσαντο γυναῖκες.
<lb type="displayNum" n="467"/>ἡ δ’ ὁπόθ’ ὑψιμέλαθρον ἐς ἱερὸν ἦλθεν Ἀθήνης,
<lb type="displayNum" n="468"/>ἔστη παπταίνουσα φυὴν εὐήνορος ἵππου.
<lb type="displayNum" n="469"/>τρὶς δὲ περιστείχουσα καὶ Ἀργείους ἐρέθουσα
<lb type="displayNum" n="470"/>πάσας ἠυκόμους ἀλόχους ὀνόμαζεν Ἀχαιῶν 
<lb type="displayNum" n="471"/>φωνῇ λεπταλέῃ· τοὶ δ’ ἔνδοθι θυμὸν ἄμυσσον
<lb type="displayNum" n="472"/>ἀλγεινοὶ κατέχοντες ἐεργμένα δάκρυα σιγῇ.
<lb type="displayNum" n="473"/>ἔστενε μὲν Μενέλαος, ἐπεὶ κλύε Τυνδαρεώνης,
<lb type="displayNum" n="474"/>κλαῖε δὲ Τυδείδης μεμνημένος Αἰγιαλείης,
<lb type="displayNum" n="475"/>οὔνομα δ’ ἐπτοίησεν Ὀδυσσέα Πηνελοπείης, 
<lb type="displayNum" n="476"/>Ἄντικλος δ’ ὅτε κέντρον ἐδέξατο Λαοδαμείης,
<pb id="p.616"/>
<lb type="displayNum" n="477"/>μοῦνος ἀμοιβαίην ἀνεβάλλετο γῆρυν ἀνοίξας·
<lb type="displayNum" n="478"/>ἀλλ’ Ὀδυσεὺς κατέπαλτο καὶ ἀμφοτέρῃς παλάμῃσιν
<lb type="displayNum" n="479"/>ἀμφιπεσὼν ἐπίεζεν ἐπειγόμενον στόμα λῦσαι.
<lb type="displayNum" n="480"/>μάστακα δ’ ἀρρήκτοισιν ἀλυκτοπέδῃσι μεμαρπὼς 
<lb type="displayNum" n="481"/>εἶχεν ἐπικρατέως· ὁ δ’ ἐπάλλετο χερσὶ πιεσθείς,
<lb type="displayNum" n="482"/>φεύγων ἀνδροφόνοιο πελώρια δεσμὰ σιωπῆς.
<lb type="displayNum" n="483"/>καὶ τὸν μὲν λίπεν ἆσθμα φερέσβιον· οἱ δέ μιν ἄλλοι
<lb type="displayNum" n="484"/>δάκρυσι λαθριδίοισι κατακλαύσαντες Ἀχαιοὶ
<lb type="displayNum" n="485"/>κοῖλον ἀποκρύψαντες ἐς ἰσχίον ἔνθεσαν ἵππου 
<lb type="displayNum" n="486"/>καὶ χλαῖναν μελέεσσιν ἐπὶ ψυχροῖσι βαλόντες.
<lb type="displayNum" n="487"/>καί νύ κεν ἄλλον ἔθελγε γυνὴ δολόμητις Ἀχαιῶν,
<lb type="displayNum" n="488"/>εἰ μή οἱ βλοσυρῶπις ἀπ’ αἰθέρος ἀντήσασα
<lb type="displayNum" n="489"/>Παλλὰς ἐπηπείλησε, φίλου δ’ ἐξήγαγε νηοῦ
<lb type="displayNum" n="490"/>μούνῃ φαινομένη, στερεῇ δ’ ἀπεπέμψατο φωνῇ· 
<lb type="displayNum" n="491"/>δειλαίη, τέο μέχρις ἀλιτροσύναι σε φέρουσι
<lb type="displayNum" n="492"/>καὶ πόθος ἀλλοτρίων λεχέων καὶ Κύπριδος ἄτη;
<lb type="displayNum" n="493"/>οὔποτε δ’ οἰκτείρεις πρότερον πόσιν οὐδὲ θύγατρα
<lb type="displayNum" n="494"/>Ἑρμιόνην ποθέεις; ἔτι δὲ Τρώεσσιν ἀρήγεις;
<lb type="displayNum" n="495"/>χάζεο καὶ θαλάμων ὑπερώιον εἰσαναβᾶσα 
<lb type="displayNum" n="496"/>σὺν πυρὶ μειλιχίῳ ποτιδέχνυσο νῆας Ἀχαιῶν.
<lb type="displayNum" n="497"/>ὣς φαμένη κενεὴν ἀπάτην ἐκέδασσε γυναικός.
<lb type="displayNum" n="498"/>καὶ τὴν μὲν θαλαμόνδε πόδες φέρον· οἱ δὲ χοροῖο
<lb type="displayNum" n="499"/>παυσάμενοι καμάτῳ ἀδδηκότες ἤριπον ὕπνῳ.
<lb type="displayNum" n="500"/>καὶ δή που φόρμιγξ ἀνεπαύσατο, κεῖτο δὲ κάμνων 
<lb type="displayNum" n="501"/>αὐλὸς ἐπὶ κρητῆρι, κύπελλα δὲ πολλὰ χυθέντα
<lb type="displayNum" n="502"/>αὐτομάτως ῥείεσκε καθελκομένων ἀπὸ χειρῶν.
<lb type="displayNum" n="503"/>ἡσυχίη δὲ πόλιν κατεβόσκετο, νυκτὸς ἑταίρη,
<lb type="displayNum" n="504"/>οὐδ’ ὑλακὴ σκυλάκων ἠκούετο, πᾶσα δὲ σιγὴ
<lb type="displayNum" n="505"/>εἱστήκει καλέουσα φόνον πνείουσαν ἀυτήν. 
<pb id="p.618"/>
<lb type="displayNum" n="506"/>ἤδη δὲ Τρώεσσιν ὀλέθριον εἷλκε τάλαντον
<lb type="displayNum" n="507"/>Ζεὺς ταμίης πολέμοιο, μόγις <note n="1">mo/lis F</note> δ’ ἐλέλιξεν Ἀχαιούς·
<lb type="displayNum" n="508"/>χάζετο δ’ Ἰλιόθεν Λυκίης ἐπὶ πίονα νηὸν
<lb type="displayNum" n="509"/>ἀχνύμενος μεγάλοις ἐπὶ τείχεσι Φοῖβος Ἀπάλλων.
<lb type="displayNum" n="510"/>αὐτίκα δ Ἀργείοισιν Ἀχιλλῆος παρὰ τύμβον 
<lb type="displayNum" n="511"/>ἀγγελίην ἀνάφαινε Σίνων εὐφεγγέι δαλῷ
<lb type="displayNum" n="512"/>παννυχίη δ’ ἑτάροισιν ὑπὲρ θαλάμοιο καὶ αὐτὴ
<lb type="displayNum" n="513"/>εὐειδής Ἑλένη χρυσέην ἐπεδείκνυτο πεύκην.
<lb type="displayNum" n="514"/>ὡς δ’ ὁπότε πλήθουσα πυρὸς γλαυκοῖο σελήνη
<lb type="displayNum" n="515"/>οὐρανὸν αἰγλήεντα κατεχρύσωσε προσώπῳ· 
<lb type="displayNum" n="516"/>οὐχ ὅτε που γλωχῖνας ἀποξύνουσα κεραίης
<lb type="displayNum" n="517"/>πρωτοφαὴς ὑπὸ μηνὸς ἀνίσταται ἄσκιον ἀχλύν,
<lb type="displayNum" n="518"/>ἀλλ’ ὅτε κυκλώσασα περίτροχον ὄμματος αὐγὴν
<lb type="displayNum" n="519"/>ἀντιτύπους ἀκτῖνας ἐφέλκεται ἠελίοιο·
<lb type="displayNum" n="520"/>τοίη μαρμαίρουσα Θεραπναίη τότε νύμφη 
<lb type="displayNum" n="521"/>οἴνοπα πῆχυν ἀνεῖλκε, φίλου πυρὸς ἡνιοχῆα.
<lb type="displayNum" n="522"/>οἱ δὲ σέλας πυρσοῖο μετήορον ἀθρήσαντες
<lb type="displayNum" n="523"/>νῆας ἀνεκρούσαντο παλιγγνάμπτοισι κελεύθοις
<lb type="displayNum" n="524"/>Ἀργεῖοι σπεύδοντες, ἅπας δ’ ἠπείγετο ναύτης
<lb type="displayNum" n="525"/>δηναιοῦ πολέμοιο τέλος διζήμενος εὑρεῖν. 
<lb type="displayNum" n="526"/>οἱ δ’ αὐτοὶ πλωτῆρες ἔσαν κρατεροί τε μαχηταὶ
<lb type="displayNum" n="527"/>ἀλλήλοις τ’ ἐκέλευον ἐλαυνέμεν· αἱ δ’ ἄρα νῆες
<lb type="displayNum" n="528"/>ὠκύτεραι κραιπνῶν ἀνέμων ἀνέμων ταχυπειθέι ῥιπῇ
<lb type="displayNum" n="529"/>Ἴλιον εἰσανάγοντο Ποσειδάωνος ἀρωγῇ.
<pb id="p.620"/>
<lb type="displayNum" n="530"/>ἐνθάδε δὴ πεζοί πρότεροι κίον, οἱ δ’ ἐπέλειφθεν 
<lb type="displayNum" n="531"/>ἱππῆες κατόπισθεν, ὅπως μὴ Τρώιον ἵπποι
<lb type="displayNum" n="532"/>λαὸν ἀναστήσωσιν ἀειρομένῳ χρεμετισμῷ.
<lb type="displayNum" n="533"/>οἱ δ’ ἕτεροι γλαφυρῆς ἀπὸ γαστέρος ἔρρεον ἵππου,
<lb type="displayNum" n="534"/>τευχησταὶ βασιλῆες, ἀπὸ δρυὸς οἶα μέλισσαι,
<lb type="displayNum" n="535"/>αἵτ’ ἐπεὶ οὖν ἔκαμον πολυχανδέος ἔνδοθι σίμβλου 
<lb type="displayNum" n="536"/>κηρὸν ὑφαίνουσαι μελιηδέα ποικιλοτέχναι,
<lb type="displayNum" n="537"/>ἐς νομὸν εὐγυάλοιο κατ’ ἄγγεος ἀμφιχυθεῖσαι
<lb type="displayNum" n="538"/>νύγμασι πημαίνουσι παραστείχοντας ὁδίτας·
<lb type="displayNum" n="539"/>ὣς Δαναοὶ κρυφίοιο λόχου κληῖδας ἀνέντες
<lb type="displayNum" n="540"/>θρῷσκον ἐπὶ Τρώεσσι καὶ εἰσέτι κοῖτον ἔχοντας 
<lb type="displayNum" n="541"/>χαλκείου θανάτοιο κακοῖς ἐκάλυψαν ὀνείροις.
<lb type="displayNum" n="542"/>νήχετο δ’ αἵματι γαῖα, βοὴ δ’ ἄλληκτος ὀρώρει
<lb type="displayNum" n="543"/>Τρώων φευγόντων, ἐστείνετο δ’ Ἴλιος ἱρὴ
<lb type="displayNum" n="544"/>πιπτόντων νεκύων, οἱ δ’ ἀνδροφόνῳ κολοσυρτῷ
<lb type="displayNum" n="545"/><add>e)/zeon</add> <note n="1">om. F; e)/zeon Rhodoman.</note> ἔνθα καὶ ἔνθα μεμηνότες οἶα λέοντες 
<lb type="displayNum" n="546"/>σώμασιν ἀρτιφάτοισι γεφυρώσαντες ἀγυιάς.
<lb type="displayNum" n="547"/>Τρωιάδες δὲ γυναῖκες ὑπέρ τεγέων ἀίουσαι
<lb type="displayNum" n="548"/>αἱ μὲν ἐλευθερίης ἐρατῆς ἔτι διψώουσαι
<lb type="displayNum" n="549"/>αὐχένας ἐς θάνατον δειλοῖς ὑπέβαλλον ἀκοίταις,
<lb type="displayNum" n="550"/>αἱ δὲ φίλοις ἐπὶ παισί, χελιδόνες οἷάτε κοῦφαι, 
<lb type="displayNum" n="551"/>μητέρες ὠδύροντο· νέη δέ τις ἀσπαίροντα
<lb type="displayNum" n="552"/>ἠίθεον κλαύσασα θανεῖν ἔσπευδε καὶ αὐτὴ
<lb type="displayNum" n="553"/>οὐδὲ δορυκτήτοισιν ὁμοῦ δεσμοῖσιν ἕπεσθαι
<lb type="displayNum" n="554"/>ἤθελεν, ἀλλ’ ἐχόλωσε καὶ οὐκ ἐθέλοντα φονῆα
<lb type="displayNum" n="555"/>καὶ ξυνὸν λέχος ἔσχεν ὀφειλόμενον παρακοίτῃ. 
<lb type="displayNum" n="556"/>πολλαὶ δ’ ἠλιτόμηνα καὶ ἄπνοα τέκνα φέρουσαι
<lb type="displayNum" n="557"/>γαστέρος ὠμοτόκοιο χύδην ὠδῖνα μεθεῖσαι
<lb type="displayNum" n="558"/>ῥιγεδανῶς σὺν παισὶν ἀπεψύχοντο καὶ αὐταί.
<lb type="displayNum" n="559"/>παννυχίη δ’ ἐχόρευσεν ἀνὰ πτόλιν, οἷα θύελλα,
<lb type="displayNum" n="560"/>κύμασι παφλάζουσα πολυφλοίσβου πολέμοιο 
<pb id="p.622"/>
<lb type="displayNum" n="561"/>αἵματος ἀκρήτοιο μέθης ἐπίκωμος Ἐνυώ.
<lb type="displayNum" n="562"/>σὺν δ’ Ἔρις οὐρανόμηκες ἀναστήσασα κάρηνον
<lb type="displayNum" n="563"/>Ἀργείους ὀρόθυνεν, ἐπεὶ καὶ φοίνιος Ἄρης
<lb type="displayNum" n="564"/>ὀψὲ μὲν ἀλλὰ καὶ ὣς πολέμων ἑτεραλκέα νίκην
<lb type="displayNum" n="565"/>ἦλθε φέρων Δαναοῖσι καὶ ἀλλοπρόσαλλον ἀρωγήν. 
<lb type="displayNum" n="566"/>ἴαχε δὲ γλαυκῶπις ἐπ’ ἀκροπόληος Ἀθήνη
<lb type="displayNum" n="567"/>αἰγίδα κινήσασα, Διὸς σάκος, ἔτρεμε δ’ αἰθὴρ
<lb type="displayNum" n="568"/>Ἥρης σπερχομένης, ἐπὶ δ’ ἔβραχε γαῖα βαρεῖα
<lb type="displayNum" n="569"/>παλλομένη τριόδοντι Ποσειδάωνος ἀκωκῇ,
<lb type="displayNum" n="570"/>ἔφριξεν δ’ Ἀίδης, χθονίων δ’ ἐξέδρακε θώκων 
<lb type="displayNum" n="571"/>ταρβήσας, μή πού τι Διὸς μέγα χωσαμένοιο
<lb type="displayNum" n="572"/>πᾶν γένος ἀνθρώπων κατάγοι ψυχοστόλος Ἑρμῆς.
<lb type="displayNum" n="573"/>πάντα δ’ ὁμοῦ κεκύκητο, φόνος δέ τις ἄκριτος ἦεν·
<lb type="displayNum" n="574"/>τοὺς μὲν γὰρ φεύγοντας ἐπὶ Σκαιῇσι πύλῃσι
<lb type="displayNum" n="575"/>κτεῖνον ἐφεστηῶτες, ὁ δ’ ἐξ εὐνῆς ἀνορούσας 
<lb type="displayNum" n="576"/>τεύχεα μαστεύων δνοφερῇ περικάππεσεν αἰχμῇ.
<lb type="displayNum" n="577"/>καί τις ὑπὸ σκιόεντι δόμῳ κεκρυμμένος ἀνήρ,
<lb type="displayNum" n="578"/>ξεῖνος ἐών, ἐκάλεσσεν ὀιόμενος φίλον εἶναι·
<lb type="displayNum" n="579"/>νήπιος, οὐ μὲν ἔμελλεν ἐνηέι φωτὶ μιγῆναι,
<lb type="displayNum" n="580"/>ξείνια δ’ ἐχθρὰ κόμισσεν· ὑπέρ τέγεος δέ τις ἄλλος 
<lb type="displayNum" n="581"/>μήπω παπταίνων τι θοῷ διέπιπτεν ὀιστῷ.
<lb type="displayNum" n="582"/>καί τινες ἀλγεινῷ κραδίην βεβαρηότες οἴνῳ,
<lb type="displayNum" n="583"/>ἐκπλαγέες ποτὶ δοῦπον, ἐπειγόμενοι καταβῆναι,
<lb type="displayNum" n="584"/>κλίμακος ἐξελάθοντο καθ’ ὑψηλῶν τε μελάθρων
<lb type="displayNum" n="585"/>ἔκπεσον ἀγνώσσοντες, ἐπαυχενίους δὲ λυθέντες 
<pb id="p.624"/>
<lb type="displayNum" n="586"/>ἀστραγάλους ἐάγησαν, ὁμοῦ δ’ ἐξήρυγον οἶνον.
<lb type="displayNum" n="587"/>πολλοὶ δ’ εἰς ἕνα χῶρον ἀολλέες ἐκτείνοντο
<lb type="displayNum" n="588"/>μαρνάμενοι, πολλοὶ δὲ διωκόμενοι κατὰ πύργων
<lb type="displayNum" n="589"/>ἤριπον εἰς Ἀίδαο πανύστατον ἅλμα θορόντες.
<lb type="displayNum" n="590"/>παῦροι δὲ στεινῆς διὰ κοιλάδος, οἷάτε φῶρες, 
<lb type="displayNum" n="591"/>πατρίδος ὀλλυμένης ἔλαθον χειμῶνα φυγόντες.
<lb type="displayNum" n="592"/>οἱ δ’ ἔνδον πολέμῳ τε καὶ ἀχλύι κυμαίνοντες,
<lb type="displayNum" n="593"/>ἀνδράσιν οἰχομένοισι καὶ οὐ φεύγουσιν ὁμοῖοι,
<lb type="displayNum" n="594"/>πίπτον ἐπ’ ἀλλήλοισι· πόλις δ’ οὐ χάνδανε λύθρον
<lb type="displayNum" n="595"/>ἀνδρῶν χηρεύουσα, περιπλήθουσα δὲ νεκρῶν. 
<lb type="displayNum" n="596"/>οὐδέ τι φειδωλή τις ἐγίνετο· φοιταλέῃ δὲ
<lb type="displayNum" n="597"/>σπερχόμενοι μάστιγι φιλαγρύπνοιο κυδοιμοῦ
<lb type="displayNum" n="598"/>οὐδὲ θεῶν ὄπιν εἶχον, ἀθεσμοτάτης δ’ ὑπὸ ῥιπῆς
<lb type="displayNum" n="599"/>ἀθανάτων ἔχραινον ἀπενθέας αἵματι βωμούς.
<lb type="displayNum" n="600"/>οἰκτρότατοι δὲ γέροντες ἀτιμοτάτοισι φόνοισιν 
<lb type="displayNum" n="601"/>οὐδ’ ὀρθοὶ κτείνοντο, χαμαὶ δ’ ἱκετήσια γυῖα
<lb type="displayNum" n="602"/>τεινάμενοι πολιοῖσι κατεκλίνοντο καρήνοις.
<lb type="displayNum" n="603"/>πολλὰ δὲ νήπια τέκνα μινυνθαδίων ἀπὸ μαζῶν
<lb type="displayNum" n="604"/>μητέρος ἡρπάζοντο καὶ οὐ νοέοντα τοκήων
<lb type="displayNum" n="605"/>ἀμπλακίας ἀπέτινον, ἀνημέλκτου δὲ γάλακτος 
<lb type="displayNum" n="606"/>παιδὶ μάτην ὀρέγουσα χοὰς ἐκόμισσε τιθήνη.
<lb type="displayNum" n="607"/>οἰωνοί τε κύνες τε κατὰ πτόλιν ἄλλοθεν ἄλλοι,
<lb type="displayNum" n="608"/>ἠέριοι πεζοί τε συνέστιοι εἰλαπινασταί,
<lb type="displayNum" n="609"/>αἷμα μέλαν πίνοντες ἀμείλιχον εἶχον ἐδωδήν,
<lb type="displayNum" n="610"/>καὶ τῶν μὲν κλαγγὴ φόνον ἔπνεεν, οἱ δ’ ὑλάοντες 
<lb type="displayNum" n="611"/>ἄγρια κοπτομένοισιν ἐπ’ ἀνδράσιν ὠρύοντο,
<lb type="displayNum" n="612"/>νηλέες, οὐδ’ ἀλέγιζον ἑοὺς ἐρύοντες ἄνακτας.
<lb type="displayNum" n="613"/>τὼ δὲ γυναιμανέος ποτὶ δώματα Δηιφόβοιο
<lb type="displayNum" n="614"/>στελλέσθην Ὀδυσσεύς τε καὶ εὐχαίτης Μενέλαος
<pb id="p.626"/>
<lb type="displayNum" n="615"/>καρχαλέοισι λύκοισιν ἐοικότες, οἵθ’ ὑπὸ νύκτα 
<lb type="displayNum" n="616"/>χειμερίην φονόωντες ἀσημάντοις ἐπὶ μήλοις
<lb type="displayNum" n="617"/>οἴχονται, κάματον δὲ κατατρύχουσι νομήων.
<lb type="displayNum" n="618"/>ἔνθα δύω περ ἐόντες ἀπειρεσίοισιν ἔμιχθεν
<lb type="displayNum" n="619"/>ἀνδράσι δυσμενέεσσι· νέη δ’ ἠγείρετο χάρμη
<lb type="displayNum" n="620"/>τῶν μὲν ἐπορνυμένων, τῶν δ’ ὑψόθεν ἐκ θαλάμοιο 
<lb type="displayNum" n="621"/>βαλλόντων λιθάκεσσι καὶ ὠκυμόροισιν ὀιστοῖς.
<lb type="displayNum" n="622"/>ἀλλὰ καὶ ὣς ὑπέροπλα καρήατα πυργώσαντες
<lb type="displayNum" n="623"/>ἀρρήκτοις κορύθεσσι καὶ ἀσπίσι κυκλώσαντες
<lb type="displayNum" n="624"/>εἰσέθορον μέγα δῶμα· καὶ ἀντίβιον μὲν ὅμιλον,
<lb type="displayNum" n="625"/>θῆρας δειμαλέους, ἐλάων ἐδάιξεν Ὀδυσσεύς, 
<lb type="displayNum" n="626"/>Ἀτρείδης δ’ ἑτέρωθεν ὑποπτήξαντα διώξας
<lb type="displayNum" n="627"/>Δηίφοβον κατέμαρψε, μέσην κατὰ γαστέρα τύψας
<lb type="displayNum" n="628"/>ἧπαρ ὀλισθηρῇσι συνεξέχεεν χολάδεσσιν.
<lb type="displayNum" n="629"/>ὣς ὁ μὲν αὐτόθι κεῖτο λελασμένος ἱπποσυνάων,
<lb type="displayNum" n="630"/>τῷ δ’ ἕπετο τρομέουσα δορυκτήτη παράκοιτις 
<lb type="displayNum" n="631"/>ἄλλοτε μὲν χαίρουσα κακῶν ἐπὶ τέρματι μόχθων,
<lb type="displayNum" n="632"/>ἄλλοτε δ’ αἰδομένη, τοτὲ δ’ ὀψέ περ ὡς ἐν ὀνείρῳ
<lb type="displayNum" n="633"/>λαθρίδιον στενάχουσα φίλης μιμνῄσκετο πάτρης.
<lb type="displayNum" n="634"/>Αἰακίδης δὲ γέροντα Νεοπτόλεμος βασιλῆα
<lb type="displayNum" n="635"/>πήμασι κεκμηῶτα παρ’ Ἑρκείῳ κτάνε βωμῷ 
<lb type="displayNum" n="636"/>οἶκτον ἀπωσάμενος πατρώιον· οὐδὲ λιτάων
<lb type="displayNum" n="637"/>ἔκλυεν, οὐ Πηλῆος ὁρώμενος ἥλικα χαίτην
<lb type="displayNum" n="638"/>ᾐδέσαθ’, ἧς ὕπο θυμὸν ἀπέκλασεν ἠδὲ γέροντος
<lb type="displayNum" n="639"/>καίπερ ἐὼν βαρύμηνις ἐφείσατο τὸ πρὶν Ἀχιλλεύς.
<lb type="displayNum" n="640"/>σχέτλιος, ἦ μὲν ἔμελλε καὶ αὐτῷ πότμος ὁμοῖος 
<lb type="displayNum" n="641"/>ἑσπέσθαι παρὰ βωμὸν ἀληθέος Ἀπόλλωνος
<pb id="p.628"/>
<lb type="displayNum" n="642"/>ὕστερον, ὁππότε μιν ζαθέου δηλήμονα νηοῦ
<lb type="displayNum" n="643"/>Δελφὸς ἀνὴρ ἐλάσας ἱερῇ κατέπεφνε μαχαίρῃ.
<lb type="displayNum" n="644"/>ἡ δὲ κυβιστήσαντα διηερίων ἀπὸ πύργων&mdash;
<lb type="displayNum" n="645"/>χειρὸς Ὀδυσσείης ὀλοὸν βέλος&mdash;ἀθρήσασα 
<lb type="displayNum" n="646"/>Ἀνδρομάχη μινύωρον ἐκώκυεν Ἀστυάνακτα.
<lb type="displayNum" n="647"/>Κασσάνδρην δ’ ᾔσχυνεν Ὀιλῆος ταχὺς Αἴας
<lb type="displayNum" n="648"/>Παλλάδος ἀχράντοιο θεῆς ὑπὸ γοῦνα πεσοῦσαν·
<lb type="displayNum" n="649"/>ἡ δὲ βίην ἀνένευσε θεή, τὸ πρόσθεν ἀρηγὼν
<lb type="displayNum" n="650"/>ἀνθ’ ἑνὸς Ἀργείοισιν ἐχώσατο πᾶσιν Ἀθήνη. 
<lb type="displayNum" n="651"/>Αἰνείαν δ’ ἔκλεψε καὶ Ἀγχίσην Ἀφροδίτη
<lb type="displayNum" n="652"/>οἰκτείρουσα γέροντα καὶ υἱέα, τῆλε δὲ πάτρης
<lb type="displayNum" n="653"/>Αὐσονίην ἀπένασσε· θεῶν δ’ ἐτελείετο βουλὴ
<lb type="displayNum" n="654"/>Ζηνὸς ἐπαινήσαντος, ἵνα κράτος ἄφθιτον εἴη
<lb type="displayNum" n="655"/>παισὶ καὶ υἱωνοῖσιν ἀρηιφίλης Ἀφροδίτης. 
<lb type="displayNum" n="656"/>τέκνα δὲ καὶ γενεὴν Ἀντήνορος ἀντιθέοιο
<lb type="displayNum" n="657"/>Ἀτρείδης ἐφύλαξε, φιλοξείνοιο γέροντος,
<lb type="displayNum" n="658"/>μειλιχίης προτέρης <add>ti/nwn</add> χάριν ἠδὲ τραπέζης
<lb type="displayNum" n="659"/>κείνης, ᾗ μιν ἔδεκτο γυνὴ πρηεῖα Θεανώ.
<lb type="displayNum" n="660"/>δειλὴ Λαοδίκη, σὲ δὲ πατρίδος ἐγγύθι γαίης 
<lb type="displayNum" n="661"/>γαῖα περιπτύξασα κεχηνότι δέξατο κόλπῳ·
<pb id="p.630"/>
<lb type="displayNum" n="662"/>οὐδέ σε Θησείδης Ἀκάμας οὐδ’ ἄλλος Ἀχαιῶν
<lb type="displayNum" n="663"/>ἤγαγε ληιδίην, ἔθανες δ’ ἅμα πατρίδι γαίῃ.
<lb type="displayNum" n="664"/>πᾶσαν δ’ οὐκ ἂν ἔγωγε μόθου χύσιν ἀείσαιμι
<lb type="displayNum" n="665"/>κρινάμενος τὰ ἕκαστα καὶ ἄλγεα νυκτὸς ἐκείνης· 
<lb type="displayNum" n="666"/>Μουσάων ὅδε μόχθος, ἐγὼ δ’ ἅπερ ἵππον ἐλάσσω
<lb type="displayNum" n="667"/>τέρματος ἀμφιέλισσαν ἐπιψαύουσαν ἀοιδήν.
<lb type="displayNum" n="668"/>ἄρτι γὰρ ἀντολίηθεν ἀπόσσυτος Ὠκεανοῖο
<lb type="displayNum" n="669"/>ἠρέμα λευκαίνουσα κατέγραφεν ἠέρα πολλήν,
<lb type="displayNum" n="670"/>νύκτα διαρρήξασα μιαιφόνον ἱππότις Ἠώς· 
<lb type="displayNum" n="671"/>οἱ δ’ ἐπαγαλλόμενοι πολέμων ὑπεραυχέι νίκῃ
<lb type="displayNum" n="672"/>πάντοσε παπταίνεσκον ἀνὰ πτόλιν, εἴ τινες ἄλλοι
<lb type="displayNum" n="673"/>κλεπτόμενοι φεύγουσι φόνου πάνδημον ἀυτήν.
<lb type="displayNum" n="674"/>ἀλλ’ οἱ μὲν δέδμηντο λίνῳ θανάτοιο πανάγρῳ,
<lb type="displayNum" n="675"/>ἰχθύες ὡς ἁλίῃσιν ἐπὶ ψαμάθοισι χυθέντες, 
<lb type="displayNum" n="676"/>Ἀργεῖοι δ’ ἀπὸ μὲν μεγάρων νεοτευχέα κόσμον
<lb type="displayNum" n="677"/>ἐξέφερον, νηῶν ἀναθήματα, πολλὰ δ’ ἐρήμων
<lb type="displayNum" n="678"/>ἥρπαζον θαλάμων κειμήλια· σὺν δὲ γυναῖκας
<lb type="displayNum" n="679"/>ληιδίας σὺν παισὶν ἄγον ποτὶ νῆας ἀνάγκῃ.
<lb type="displayNum" n="680"/>τείχεσι δὲ πτολίπορθον ἐπὶ φλόγα θωρήξαντες 
<lb type="displayNum" n="681"/>ἔργα Ποσειδάωνος ἰῇ συνέχευον ἀυτμῇ.
<lb type="displayNum" n="682"/>αὐτοῦ καὶ μέγα σῆμα φίλοις ἀστοῖσιν ἐτύχθη
<lb type="displayNum" n="683"/>Ἴλιος αἰθαλόεσσα· πυρὸς δ’ ὀλεσίπτολιν ἄτην
<lb type="displayNum" n="684"/>Ξάνθος ἰδὼν ἔκλαυσε γόων ἁλιμυρέι πηγῇ,
<lb type="displayNum" n="685"/>Ἡφαίστῳ δ’ ὑπόεικεν ἀτυζόμενος χόλον Ἥρης. 
<pb id="p.632"/>
<lb type="displayNum" n="686"/>οἱ δὲ Πολυξείνης ἐπιτύμβιον αἷμα χέαντες,
<lb type="displayNum" n="687"/>υῆνιν ἱλασσάμενοι τεθνειότος Αἰακίδαο
<lb type="displayNum" n="688"/>Τρωιάδας τε γυναῖκας ἐλάγχανον, ἄλλα τε πάντα
<lb type="displayNum" n="689"/>χρυσὸν ἐμοιρήσαντο καὶ ἄργυρον· οἷσι βαθείας
<lb type="displayNum" n="690"/>νῆας ἐπαχθήσαντες ἐριγδούπου διὰ πόντου 
<lb type="displayNum" n="691"/>ἐκ Τροίης ἀνάγοντο μόθον τελέσαντες Ἀχαιοί.
</p></div1></body></text></TEI.2>
