<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Pl.">Plutus</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
&responsibility;
&fund.AnnCPB;
</titleStmt>
<extent>About 145Kb</extent>
&Perseus.publish;
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change><date>9/92</date>
<respStmt><name>Bill Merrill</name><resp>ed.</resp></respStmt>
<item>Refined tagging</item>
</change>
<change><date>10/1/92</date>
<respStmt><name>Bill Merrill</name><resp>ed.</resp></respStmt>
<item>Replaced LYRIC Meter= tag with  SPEECH Meter=</item>
</change>
<change><date>01-Feb-00</date>
<respStmt><name>Anne Mahoney</name><resp>Markup</resp></respStmt>
<item>
$Log: aristoph.pl_gk.xml,v $
Revision 1.2  2010-06-21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:47  packel
Converted to XML

Revision 1.9  2004/04/21 20:51:05  mimno
added card 1s

Revision 1.8  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>

<text><body>
<div1 type="Prologue">
<milestone n="1" unit="card"/>
<sp>
<speaker>Καρίων</speaker>
<l>ὡς ἀργαλέον πρᾶγμ’ ἐστὶν ὦ Ζεῦ καὶ θεοὶ</l>
<l>δοῦλον γενέσθαι παραφρονοῦντος δεσπότου.</l>
<l>ἢν γὰρ τὰ βέλτισθ’ ὁ θεράπων λέξας τύχῃ,</l>
<l>δόξῃ δὲ μὴ δρᾶν ταῦτα τῷ κεκτημένῳ,</l>
<l n="5">μετέχειν ἀνάγκη τὸν θεράποντα τῶν κακῶν.</l>
<l>τοῦ σώματος γὰρ οὐκ ἐᾷ τὸν κύριον</l>
<l>κρατεῖν ὁ δαίμων, ἀλλὰ τὸν ἐωνημένον.</l>
<l>καὶ ταῦτα μὲν δὴ ταῦτα. τῷ δὲ Λοξίᾳ,</l>
<l>ὃς θεσπιῳδεῖ τρίποδος ἐκ χρυσηλάτου,</l>
<l n="10">μέμψιν δικαίαν μέμφομαι ταύτην, ὅτι</l>
<l>ἰατρὸς ὢν καὶ μάντις, ὥς φασιν, σοφὸς</l>
<l>μελαγχολῶντ’ ἀπέπεμψέ μου τὸν δεσπότην,</l>
<l>ὅστις ἀκολουθεῖ κατόπιν ἀνθρώπου τυφλοῦ,</l>
<l>τοὐναντίον δρῶν ἢ προσῆκ’ αὐτῷ ποιεῖν.</l>
<l n="15">οἱ γὰρ βλέποντες τοῖς τυφλοῖς ἡγούμεθα,</l>
<l>οὗτος δ’ ἀκολουθεῖ, κἀμὲ προσβιάζεται,</l>
<l>καὶ ταῦτ’ ἀποκρινομένῳ τὸ παράπαν οὐδὲ γρῦ.</l>
<l>ἐγὼ μὲν οὖν οὐκ ἔσθ’ ὅπως σιγήσομαι,</l>
<l>ἢν μὴ φράσῃς ὅ τι τῷδ’ ἀκολουθοῦμέν ποτε</l>
<l n="20">ὦ δέσποτ’, ἀλλά σοι παρέξω πράγματα.</l>
<l>οὐ γάρ με τυπτήσεις στέφανον ἔχοντά γε.</l></sp>
<sp>
<speaker>Χρεμύλος</speaker>
<l>μὰ Δί’ ἀλλ’ ἀφελὼν τὸν στέφανον, ἢν λυπῇς τί με,</l>
<l>ἵνα μᾶλλον ἀλγῇς.</l></sp>
<sp>
<speaker>Καρίων</speaker>
<l part="Y">λῆρος· οὐ γὰρ παύσομαι</l>
<l>πρὶν ἂν φράσῃς μοι τίς ποτ’ ἐστὶν οὑτοσί·</l>
<l n="25">εὔνους γὰρ ὤν σοι πυνθάνομαι πάνυ σφόδρα.</l></sp>
<sp>
<speaker>Χρεμύλος</speaker>
<l>ἀλλ’ οὔ σε κρύψω· τῶν ἐμῶν γὰρ οἰκετῶν</l>
<l>πιστότατον ἡγοῦμαί σε καὶ κλεπτίστατον.</l>
<l>ἐγὼ θεοσεβὴς καὶ δίκαιος ὢν ἀνὴρ</l>
<l>κακῶς ἔπραττον καὶ πένης ἦν·</l></sp>
<sp>
<speaker>Καρίων</speaker>
<l part="Y">οἶδά τοι.</l></sp>
<sp>
<speaker>Χρεμύλος</speaker>
<l n="30">ἕτεροι δ’ ἐπλούτουν ἱερόσυλοι ῥήτορες</l>
<l>καὶ συκοφάνται καὶ πονηροί·</l></sp>
<sp>
<speaker>Καρίων</speaker>
<l part="Y">πείθομαι.</l></sp>
<sp>
<speaker>Χρεμύλος</speaker>
<l>ἐπερησόμενος οὖν ᾠχόμην ὡς τὸν θεόν,</l>
<l>τὸν ἐμὸν μὲν αὐτοῦ τοῦ ταλαιπώρου σχεδὸν</l>
<l>ἤδη νομίζων ἐκτετοξεῦσθαι βίον,</l>
<l n="35">τὸν δ’ υἱόν, ὅσπερ ὢν μόνος μοι τυγχάνει,</l>
<l>πευσόμενος εἰ χρὴ μεταβαλόντα τοὺς τρόπους</l>
<l>εἶναι πανοῦργον, ἄδικον, ὑγιὲς μηδὲ ἕν,</l>
<l>ὡς τῷ βίῳ τοῦτ’ αὐτὸ νομίσας συμφέρειν.</l></sp>
<sp>
<speaker>Καρίων</speaker>
<l>τί δῆτα Φοῖβος ἔλακεν ἐκ τῶν στεμμάτων;</l></sp>
<sp>
<speaker>Χρεμύλος</speaker>
<l n="40">πεύσει. σαφῶς γὰρ ὁ θεὸς εἶπέ μοι τοδί·</l>
<l>ὅτῳ ξυναντήσαιμι πρῶτον ἐξιών,</l>
<l>ἐκέλευε τούτου μὴ μεθίεσθαί μ’ ἔτι,</l>
<l>πείθειν δ’ ἐμαυτῷ ξυνακολουθεῖν οἴκαδε.</l></sp>
<sp>
<speaker>Καρίων</speaker>
<l>καὶ τῷ ξυναντᾷς δῆτα πρώτῳ;</l></sp>
<sp>
<speaker>Χρεμύλος</speaker>
<l part="Y">τουτῳί.</l></sp>
<sp>
<speaker>Καρίων</speaker>
<l n="45">εἶτ’ οὐ ξυνίης τὴν ἐπίνοιαν τοῦ θεοῦ</l>
<l>φράζουσαν ὦ σκαιότατέ σοι σαφέστατα</l>
<l>ἀσκεῖν τὸν υἱὸν τὸν ἐπιχώριον τρόπον;</l></sp>
<sp>
<speaker>Χρεμύλος</speaker>
<l>τῷ τοῦτο κρίνεις;</l></sp>
<sp>
<speaker>Καρίων</speaker>
<l part="Y">δῆλον ὁτιὴ καὶ τυφλῷ</l>
<l>γνῶναι δοκεῖ τοῦθ’, ὡς σφόδρ’ ἐστὶ συμφέρον</l>
<l n="50">τὸ μηδὲν ἀσκεῖν ὑγιὲς ἐν τῷ νῦν χρόνῳ.</l><milestone ed="p" n="51" unit="card"/></sp>
<sp>
<speaker>Χρεμύλος</speaker>
<l>οὐκ ἔσθ’ ὅπως ὁ χρησμὸς ἐς τοῦτο ῥέπει,</l>
<l>ἀλλ’ εἰς ἕτερόν τι μεῖζον. ἢν δ’ ἡμῖν φράσῃ</l>
<l>ὅστις ποτ’ ἐστὶν οὑτοσὶ καὶ τοῦ χάριν</l>
<l>καὶ τοῦ δεόμενος ἦλθε μετὰ νῷν ἐνθαδί,</l>
<l n="55">πυθοιμεθ’ ἂν τὸν χρησμὸν ἡμῶν ὅ τι νοεῖ.</l></sp>
<sp>
<speaker>Καρίων</speaker>
<l>ἄγε δὴ σὺ πότερον σαυτὸν ὅστις εἶ φράσεις,</l>
<l>ἢ τἀπὶ τούτοις δρῶ; λέγειν χρὴ ταχὺ πάνυ.</l></sp>
<sp>
<speaker>Πλοῦτος</speaker>
<l>ἐγὼ μὲν οἰμώζειν λέγω σοι.</l></sp>
<sp>
<speaker>Καρίων</speaker>
<l part="Y">μαναθάνεις</l>
<l>ὅς φησιν εἶναι;</l></sp>
<sp>
<speaker>Χρεμύλος</speaker>
<l part="Y">σοὶ λέγει τοῦτ’, οὐκ ἐμοί·</l>
<l n="60">σκαιῶς γὰρ αὐτοῦ καὶ χαλεπῶς ἐκπυνθάνει.</l>
<l>ἀλλ’ εἴ τι χαίρεις ἀνδρὸς εὐόρκου τρόποις,</l>
<l>ἐμοὶ φράσον.</l></sp>
<sp>
<speaker>Πλοῦτος</speaker>
<l part="Y">κλάειν ἔγωγέ σοι λέγω.</l></sp>
<sp>
<speaker>Καρίων</speaker>
<l>δέχου τὸν ἄνδρα καὶ τὸν ὄρνιν τοῦ θεοῦ.</l></sp>
<sp>
<speaker>Χρεμύλος</speaker>
<l>οὔ τοι μὰ τὴν Δήμητρα χαιρήσεις ἔτι.</l>
<l n="65">εἰ μὴ φράσεις γάρ&mdash;</l></sp>
<sp>
<speaker>Καρίων</speaker>
<l part="Y">ἀπό ς’ ὀλῶ κακὸν κακῶς.</l></sp>
<sp>
<speaker>Χρεμύλος</speaker>
<l>ὦ τᾶν&mdash;</l></sp>
<sp>
<speaker>Πλοῦτος</speaker>
<l part="Y">ἀπαλλάχθητον ἀπ’ ἐμοῦ.</l></sp>
<sp>
<speaker>Χρεμύλος</speaker>
<l part="Y">πώμαλα.</l></sp>
<sp>
<speaker>Καρίων</speaker>
<l>καὶ μὴν ὃ λέγω βέλτιστόν ἐστ’ ὦ δέσποτα.</l>
<l>ἀπολῶ τὸν ἄνθρωπον κάκιστα τουτονί.</l>
<l>ἀναθεὶς γὰρ ἐπὶ κρημνόν τιν’ αὐτὸν καταλιπων</l>
<l n="70">ἄπειμ’, ἵν’ ἐκεῖθεν ἐκτραχηλισθῇ πεσών.</l></sp>
<sp>
<speaker>Χρεμύλος</speaker>
<l>ἀλλ’ αἶρε ταχέως.</l></sp>
<sp>
<speaker>Πλοῦτος</speaker>
<l part="Y">μηδαμῶς.</l></sp>
<sp>
<speaker>Χρεμύλος</speaker>
<l part="Y">οὔκουν ἐρεῖς;</l></sp>
<sp>
<speaker>Πλοῦτος</speaker>
<l>ἀλλ’ ἢν πύθησθέ μ’ ὅστις εἴμ’, εὖ οἶδ’ ὅτι</l>
<l>κακόν τί μ’ ἐργάσεσθε κοὐκ ἀφήσετον.</l></sp>
<sp>
<speaker>Χρεμύλος</speaker>
<l>νὴ τοὺς θεοὺς ἡμεῖς γ’, ἐὰν βούλῃ γε σύ.</l></sp>
<sp>
<speaker>Πλοῦτος</speaker>
<l n="75">μέθεσθε νῦν μου πρῶτον.</l></sp>
<sp>
<speaker>Χρεμύλος</speaker>
<l part="Y">ἤν, μεθίεμεν.</l></sp>
<sp>
<speaker>Πλοῦτος</speaker>
<l>ἀκούετον δή· δεῖ γὰρ ὡς ἔοικέ με</l>
<l>λέγειν ἃ κρύπτειν ἦν παρεσκευασμένος.</l>
<l>ἐγὼ γάρ εἰμι Πλοῦτος.</l></sp>
<sp>
<speaker>Χρεμύλος</speaker>
<l part="Y">ὦ μιαρώτατε</l>
<l>ἀνδρῶν ἁπάντων, εἶτ’ ἐσίγας Πλοῦτος ὤν;</l></sp>
<sp>
<speaker>Καρίων</speaker>
<l n="80">σὺ Πλοῦτος, οὕτως ἀθλίως διακείμενος;</l>
<l>ὦ Φοῖβ’ Ἄπολλον καὶ θεοὶ καὶ δαίμονες</l>
<l>καὶ Ζεῦ, τί φῄς; ἐκεῖνος ὄντως εἶ σύ;</l></sp>
<sp>
<speaker>Πλοῦτος</speaker>
<l part="Y">ναί.</l></sp>
<sp>
<speaker>Χρεμύλος</speaker>
<l>ἐκεῖνος αὐτός;</l></sp>
<sp>
<speaker>Πλοῦτος</speaker>
<l part="Y">αὐτότατος.</l></sp>
<sp>
<speaker>Χρεμύλος</speaker>
<l part="Y">πόθεν οὖν φράσον</l>
<l>αὐχμῶν βαδίζεις;</l></sp>
<sp>
<speaker>Πλοῦτος</speaker>
<l part="Y">ἐκ Πατροκλέους ἔρχομαι,</l>
<l n="85">ὃς οὐκ ἐλούσατ’ ἐξ ὅτουπερ ἐγένετο.</l></sp>
<sp>
<speaker>Χρεμύλος</speaker>
<l>τουτὶ δὲ τὸ κακὸν πῶς ἔπαθες; κάτειπέ μοι.</l></sp>
<sp>
<speaker>Πλοῦτος</speaker>
<l>ὁ Ζεύς με ταῦτ’ ἔδρασεν ἀνθρώποις φθονῶν.</l>
<l>ἐγὼ γὰρ ὢν μειράκιον ἠπείλης’ ὅτι</l>
<l>ὡς τοὺς δικαίους καὶ σοφοὺς καὶ κοσμίους</l>
<l n="90">μόνους βαδιοίμην· ὁ δέ μ’ ἐποίησεν τυφλόν,</l>
<l>ἵνα μὴ διαγιγνώσκοιμι τούτων μηδένα.</l>
<l>οὕτως ἐκεῖνος τοῖσι χρηστοῖσι φθονεῖ.</l></sp>
<sp>
<speaker>Χρεμύλος</speaker>
<l>καὶ μὴν διὰ τοὺς χρηστούς γε τιμᾶται μόνους</l>
<l>καὶ τοὺς δικαίους.</l></sp>
<sp>
<speaker>Πλοῦτος</speaker>
<l part="Y">ὁμολογῶ σοι.</l></sp>
<sp>
<speaker>Χρεμύλος</speaker>
<l part="Y">φέρε τί οὖν;</l>
<l n="95">εἰ πάλιν ἀναβλέψειας ὥσπερ καὶ πρὸ τοῦ,</l>
<l>φεύγοις ἂν ἤδη τοὺς πονηρούς;</l></sp>
<sp>
<speaker>Πλοῦτος</speaker>
<l part="Y">φήμ’ ἐγώ.</l></sp>
<sp>
<speaker>Χρεμύλος</speaker>
<l>ὡς τοὺς δικαίους δ’ ἂν βαδίζοις;</l></sp>
<sp>
<speaker>Πλοῦτος</speaker>
<l part="Y">πάνυ μὲν οὖν·</l>
<l>πολλοῦ γὰρ αὐτοὺς οὐχ ἑόρακά πω χρόνου.</l></sp>
<sp>
<speaker>Χρεμύλος</speaker>
<l>καὶ θαῦμά γ’ οὐδέν· οὐδ’ ἐγὼ γὰρ ὁ βλέπων.</l></sp>
<sp>
<speaker>Πλοῦτος</speaker>
<l n="100">ἄφετόν με νῦν. ἴστον γὰρ ἤδη τἀπ’ ἐμοῦ.</l></sp>
<sp>
<speaker>Χρεμύλος</speaker>
<l>μὰ Δί’ ἀλλὰ πολλῷ μᾶλλον ἑξόμεσθά σου.</l></sp>
<sp>
<speaker>Πλοῦτος</speaker>
<l>οὐκ ἠγόρευον ὅτι παρέξειν πράγματα</l>
<l>ἐμέλλετόν μοι;</l></sp>
<sp>
<speaker>Χρεμύλος</speaker>
<l part="Y">καὶ σύ γ’ ἀντιβολῶ πιθοῦ,</l>
<l>καὶ μή μ’ ἀπολίπῃς· οὐ γὰρ εὑρήσεις ἐμοῦ</l>
<l n="105">ζητῶν ἔτ’ ἄνδρα τοὺς τρόπους βελτίονα.</l></sp>
<sp>
<speaker>Καρίων</speaker>
<l>μὰ τὸν Δί’ οὐ γὰρ ἔστιν ἄλλος πλὴν ἐγώ.</l><milestone ed="p" n="107" unit="card"/></sp>
<sp>
<speaker>Πλοῦτος</speaker>
<l>ταυτὶ λέγουσι πάντες· ἡνίκ’ ἂν δέ μου</l>
<l>τύχως’ ἀληθῶς καὶ γένωνται πλούσιοι,</l>
<l>ἀτεχνῶς ὑπερβάλλουσι τῇ μοχθηρίᾳ.</l></sp>
<sp>
<speaker>Χρεμύλος</speaker>
<l n="110">ἔχει μὲν οὕτως, εἰσὶ δ’ οὐ πάντες κακοί.</l></sp>
<sp>
<speaker>Πλοῦτος</speaker>
<l>μὰ Δί’ ἀλλ’ ἁπαξάπαντες.</l></sp>
<sp>
<speaker>Καρίων</speaker>
<l part="Y">οἰμώξει μακρά.</l></sp>
<sp>
<speaker>Χρεμύλος</speaker>
<l>σοὶ δ’ ὡς ἂν εἰδῇς ὅσα παρ’ ἡμῖν ἢν μένῃς</l>
<l>γενήσετ’ ἀγαθά, πρόσεχε τὸν νοῦν ἵνα πύθῃ.</l>
<l>οἶμαι γὰρ οἶμαι, σὺν θεῷ δ’ εἰρήσεται,</l>
<l n="115">ταύτης ἀπαλλάξειν σε τῆς ὀφθαλμίας</l>
<l>βλέψαι ποιήσας.</l></sp>
<sp>
<speaker>Πλοῦτος</speaker>
<l part="Y">μηδαμῶς τοῦτ’ ἐργάσῃ.</l>
<l>οὐ βούλομαι γὰρ πάλιν ἀναβλέψαι.</l></sp>
<sp>
<speaker>Χρεμύλος</speaker>
<l part="Y">τί φῄς;</l></sp>
<sp>
<speaker>Καρίων</speaker>
<l>ἅνθρωπος οὗτός ἐστιν ἄθλιος φύσει.</l></sp>
<sp>
<speaker>Πλοῦτος</speaker>
<l>ὁ Ζεὺς &dagger; μὲν οὖν εἰδὼς τὰ τούτων μῶρ’ ἔμ’ εἰ&dagger;</l>
<l n="120">πύθοιτ’ ἂν ἐπιτρίψειε.</l></sp>
<sp>
<speaker>Χρεμύλος</speaker>
<l part="Y">νῦν δ’ οὐ τοῦτο δρᾷ,</l>
<l>ὅστις σε προσπταίοντα περινοστεῖν ἐᾷ;</l></sp>
<sp>
<speaker>Πλοῦτος</speaker>
<l>οὐκ οἶδ’· ἐγὼ δ’ ἐκεῖνον ὀρρωδῶ πάνυ.</l></sp>
<sp>
<speaker>Χρεμύλος</speaker>
<l>ἄληθες ὦ δειλότατε πάντων δαιμόνων;</l>
<l>οἴει γὰρ εἶναι τὴν Διὸς τυραννίδα</l>
<l n="125">καὶ τοὺς κεραυνοὺς ἀξίους τριωβόλου,</l>
<l>ἐὰν ἀναβλέψῃς σὺ κἂν σμικρὸν χρόνον;</l></sp>
<sp>
<speaker>Πλοῦτος</speaker>
<l>ἆ μὴ λέγ’ ὦ πόνηρε ταῦτ’.</l></sp>
<sp>
<speaker>Χρεμύλος</speaker>
<l part="Y">ἔχ’ ἥσυχος.</l>
<l>ἐγὼ γὰρ ἀποδείξω σε τοῦ Διὸς πολὺ</l>
<l>μεῖζον δυνάμενον.</l></sp>
<sp>
<speaker>Πλοῦτος</speaker>
<l part="Y">ἐμὲ σύ;</l></sp>
<sp>
<speaker>Χρεμύλος</speaker>
<l part="Y">νὴ τὸν οὐρανόν.</l>
<l n="130">αὐτίκα γὰρ ἄρχει διὰ τίν’ ὁ Ζεὺς τῶν θεῶν;</l></sp>
<sp>
<speaker>Καρίων</speaker>
<l>διὰ τἀργύριον· πλεῖστον γάρ ἐστ’ αὐτῷ.</l></sp>
<sp>
<speaker>Χρεμύλος</speaker>
<l part="Y">φέρε</l>
<l>τίς οὖν ὁ παρέχων ἐστὶν αὐτῷ τοῦθ’;</l></sp>
<sp>
<speaker>Καρίων</speaker>
<l part="Y">ὁδί.</l></sp>
<sp>
<speaker>Χρεμύλος</speaker>
<l>θύουσι δ’ αὐτῷ διὰ τίν’; οὐ διὰ τουτονί;</l></sp>
<sp>
<speaker>Καρίων</speaker>
<l>καὶ νὴ Δί’ εὔχονταί γε πλουτεῖν ἄντικρυς.</l></sp>
<sp>
<speaker>Χρεμύλος</speaker>
<l n="135">οὔκουν ὅδ’ ἐστὶν αἴτιος καὶ ῥᾳδίως</l>
<l>παύσειεν, εἰ βούλοιτο, ταῦτ’ ἄν;</l></sp>
<sp>
<speaker>Πλοῦτος</speaker>
<l part="Y">ὅτι τί δή;</l></sp>
<sp>
<speaker>Χρεμύλος</speaker>
<l>ὅτι οὐδ’ ἂν εἷς θύσειεν ἀνθρώπων ἔτι,</l>
<l>οὐ βοῦν ἄν, οὐχὶ ψαιστόν, οὐκ ἄλλ’ οὐδὲ ἕν,</l>
<l>μὴ βουλομένου σοῦ.</l></sp>
<sp>
<speaker>Πλοῦτος</speaker>
<l part="Y">πῶς;</l></sp>
<sp>
<speaker>Χρεμύλος</speaker>
<l part="Y">ὅπως;</l>
<l>οὐκ ἔσθ’ ὅπως</l>
<l n="140">ὠνήσεται δήπουθεν, ἢν σὺ μὴ παρὼν</l>
<l>αὐτὸς διδῷς πἀργύριον· ὥστε τοῦ Διὸς</l>
<l>τὴν δύνομιν, ἢν λυπῇ τι, καταλύσεις μόνος.</l></sp>
<sp>
<speaker>Πλοῦτος</speaker>
<l>τί λέγεις; δι’ ἐμὲ θύουσιν αὐτῷ;</l></sp>
<sp>
<speaker>Χρεμύλος</speaker>
<l part="Y">φήμ’ ἐγώ.</l>
<l>καὶ νὴ Δί’ εἴ τί γ’ ἔστι λαμπρὸν καὶ καλὸν</l>
<l n="145">ἢ χαρίεν ἀνθρώποισι, διὰ σὲ γίγνεται.</l>
<l>ἅπαντα τῷ πλουτεῖν γάρ ἐσθ’ ὑπήκοα.</l></sp>
<sp>
<speaker>Καρίων</speaker>
<l>ἔγωγέ τοι διὰ μικρὸν ἀργυρίδιον</l>
<l>δοῦλος γεγένημαι, διὰ τὸ μὴ πλουτεῖν ἴσως.</l></sp>
<sp>
<speaker>Χρεμύλος</speaker>
<l>καὶ τάς γ’ ἑταίρας φασὶ τὰς Κορινθίας,</l>
<l n="150">ὅταν μὲν αὐτάς τις πένης πειρῶν τύχῃ,</l>
<l>οὐδὲ προσέχειν τὸν νοῦν, ἐὰν δὲ πλούσιος,</l>
<l>τὸν πρωκτὸν αὐτὰς εὐθὺς ὡς τοῦτον τρέπειν.</l></sp>
<sp>
<speaker>Καρίων</speaker>
<l>καὶ τούς γε παῖδάς φασι ταὐτὸ τοῦτο δρᾶν</l>
<l>οὐ τῶν ἐραστῶν ἀλλὰ τἀργυρίου χάριν.</l></sp>
<sp>
<speaker>Χρεμύλος</speaker>
<l n="155">οὐ τούς γε χρηστούς, ἀλλὰ τοὺς πόρνους· ἐπεὶ</l>
<l>αἰτοῦσιν οὐκ ἀργύριον οἱ χρηστοί.</l></sp>
<sp>
<speaker>Καρίων</speaker>
<l part="Y">τί δαί;</l></sp>
<sp>
<speaker>Χρεμύλος</speaker>
<l>ὁ μὲν ἵππον ἀγαθόν, ὁ δὲ κύνας θηρευτικάς.</l></sp>
<sp>
<speaker>Καρίων</speaker>
<l>αἰσχυνόμενοι γὰρ ἀργύριον αἰτεῖν ἴσως</l>
<l>ὀνόματι περιπέττουσι τὴν μοχθηρίαν.</l></sp>
<sp>
<speaker>Χρεμύλος</speaker>
<l n="160">τέχναι δὲ πᾶσαι διὰ σὲ καὶ σοφίσματα</l>
<l>ἐν τοῖσιν ἀνθρώποισίν ἐσθ’ ηὑρημένα.</l>
<l>ὁ μὲν γὰρ ἡμῶν σκυτοτομεῖ καθήμενος·</l></sp>
<sp>
<speaker>Καρίων</speaker>
<l>ἕτερος δὲ χαλκεύει τις, ὁ δὲ τεκταίνεται·</l></sp>
<sp>
<speaker>Χρεμύλος</speaker>
<l>ὁ δὲ χρυσοχοεῖ γε χρυσίον παρὰ σοῦ λαβών·</l></sp>
<sp>
<speaker>Καρίων</speaker>
<l n="165">ὁ δὲ λωποδυτεῖ γε νὴ Δί’, ὁ δὲ τοιχωρυχεῖ·</l></sp>
<sp>
<speaker>Χρεμύλος</speaker>
<l>ὁ δὲ γναφεύει γ’·</l></sp>
<sp>
<speaker>Καρίων</speaker>
<l part="Y">ὁ δέ γε πλύνει κῴδια·</l></sp>
<sp>
<speaker>Χρεμύλος</speaker>
<l>ὁ δὲ βυρσοδεψεῖ γ’·</l></sp>
<sp>
<speaker>Καρίων</speaker>
<l part="Y">ὁ δέ γε πωλεῖ κρόμμυα·</l></sp>
<sp>
<speaker>Χρεμύλος</speaker>
<l>ὁ δ’ ἁλούς γε μοιχὸς διὰ σέ που παρατίλλεται.</l></sp>
<sp>
<speaker>Πλοῦτος</speaker>
<l>οἴμοι τάλας ταυτί μ’ ἐλάνθανεν πάλαι.</l><milestone ed="p" n="170" unit="card"/></sp>
<sp>
<speaker>Καρίων</speaker>
<l n="170">μέγας δὲ βασιλεὺς οὐχὶ διὰ τοῦτον κομᾷ;</l></sp>
<sp>
<speaker>Χρεμύλος</speaker>
<l>ἐκκλησία δ’ οὐχὶ διὰ τοῦτον γίγνεται;</l></sp>
<sp>
<speaker>Καρίων</speaker>
<l>τί δέ; τὰς τριήρεις οὐ σὺ πληροῖς; εἰπέ μοι.</l></sp>
<sp>
<speaker>Χρεμύλος</speaker>
<l>τὸ δ’ ἐν Κορίνθῳ ξενικὸν οὐχ οὗτος τρέφει;</l></sp>
<sp>
<speaker>Καρίων</speaker>
<l>ὁ Πάμφιλος δ’ οὐχι διὰ τοῦτον κλαύσεται;</l></sp>
<sp>
<speaker>Χρεμύλος</speaker>
<l n="175">ὁ βελονοπώλης δ’ οὐχὶ μετὰ τοῦ Παμφίλου;</l></sp>
<sp>
<speaker>Καρίων</speaker>
<l>Ἀγύρριος δ’ οὐχὶ διὰ τοῦτον πέρδεται;</l></sp>
<sp>
<speaker>Χρεμύλος</speaker>
<l>Φιλέψιος δ’ οὐχ ἕνεκα σοῦ μύθους λέγει;</l></sp>
<sp>
<speaker>Καρίων</speaker>
<l>ἡ ξυμμαχία δ’ οὐ διὰ σὲ τοῖς Αἰγυπτίοις;</l></sp>
<sp>
<speaker>Χρεμύλος</speaker>
<l>ἐρᾷ δὲ Λαὶ̈ς οὐ διὰ σὲ Φιλωνίδου;</l></sp>
<sp>
<speaker>Καρίων</speaker>
<l n="180">ὁ Τιμοθέου δὲ πύργος&mdash;</l></sp>
<sp>
<speaker>Χρεμύλος</speaker>
<l part="Y">ἐμπέσοι γέ σοι.</l>
<l>τὰ δὲ πράγματ’ οὐχὶ διὰ σὲ πάντα πράττεται;</l>
<l>μονώτατος γὰρ εἶ σὺ πάντων αἴτιος</l>
<l>καὶ τῶν κακῶν καὶ τῶν ἀγαθῶν, εὖ ἴσθ’ ὅτι.</l></sp>
<sp>
<speaker>Καρίων</speaker>
<l>κρατοῦσι γοῦν κἀν τοῖς πολέμοις ἑκάστοτε,</l>
<l n="185">ἐφ’ οἷς οὗτος ἐπικαθέζηται μόνον.</l></sp>
<sp>
<speaker>Πλοῦτος</speaker>
<l>ἐγὼ τοσαῦτα δυνατός εἰμ’ εἷς ὢν ποιεῖν;</l></sp>
<sp>
<speaker>Χρεμύλος</speaker>
<l>καὶ ναὶ μὰ Δία τούτων γε πολλῷ πλείονα·</l>
<l>ὥστ’ οὐδὲ μεστὸς σοῦ γέγον’ οὐδεὶς πώποτε.</l>
<l>τῶν μὲν γὰρ ἄλλων ἐστὶ πάντων πλησμονή,</l>
<l n="190">ἔρωτος</l></sp>
<sp>
<speaker>Καρίων</speaker>
<l part="Y">ἄρτων</l></sp>
<sp>
<speaker>Χρεμύλος</speaker>
<l part="Y">μουσικῆς</l></sp>
<sp>
<speaker>Καρίων</speaker>
<l part="Y">τραγημάτων</l></sp>
<sp>
<speaker>Χρεμύλος</speaker>
<l>τιμῆς</l></sp>
<sp>
<speaker>Καρίων</speaker>
<l part="Y">πλακούντων</l></sp>
<sp>
<speaker>Χρεμύλος</speaker>
<l part="Y">ἀνδραγαθίας</l></sp>
<sp>
<speaker>Καρίων</speaker>
<l part="Y">ἰσχάδων</l></sp>
<sp>
<speaker>Χρεμύλος</speaker>
<l>φιλοτιμίας</l></sp>
<sp>
<speaker>Καρίων</speaker>
<l part="Y">μάζης</l></sp>
<sp>
<speaker>Χρεμύλος</speaker>
<l part="Y">στρατηγίας</l></sp>
<sp>
<speaker>Καρίων</speaker>
<l part="Y">φακῆς·</l></sp>
<sp>
<speaker>Χρεμύλος</speaker>
<l>σοῦ δ’ ἐγένετ’ οὐδεὶς μεστὸς οὐδεπώποτε.</l>
<l>ἀλλ’ ἢν τάλαντά τις λάβῃ τριακαίδεκα,</l>
<l n="195">πολὺ μᾶλλον ἐπιθυμεῖ λαβεῖν ἑκκαίδεκα·</l>
<l>κἂν ταῦτ’ ἀνύσηται, τετταράκοντα βούλεται,</l>
<l>ἤ φησιν εἶν ἀβίωτον αὑτῷ τὸν βίον.</l></sp>
<sp>
<speaker>Πλοῦτος</speaker>
<l>εὖ τοι λέγειν ἔμοιγε φαίνεσθον πάνυ·</l>
<l>πλὴν ἓν μόνον δέδοικα.</l></sp>
<sp>
<speaker>Χρεμύλος</speaker>
<l part="Y">φράζε τοῦ πέρι;</l></sp>
<sp>
<speaker>Πλοῦτος</speaker>
<l n="200">ὅπως ἐγὼ τὴν δύναμιν ἣν ὑμεῖς φατε</l>
<l>ἔχειν με, ταύτης δεσπότης γενήσομαι.</l></sp>
<sp>
<speaker>Χρεμύλος</speaker>
<l>νὴ τὸν Δί’ ἀλλὰ καὶ λέγουσι πάντες ὡς</l>
<l>δειλότατόν ἐσθ’ ὁ Πλοῦτος.</l></sp>
<sp>
<speaker>Πλοῦτος</speaker>
<l part="Y">ἥκιστ’, ἀλλά με</l>
<l>τοιχωρύχος τις διέβαλ’. ἐσδὺς γάρ ποτε</l>
<l n="205">οὐκ εἶχεν ἐς τὴν οἰκίαν οὐδὲν λαβεῖν,</l>
<l>εὑρὼν ἁπαξάπαντα κατακεκλῃμένα·</l>
<l>εἶτ’ ὠνόμασέ μου τὴν πρόνοιαν δειλίαν.</l></sp>
<sp>
<speaker>Χρεμύλος</speaker>
<l>μή νυν μελέτω σοι μηδέν· ὡς ἐὰν γένῃ</l>
<l>ἀνὴρ πρόθυμος αὐτὸς ἐς τὰ πράγματα,</l>
<l n="210">βλέποντ’ ἀποδείξω ς’ ὀξύτερον τοῦ Λυγκέως.</l></sp>
<sp>
<speaker>Πλοῦτος</speaker>
<l>πῶς οὖν δυνήσει τοῦτο δρᾶσαι θνητὸς ὤν;</l></sp>
<sp>
<speaker>Χρεμύλος</speaker>
<l>ἔχω τιν’ ἀγαθὴν ἐλπίδ’ ἐξ ὧν εἶπέ μοι</l>
<l>ὁ Φοῖβος αὐτὸς Πυθικὴν σείσας δάφνην.</l></sp>
<sp>
<speaker>Πλοῦτος</speaker>
<l>κἀκεῖνος οὖν σύνοιδε ταῦτα;</l></sp>
<sp>
<speaker>Χρεμύλος</speaker>
<l part="Y">φήμ’ ἐγώ.</l></sp>
<sp>
<speaker>Πλοῦτος</speaker>
<l n="215">ὁρᾶτε.</l></sp>
<sp>
<speaker>Χρεμύλος</speaker>
<l part="Y">μὴ φρόντιζε μηδὲν ὦγαθέ.</l>
<l>ἐγὼ γάρ, εὖ τοῦτ’ ἴσθι, κεἰ δεῖ μ’ ἀποθανεῖν,</l>
<l>αὐτὸς διαπράξω ταῦτα.</l></sp>
<sp>
<speaker>Καρίων</speaker>
<l part="Y">κἂν βούλῃ γ’, ἐγώ.</l></sp>
<sp>
<speaker>Χρεμύλος</speaker>
<l>πολλοὶ δ’ ἔσονται χἄτεροι νῷν ξύμμαχοι,</l>
<l>ὅσοις δικαίοις οὖσιν οὐκ ἦν ἄλφιτα.</l><milestone ed="p" n="220" unit="card"/></sp>
<sp>
<speaker>Πλοῦτος</speaker>
<l n="220">παπαῖ πονηρούς γ’ εἶπας ἡμῖν συμμάχους.</l></sp>
<sp>
<speaker>Χρεμύλος</speaker>
<l>οὐκ ἤν γε πλουτήσωσιν ἐξ ἀρχῆς πάλιν.</l>
<l>ἀλλ’ ἴθι σὺ μὲν ταχέως δραμών&mdash;</l></sp>
<sp>
<speaker>Καρίων</speaker>
<l part="Y">τί δρῶ; λέγε.</l></sp>
<sp>
<speaker>Χρεμύλος</speaker>
<l>τοὺς ξυγγεώργους κάλεσον, εὑρήσεις δ’ ἴσως</l>
<l>ἐν τοῖς ἀγροῖς αὐτοὺς ταλαιπωρουμένους,</l>
<l n="225">ὅπως ἂν ἴσον ἕκαστος ἐνταυθοῖ παρὼν</l>
<l>ἡμῖν μετάσχῃ τοῦδε τοῦ Πλούτου μέρος.</l></sp>
<sp>
<speaker>Καρίων</speaker>
<l>καὶ δὴ βαδίζω· τουτοδὶ τὸ κρεᾴδιον</l>
<l>τῶν ἔνδοθέν τις εἰσενεγκάτω λαβών.</l></sp>
<sp>
<speaker>Χρεμύλος</speaker>
<l>ἐμοὶ μελήσει τοῦτό γ’· ἀλλ’ ἀνύσας τρέχε.</l>
<l n="230">σὺ δ’ ὦ κράτιστε Πλοῦτε πάντων δαιμόνων</l>
<l>εἴσω μετ’ ἐμοῦ δεῦρ’ εἴσιθ’· ἡ γὰρ οἰκία</l>
<l>αὕτη ’στὶν ἣν δεῖ χρημάτων σε τήμερον</l>
<l>μεστὴν ποιῆσαι καὶ δικαίως κἀδίκως.</l></sp>
<sp>
<speaker>Πλοῦτος</speaker>
<l>ἀλλ’ ἄχθομαι μὲν εἰσιὼν νὴ τοὺς θεοὺς</l>
<l n="235">εἰς οἰκίαν ἑκάστοτ’ ἀλλοτρίαν πάνυ·</l>
<l>ἀγαθὸν γὰρ ἀπέλαυς’ οὐδὲν αὐτοῦ πώποτε.</l>
<l>ἢν μὲν γὰρ ὡς φειδωλὸν εἰσελθὼν τύχω,</l>
<l>εὐθὺς κατώρυξέν με κατὰ τῆς γῆς κάτω·</l>
<l>κἄν τις προσέλθῃ χρηστὸς ἄνθρωπος φίλος</l>
<l n="240">αἰτῶν λαβεῖν τι σμικρὸν ἀργυρίδιον,</l>
<l>ἔξαρνός ἐστι μηδ’ ἰδεῖν με πώποτε.</l>
<l>ἢν δ’ ὡς παραπλῆγ’ ἄνθρωπον εἰσελθὼν τύχω,</l>
<l>πόρναισι καὶ κύβοισι παραβεβλημένος</l>
<l>γυμνὸς θύραζ’ ἐξέπεσον ἐν ἀκαρεῖ χρόνου.</l></sp>
<sp>
<speaker>Χρεμύλος</speaker>
<l n="245">μετρίου γὰρ ἀνδρὸς οὐκ ἐπέτυχες πώποτε.</l>
<l>ἐγὼ δὲ τούτου τοῦ τρόπου πώς εἰμ’ ἀεί,</l>
<l>χαίρω τε γὰρ φειδόμενος ὡς οὐδεὶς ἀνὴρ</l>
<l>πάλιν τ’ ἀναλῶν, ἡνίκ’ ἂν τούτου δέῃ.</l>
<l>ἀλλ’ εἰσίωμεν, ὡς ἰδεῖν σε βούλομαι</l>
<l n="250">καὶ τὴν γυναῖκα καὶ τὸν υἱὸν τὸν μόνον,</l>
<l>ὃν ἑγὼ φιλῶ μάλιστα μετὰ σέ.</l></sp>
<sp>
<speaker>Πλοῦτος</speaker>
<l part="Y">πείθομαι.</l></sp>
<sp>
<speaker>Χρεμύλος</speaker>
<l>τί γὰρ ἄν τις οὐχὶ πρὸς σὲ τἀληθῆ λέγοι;</l><milestone ed="p" n="253" unit="card"/></sp></div1>
<div1 type="Parodos">
<sp>
<speaker>Καρίων</speaker>
<l>ὦ πολλὰ δὴ τῷ δεσπότῃ ταὐτὸν θύμον φαγόντες,</l>
<l>ἄνδρες φίλοι καὶ δημόται καὶ τοῦ πονεῖν ἐρασταί,</l>
<l n="255">ἴτ’ ἐγκονεῖτε σπεύδεθ’, ὡς ὁ καιρὸς οὐχὶ μέλλειν,</l>
<l>ἀλλ’ ἔστ’ ἐπ’ αὐτῆς τῆς ἀκμῆς, ᾗ δεῖ παρόντ’ ἀμύνειν.</l></sp>
<sp>
<speaker>Χορός</speaker>
<l>οὔκουν ὁρᾷς ὁρμωμένους ἡμᾶς πάλαι προθύμως,</l>
<l>ὡς εἰκός ἐστιν ἀσθενεῖς γέροντας ἄνδρας ἤδη;</l>
<l>σὺ δ’ ἀξιοῖς ἴσως με θεῖν, πρὶν ταῦτα καὶ φράσαι μοι</l>
<l n="260">ὅτου χάριν μ’ ὁ δεσπότης ὁ σὸς κέκληκε δῦρο.</l></sp>
<sp>
<speaker>Καρίων</speaker>
<l>οὔκουν πάλαι δήπου λέγω; σὺ δ’ αὐτὸς οὐκ ἀκούεις.</l>
<l>ὁ δεσπότης γάρ φησιν ὑμᾶς ἡδέως ἅπαντας</l>
<l>ψυχροῦ βίου καὶ δυσκόλου ζήσειν ἀπαλλαγέντας.</l></sp>
<sp>
<speaker>Χορός</speaker>
<l>ἔστιν δὲ δὴ τί καὶ πόθεν τὸ πρᾶγμα τοῦθ’ ὅ φησιν;</l></sp>
<sp>
<speaker>Καρίων</speaker>
<l n="265">ἔχων ἀφῖκται δεῦρο πρεσβύτην τιν’ ὦ πόνηροι</l>
<l>ῥυπῶντα κυφὸν ἄθλιον ῥυσὸν μαδῶντα νωδόν·</l>
<l>οἶμαι δὲ νὴ τὸν οὐρανὸν καὶ ψωλὸν αὐτὸν εἶναι.</l></sp>
<sp>
<speaker>Χορός</speaker>
<l>ὦ χρυσὸν ἀγγείλας ἐπῶν πῶς φῄς; πάλιν φράσον μοι.</l>
<l>δηλοῖς γὰρ αὐτὸν σωρὸν ἥκειν χρημάτων ἔχοντα.</l></sp>
<sp>
<speaker>Καρίων</speaker>
<l n="270">πρεσβυτικῶν μὲν οὖν κακῶν ἔγωγ’ ἔχοντα σωρόν.</l></sp>
<sp>
<speaker>Χορός</speaker>
<l>μῶν ἀξιοῖς φενακίσας ἔπειτ’ ἀπαλλαγῆναι</l>
<l>ἀζήμοις, καὶ ταῦτ’ ἐμοῦ βακτηρίαν ἔχοντος;</l></sp>
<sp>
<speaker>Καρίων</speaker>
<l>πάντως γὰρ ἄνθρωπον φύσει τοιοῦτον ἐς τὰ πάντα</l>
<l>ἡγεῖσθέ μ’ εἶναι κοὐδὲν ἂν νομίζεθ’ ὑγιὲς εἰπεῖν;</l></sp>
<sp>
<speaker>Χορός</speaker>
<l n="275">ὡς σεμνὸς οὑπίτριπτος· αἱ κνῆμαι δέ σου βοῶσιν</l>
<l>&lsquo;ἰοὺ ἰού,&rsquo; τὰς χοίνικας καὶ τὰς πέδας ποθοῦσαι.</l></sp>
<sp>
<speaker>Καρίων</speaker>
<l>ἐν τῇ σορῷ νυνὶ λαχὸν τὸ γράμμα σου δικάζειν,</l>
<l>σὺ δ’ οὐ βαδίζεις, ὁ δὲ Χάρων τὸ ξύμβολον δίδωσιν.</l></sp>
<sp>
<speaker>Χορός</speaker>
<l>διαρραγείης, ὡς μόθων εἶ καὶ φύσει κόβαλος,</l>
<l n="280">ὅστις φενακίζεις, φράσαι δ’ οὔπω τέτληκας ἡμῖν,</l>
<l>οἳ πολλὰ μοχθήσαντες οὐκ οὔσης σχολῆς προθύμως</l>
<l>δεῦρ’ ἤλθομεν, πολλῶν θύμων ῥίζας διεκπερῶντες.</l></sp>
<sp>
<speaker>Καρίων</speaker>
<l>ἀλλ’ οὐκέτ’ ἂν κρύψαιμι. τὸν Πλοῦτον γὰρ ὦνδρες ἥκει</l>
<l n="285">ἄγων ὁ δεσπότης, ὃς ὑμᾶς πλουσίους ποιήσει.</l></sp>
<sp>
<speaker>Χορός</speaker>
<l>ὄντως γὰρ ἔστι πλουσίοις ἡμῖν ἅπασιν εἶναι;</l></sp>
<sp>
<speaker>Καρίων</speaker>
<l>νὴ τοὺς θεοὺς Μίδαις μὲν οὖν, ἢν ὦτ’ ὄνου λάβητε.</l></sp>
<sp>
<speaker>Χορός</speaker>
<l>ὡς ἥδομαι καὶ τέρπομαι καὶ βούλομαι χορεῦσαι</l>
<l>ὑφ’ ἡδονῆς, εἴπερ λέγεις ὄντως σὺ ταῦτ’ ἀληθῆ.</l><milestone ed="p" n="290" unit="card"/></sp></div1>
<div1 type="Lyric-Scene">
<div2 type="strophe" n="1">
<sp><speaker>Καρίων</speaker>
<l n="290">καὶ μὴν ἐγὼ βουλήσομαι θρεττανελὸ τὸν Κύκλωπα</l>
<l>μιμούμενος καὶ τοῖν ποδοῖν ὡδὶ παρενσαλεύων</l>
<l>ὑμᾶς ἄγειν. ἀλλ’ εἶα τέκεα θαμίν’ ἐπαναβοῶντες</l>
<l>βληχώμενοί τε προβατίων</l>
<l>αἰγῶν τε κιναβρώντων μέλη</l>
<l n="295">ἕπεσθ’ ἀπεψωλημένοι· τράγοι δ’ ἀκρατιεῖσθε.</l><milestone ed="p" n="296" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ἡμεῖς δέ γ’ αὖ ζητήσομεν θρεττανελὸ τὸν Κύκλωπα</l>
<l>βληχώμενοι, σὲ τουτονὶ πεινῶντα καταλαβόντες,</l>
<l>πήραν ἔχοντα λάχανά τ’ ἄγρια δροσερά, κραιπαλῶντα</l>
<l>ἡγούμενον τοῖς προβατίοις,</l>
<l n="300">εἰκῇ δὲ καταδαρθόντα που</l>
<l>μέγαν λαβόντες ἡμμένον σφηκίσκον ἐκτυφλῶσαι.</l><milestone ed="p" n="302" unit="card"/></sp></div2>
<div2 type="strophe" n="2">
<sp><speaker>Καρίων</speaker>
<l>ἐγὼ δὲ τὴν Κίρκην γε τὴν τὰ φάρμακ’ ἀνακυκῶσαν,</l>
<l>ἣ τοὺς ἑταίρους τοῦ Φιλωνίδου ποτ’ ἐν Κορίνθῳ</l>
<l>ἔπεισεν ὡς ὄντας κάπρους</l>
<l n="305">μεμαγμένον σκῶρ ἐσθίειν, αὐτὴ δ’ ἔματτεν αὐτοῖς,</l>
<l>μιμήσομαι πάντας τρόπους·</l>
<l>ὑμεῖς δὲ γρυλίζοντες ὑπὸ φιληδίας</l>
<l>ἕπεσθε μητρὶ χοῖροι.</l><milestone ed="p" n="309" unit="card"/></sp></div2>
<div2 type="antistrophe" n="2a">
<sp><speaker>Χορός</speaker>
<l>οὐκοῦν σε τὴν Κίρκην γε τὴν τὰ φάρμακ’ ἀνακυκῶσαν</l>
<l n="310">καὶ μαγγανεύουσαν μολύνουσάν τε τοὺς ἑταίρους</l>
<l>λαβόντες ὑπὸ φιληδίας</l>
<l>τὸν Λαρτίου μιμούμενοι τῶν ὄρχεων κρεμῶμεν,</l>
<l>μινθώσομέν θ’ ὥσπερ τράγου</l>
<l>τὴν ῥῖνα· σὺ δ’ Ἀρίστυλλος ὑποχάσκων ἐρεῖς,</l>
<l n="315">ἕπεσθε μητρὶ χοῖροι.</l><milestone ed="p" n="316" unit="card"/></sp></div2>
<div2 type="antistrophe" n="2b">
<sp><speaker>Καρίων</speaker>
<l>ἀλλ’ εἶα νῦν τῶν σκωμμάτων ἀπαλλαγέντες ἤδη</l>
<l>ὑμεῖς ἐπ’ ἄλλ’ εἶδος τρέπεσθ’,</l>
<l>ἐγὼ δ’ ἰὼν ἤδη λάθρᾳ</l>
<l>βουλήσομαι τοῦ δεσπότου</l>
<l n="320">λαβών τιν’ ἄρτον καὶ κρέας</l>
<l>μασώμενος τὸ λοιπὸν οὕτω τῷ κόπῳ ξυνεῖναι.</l><milestone ed="p" n="322" unit="card"/>
<stage>*xorou=</stage></sp></div2>
</div1>
<div1 type="Episode">
<sp>
<speaker>Χρεμύλος</speaker>
<l>χαίρειν μὲν ὑμᾶς ἐστιν ὦνδρες δημόται</l>
<l>ἀρχαῖον ἤδη προσαγορεύειν καὶ σαπρόν·</l>
<l>ἀσπάζομαι δ’ ὁτιὴ προθύμως ἥκετε</l>
<l n="325">καὶ συντεταμένως κοὐ κατεβλακευμένως.</l>
<l>ὅπως δέ μοι καὶ τἄλλα συμπαραστάται</l>
<l>ἔσεσθε καὶ σωτῆρες ὄντως τοῦ θεοῦ.</l></sp>
<sp>
<speaker>Χορός</speaker>
<l>θάρρει· βλέπειν γὰρ ἄντικρυς δόξεις μ’ Ἄρη.</l>
<l>δεινὸν γὰρ εἰ τριωβόλου μὲν οὕνεκα</l>
<l n="330">ὠστιζόμεσθ’ ἑκάστοτ’ ἐν τἠκκλησίᾳ,</l>
<l>αὐτὸν δὲ τὸν Πλοῦτον παρείην τῳ λαβεῖν.</l></sp>
<sp>
<speaker>Χρεμύλος</speaker>
<l>καὶ μὴν ὁρῶ καὶ Βλεψίδημον τουτονὶ</l>
<l>προσιόντα· δῆλος δ’ ἐστὶν ὅτι τοῦ πράγματος</l>
<l>ἀκήκοέν τι τῇ βαδίσει καὶ τῷ τάχει.</l></sp>
<sp>
<speaker>Βλεψίδημος</speaker>
<l n="335">τί ἂν οὖν τὸ πρᾶγμ’ εἴη; πόθεν καὶ τίνι τρόπῳ</l>
<l>Χρεμύλος πεπλούτηκ’ ἐξαπίνης; οὐ πείθομαι.</l>
<l>καίτοι λόγος γ’ ἦν νὴ τὸν Ἡρακλέα πολὺς</l>
<l>ἐπὶ τοῖσι κουρείοισι τῶν καθημένων,</l>
<l>ὡς ἐξαπίνης ἀνὴρ γεγένηται πλούσιος.</l>
<l n="340">ἔστιν δέ μοι τοῦτ’ αὐτὸ θαυμάσιον, ὅπως</l>
<l>χρηστόν τι πράττων τοὺς φίλους μεταπέμπεται.</l>
<l>οὔκουν ἐπιχώριόν γε πρᾶγμ’ ἐργάζεται.</l></sp>
<sp>
<speaker>Χρεμύλος</speaker>
<l>ἀλλ’ οὐδὲν ἀποκρύψας ἐρῶ· νὴ τοὺς θεοὺς</l>
<l>ὦ Βλεψίδημ’ ἄμεινον ἢ χθὲς πράττομεν,</l>
<l n="345">ὥστε μετέχειν ἔξεστιν· εἶ γὰρ τῶν φίλων.</l></sp>
<sp>
<speaker>Βλεψίδημος</speaker>
<l>γέγονας δ’ ἀληθῶς, ὡς λέγουσι, πλούσιος;</l></sp>
<sp>
<speaker>Χρεμύλος</speaker>
<l>ἔσομαι μὲν οὖν αὐτίκα μάλ’, ἢν θεὸς θέλῃ.</l>
<l>ἔνι γάρ τις ἔνι κίνδυνος ἐν τῷ πράγματι.</l></sp>
<sp>
<speaker>Βλεψίδημος</speaker>
<l>ποῖός τις;</l></sp>
<sp>
<speaker>Χρεμύλος</speaker>
<l part="Y">οἷος;</l></sp>
<sp>
<speaker>Βλεψίδημος</speaker>
<l part="Y">λέγ’ ἀνύσας ὅ τι φῄς ποτε.</l></sp>
<sp>
<speaker>Χρεμύλος</speaker>
<l n="350">ἢν μὲν κατορθώσωμεν, εὖ πράττειν ἀεί·</l>
<l>ἢν δὲ σφαλῶμεν, ἐπιτετρῖφθαι τὸ παράπαν.</l></sp>
<sp>
<speaker>Βλεψίδημος</speaker>
<l>τουτὶ πονηρὸν φαίνεται τὸ φορτίον</l>
<l>καί μ’ οὐκ ἀρέσκει. τό τε γὰρ ἐξαίφνης ἄγαν</l>
<l>οὕτως ὑπερπλουτεῖν τό τ’ αὖ δεδοικέναι</l>
<l n="355">πρὸς ἀνδρὸς οὐδὲν ὑγιές ἐστ’ εἰργασμένου.</l></sp>
<sp>
<speaker>Χρεμύλος</speaker>
<l>πῶς οὐδὲν ὑγιές;</l></sp>
<sp>
<speaker>Βλεψίδημος</speaker>
<l part="Y">εἴ τι κεκλοφὼς νὴ Δία</l>
<l>ἐκεῖθεν ἥκεις ἀργύριον ἢ χρυσίον</l>
<l>παρὰ τοῦ θεοῦ, κἄπειτ’ ἴσως σοι μεταμέλει.</l></sp>
<sp>
<speaker>Χρεμύλος</speaker>
<l>Ἄπολλον ἀποτρόπαιε μὰ Δί’ ἐγὼ μὲν οὔ.</l></sp>
<sp>
<speaker>Βλεψίδημος</speaker>
<l n="360">παῦσαι φλυαρῶν ὦγάθ’· οῖδα γὰρ σαφῶς.</l></sp>
<sp>
<speaker>Χρεμύλος</speaker>
<l>σὺ μηδὲν εἰς ἔμ’ ὑπονόει τοιουτονί.</l></sp>
<sp>
<speaker>Βλεψίδημος</speaker>
<l>φεῦ,</l>
<l>ὡς οὐδὲν ἀτεχνῶς ὑγιές ἐστιν οὐδενός,</l>
<l>ἀλλ’ εἰσὶ τοῦ κέρδους ἅπαντες ἥττονες.</l></sp>
<sp>
<speaker>Χρεμύλος</speaker>
<l>οὔ τοι μὰ τὴν Δήμητρ’ ὑγιαίνειν μοι δοκεῖς.</l></sp>
<sp>
<speaker>Βλεψίδημος</speaker>
<l n="365">ὡς πολὺ μεθέστηχ’ ὧν πρότερον εἶχεν τρόπων.</l></sp>
<sp>
<speaker>Χρεμύλος</speaker>
<l>μελαγχολᾷς ὦνθρωπε νὴ τὸν οὐρανόν.</l></sp>
<sp>
<speaker>Βλεψίδημος</speaker>
<l>ἀλλ’ οὐδὲ τὸ βλέμμ’ αὐτὸ κατὰ χώραν ἔχει,</l>
<l>ἀλλ’ ἐστὶν ἐπίδηλόν τι πεπανουργηκότι.</l></sp>
<sp>
<speaker>Χρεμύλος</speaker>
<l>σὺ μὲν οἶδ’ ὃ κρώζεις· ὡς ἐμοῦ τι κεκλοφότος</l>
<l n="370">ζητεῖς μεταλαβεῖν.</l></sp>
<sp>
<speaker>Βλεψίδημος</speaker>
<l part="Y">μεταλαβεῖν ζητῶ; τίνος;</l></sp>
<sp>
<speaker>Χρεμύλος</speaker>
<l>τὸ δ’ ἐστὶν οὐ τοιοῦτον ἀλλ’ ἑτέρως ἔχον.</l></sp>
<sp>
<speaker>Βλεψίδημος</speaker>
<l>μῶν οὐ κέκλοφας ἀλλ’ ἥρπακας;</l></sp>
<sp>
<speaker>Χρεμύλος</speaker>
<l part="Y">κακοδαιμονᾷς.</l></sp>
<sp>
<speaker>Βλεψίδημος</speaker>
<l>ἀλλ’ οὐδὲ μὴν ἀπεστέρηκάς γ’ οὐδένα;</l></sp>
<sp>
<speaker>Χρεμύλος</speaker>
<l>ου’ δῆτ’ ἔγωγ’.</l></sp>
<sp>
<speaker>Βλεψίδημος</speaker>
<l part="Y">ὦ Ἡράκλεις, φέρε ποῖ τις ἂν</l>
<l n="375">τράποιτο; τἀληθὲς γὰρ οὐκ ἐθέλει φράσαι.</l></sp>
<sp>
<speaker>Χρεμύλος</speaker>
<l>κατηγορεῖς γὰρ πρὶν μαθεῖν τὸ πρᾶγμά μου.</l><milestone ed="p" n="377" unit="card"/></sp>
<sp>
<speaker>Βλεψίδημος</speaker>
<l>ὦ τᾶν ἐγώ τοι τοῦτ’ ἀπὸ σμικροῦ πάνυ</l>
<l>ἐθέλω διαπρᾶξαι πρὶν πυθέσθαι τὴν πόλιν,</l>
<l>τὸ στόμ’ ἐπιβύσας κέρμασιν τῶν ῥητόρων.</l></sp>
<sp>
<speaker>Χρεμύλος</speaker>
<l n="380">καὶ μὴν φίλως γ’ ἄν μοι δοκεῖς νὴ τοὺς θεοὺς</l>
<l>τρεῖς μνᾶς ἀναλώσας λογίσασθαι δώδεκα.</l></sp>
<sp>
<speaker>Βλεψίδημος</speaker>
<l>ὁρῶ τιν’ ἐπὶ τοῦ βήματος καθεδούμενον</l>
<l>ἱκετηρίαν ἔχοντα μετὰ τῶν παιδίων</l>
<l>καὶ τῆς γυναικός, κου’ διοίσοντ’ ἄντικρυς</l>
<l n="385">τῶν Ἡρακλειδῶν οὐδ’ ὁτιοῦν τῶν Παμφίλου.</l></sp>
<sp>
<speaker>Χρεμύλος</speaker>
<l>οὒκ ὦ κακόδαιμον, ἀλλὰ τοὺς χρηστοὺς μόνους</l>
<l>ἔγωγε καὶ τοὺς δεξιοὺς καὶ σώφρονας</l>
<l>ἀπαρτὶ πλουτῆσαι ποιήσω.</l></sp>
<sp>
<speaker>Βλεψίδημος</speaker>
<l part="Y">τί σὺ λέγεις;</l>
<l>οὕτω πάνυ πολλὰ κέκλοφας;</l></sp>
<sp>
<speaker>Χρεμύλος</speaker>
<l part="Y">οἴμοι τῶν κακῶν,</l>
<l n="390">ἀπολεῖς.</l></sp>
<sp>
<speaker>Βλεψίδημος</speaker>
<l part="Y">σὺ μὲν οὖν σεαυτόν, ὥς γ’ ἐμοὶ δοκεῖς.</l></sp>
<sp>
<speaker>Χρεμύλος</speaker>
<l>ου’ δῆτ’, ἐπεὶ τὸν Πλοῦτον ὦ μόχθηρε σὺ</l>
<l>ἔχω.</l></sp>
<sp>
<speaker>Βλεψίδημος</speaker>
<l part="Y">σὺ Πλοῦτον; ποῖον;</l></sp>
<sp>
<speaker>Χρεμύλος</speaker>
<l part="Y">αὐτὸν τὸν θεόν.</l></sp>
<sp>
<speaker>Βλεψίδημος</speaker>
<l>καὶ ποῦ ’στιν;</l></sp>
<sp>
<speaker>Χρεμύλος</speaker>
<l part="Y">ἔνδον.</l></sp>
<sp>
<speaker>Βλεψίδημος</speaker>
<l part="Y">ποῦ;</l></sp>
<sp>
<speaker>Χρεμύλος</speaker>
<l part="Y">παρ’</l>
<l>ἐμοί.</l></sp>
<sp>
<speaker>Βλεψίδημος</speaker>
<l part="Y">παρὰ σοί;</l></sp>
<sp>
<speaker>Χρεμύλος</speaker>
<l part="Y">πάνυ.</l></sp>
<sp>
<speaker>Βλεψίδημος</speaker>
<l>οὐκ ἐς κόρακας; Πλοῦτος παρὰ σοί;</l></sp>
<sp>
<speaker>Χρεμύλος</speaker>
<l part="Y">νὴ τοὺς θεούς.</l></sp>
<sp>
<speaker>Βλεψίδημος</speaker>
<l n="395">λὲγεις ἀληθῆ;</l></sp>
<sp>
<speaker>Χρεμύλος</speaker>
<l part="Y">φημί.</l></sp>
<sp>
<speaker>Βλεψίδημος</speaker>
<l part="Y">πρὸς τῆς Ἑστίας;</l></sp>
<sp>
<speaker>Χρεμύλος</speaker>
<l>νὴ τὸν Ποσειδῶ.</l></sp>
<sp>
<speaker>Βλεψίδημος</speaker>
<l part="Y">τὸν θαλάττιον λέγεις;</l></sp>
<sp>
<speaker>Χρεμύλος</speaker>
<l>εἰ δ’ ἔστιν ἕτερός τις Ποσειδῶν, τὸν ἕτερον.</l></sp>
<sp>
<speaker>Βλεψίδημος</speaker>
<l>εἶτ’ οὐ διαπέμπεις καὶ πρὸς ἡμᾶς τοὺς φίλους;</l></sp>
<sp>
<speaker>Χρεμύλος</speaker>
<l>οὐκ ἔστι πω τὰ πράγματ’ ἐν τούτῳ.</l></sp>
<sp>
<speaker>Βλεψίδημος</speaker>
<l part="Y">τί φῄς;</l>
<l n="400">οὐ τῷ μεταδοῦναι;</l></sp>
<sp>
<speaker>Χρεμύλος</speaker>
<l part="Y">μὰ Δία. δεῖ γὰρ πρῶτα</l></sp>
<sp>
<speaker>Βλεψίδημος</speaker>
<l part="Y">τί;</l></sp>
<sp>
<speaker>Χρεμύλος</speaker>
<l>βλέψαι ποιῆσαι νώ&mdash;</l></sp>
<sp>
<speaker>Βλεψίδημος</speaker>
<l part="Y">τίνα βλέψαι; φράσον.</l></sp>
<sp>
<speaker>Χρεμύλος</speaker>
<l>τὸν Πλοῦτον ὥσπερ πρότερον ἑνί γέ τῳ τρόπῳ.</l></sp>
<sp>
<speaker>Βλεψίδημος</speaker>
<l>τυφλὸς γὰρ ὄντως ἐστί;</l></sp>
<sp>
<speaker>Χρεμύλος</speaker>
<l part="Y">νὴ τὸν οὐρανόν.</l></sp>
<sp>
<speaker>Βλεψίδημος</speaker>
<l>οὐκ ἐτὸς ἄρ’ ὡς ἔμ’ ἦλθεν οὐδεπώποτε.</l></sp>
<sp>
<speaker>Χρεμύλος</speaker>
<l n="405">ἀλλ’ ἢν θεοὶ θέλωσι, νῦν ἀφίξεται.</l></sp>
<sp>
<speaker>Βλεψίδημος</speaker>
<l>οὔκουν ἰατρὸν εἰσάγειν ἐχρῆν τινά;</l></sp>
<sp>
<speaker>Χρεμύλος</speaker>
<l>τίς δῆτ’ ἰατρός ἐστι νῦν ἐν τῇ πόλει;</l>
<l>οὔτε γὰρ ὁ μισθὸς οὐδὲν ἔστ’ οὔθ’ ἡ τέχνη.</l></sp>
<sp>
<speaker>Βλεψίδημος</speaker>
<l>σκοπῶμεν.</l></sp>
<sp>
<speaker>Χρεμύλος</speaker>
<l part="Y">ἀλλ’ οὐκ ἔστιν.</l></sp>
<sp>
<speaker>Βλεψίδημος</speaker>
<l part="Y">οὐδ ἐμοὶ δοκεῖ.</l></sp>
<sp>
<speaker>Χρεμύλος</speaker>
<l n="410">μὰ Δί’ ἀλλ’ ὅπερ πάλαι παρεσκευαζόμην</l>
<l>ἐγώ, κατακλίνειν αὐτὸν εἰς Ἀσκληπιοῦ</l>
<l>κράτιστόν ἐστι.</l></sp>
<sp>
<speaker>Βλεψίδημος</speaker>
<l part="Y">πολὺ μὲν οὖν νὴ τοὺς θεούς.</l>
<l>μή νυν διάτριβ’ ἀλλ’ ἄνυε πράττων ἕν γέ τι.</l></sp>
<sp>
<speaker>Χρεμύλος</speaker>
<l>καὶ δὴ βαδίζω.</l></sp>
<sp>
<speaker>Βλεψίδημος</speaker>
<l part="Y">σπεῦδέ νυν.</l></sp>
<sp>
<speaker>Χρεμύλος</speaker>
<l part="Y">τοῦτ’ αὐτὸ δρῶ.</l></sp>
<sp>
<speaker>Πενία</speaker>
<l n="415">ὦ θερμὸν ἔργον κἀνόσιον καὶ παράνομον</l>
<l>τολμῶντε δρᾶν ἀνθρωπαρίω κακοδαίμονε&mdash;</l>
<l>ποῖ ποῖ; τί φεύγετον; οὐ μενεῖτον;</l></sp>
<sp>
<speaker>Βλεψίδημος</speaker>
<l part="Y">Ἡράκλεις.</l><milestone ed="p" n="418" unit="card"/></sp>
<sp>
<speaker>Πενία</speaker>
<l>ἐγὼ γὰρ ὑμᾶς ἐξολῶ κακοὺς κακῶς·</l>
<l>τόλμημα γὰρ τολμᾶτον οὐκ ἀνασχετόν,</l>
<l n="420">ἀλλ’ οἷον οὐδεὶς ἄλλος οὐδεπώποτε</l>
<l>οὔτε θεὸς οὔτ’ ἄνθρωπος· ὥστ’ ἀπολώλατον.</l></sp>
<sp>
<speaker>Χρεμύλος</speaker>
<l>σὺ δ’ εἶ τίς; ὠχρὰ μὲν γὰρ εἶναί μοι δοκεῖς.</l></sp>
<sp>
<speaker>Βλεψίδημος</speaker>
<l>ἴσως Ἐρινύς ἐστιν ἐκ τραγῳδίας·</l>
<l>βλέπει γέ τοι μανικόν τι καὶ τραγῳδικόν.</l></sp>
<sp>
<speaker>Χρεμύλος</speaker>
<l n="425">ἀλλ’ οὐκ ἔχει γὰρ δᾷδας.</l></sp>
<sp>
<speaker>Βλεψίδημος</speaker>
<l part="Y">οὐκοῦν κλαύσεται.</l></sp>
<sp>
<speaker>Πενία</speaker>
<l>ὄιεσθε δ’ εἶναι τίνα με;</l></sp>
<sp>
<speaker>Χρεμύλος</speaker>
<l part="Y">πανδοκεύτριαν</l>
<l>ἢ λεκιθόπωλιν. οὐ γὰρ ἂν τοσουτονὶ</l>
<l>ἀνέκραγες ἡμῖν οὐδὲν ἠδικημένη.</l></sp>
<sp>
<speaker>Πενία</speaker>
<l>ἄληθες; οὐ γὰρ δεινότατα δεδράκατον</l>
<l n="430">ζητοῦντες ἐκ πάσης με χώρας ἐκβαλεῖν;</l></sp>
<sp>
<speaker>Χρεμύλος</speaker>
<l>οὔκουν ὑπόλοιπον τὸ βάραθρόν σοι γίγνεται;</l>
<l>ἀλλ’ ἥτις εἶ λέγειν ς’ ἐχρῆν αὐτίκα μάλα.</l></sp>
<sp>
<speaker>Πενία</speaker>
<l>ἣ σφὼ ποιήσω τήμερον δοῦναι δίκην</l>
<l>ἀνθ’ ὧν ἐμὲ ζητεῖτον ἐνθένδ’ ἀφανίσαι.</l></sp>
<sp>
<speaker>Βλεψίδημος</speaker>
<l n="435">ἆρ’ ἐστὶν ἡ καπηλὶς ἡκ τῶν γειτόνων,</l>
<l>ἣ ταῖς κοτύλαις ἀεί με διαλυμαίνεται;</l></sp>
<sp>
<speaker>Πενία</speaker>
<l>Πενία μὲν οὖν, ἣ σφῷν ξυνοικῶ πόλλ’ ἔτη.</l></sp>
<sp>
<speaker>Βλεψίδημος</speaker>
<l>ἄναξ Ἄπολλον καὶ θεοί, ποῖ τις φύγῃ;</l></sp>
<sp>
<speaker>Χρεμύλος</speaker>
<l>οὗτος τί δρᾷς; ὦ δειλότατον σὺ θηρίον·</l>
<l n="440">οὐ παραμενεῖς;</l></sp>
<sp>
<speaker>Βλεψίδημος</speaker>
<l part="Y">ἥκιστα πάντων.</l></sp>
<sp>
<speaker>Χρεμύλος</speaker>
<l part="Y">οὐ μενεῖς;</l>
<l>ἀλλ’ ἄνδρε δύο γυναῖκα φεύγομεν μίαν;</l></sp>
<sp>
<speaker>Βλεψίδημος</speaker>
<l>Πενία γάρ ἐστιν ὦ πόνηρ’, ἧς οὐδαμοῦ</l>
<l>οὐδὲν πέφυκε ζῷον ἐξωλέστερον.</l></sp>
<sp>
<speaker>Χρεμύλος</speaker>
<l>στῆθ’, ἀντιβολῶ σε, στῆθι.</l></sp>
<sp>
<speaker>Βλεψίδημος</speaker>
<l part="Y">μὰ Δί’ ἐγὼ μὲν οὔ.</l></sp>
<sp>
<speaker>Χρεμύλος</speaker>
<l n="445">καὶ μὴν λέγω, δεινότατον ἔργον παρὰ πολὺ</l>
<l>ἔργων ἁπάντων ἐργασόμεθ’, εἰ τὸν θεὸν</l>
<l>ἔρημον ἀπολιπόντε ποι φευξούμεθα</l>
<l>τηνδὶ δεδιότε, μηδὲ διαμαχούμεθα.</l></sp>
<sp>
<speaker>Βλεψίδημος</speaker>
<l>ποίοις ὅπλοισιν ἢ δυνάμει πεποιθότες;</l>
<l n="450">ποῖον γὰρ οὐ θώρακα, ποίαν δ’ ἀσπίδα</l>
<l>οὐκ ἐνέχυρον τίθησιν ἡ μιαρωτάτη;</l></sp>
<sp>
<speaker>Χρεμύλος</speaker>
<l>θάρρει· μόνος γὰρ ὁ θεὸς οὗτος οἶδ’ ὅτι</l>
<l>τροπαῖον ἂν στήσαιτο τῶν ταύτης τρόπων.</l></sp>
<sp>
<speaker>Πενία</speaker>
<l>γρύζειν δὲ καὶ τολμᾶτον ὦ καθάρματε,</l>
<l n="455">ἐπ’ αὐτοφώρῳ δεινὰ δρῶντ’ εἰλημμένω;</l></sp>
<sp>
<speaker>Χρεμύλος</speaker>
<l>σὺ δ’ ὦ κάκιστ’ ἀπολουμένη τί λοιδορεῖ</l>
<l>ἡμῖν προσελθοῦς’ οὐδ’ ὁτιοῦν ἀδικουμένη;</l></sp>
<sp>
<speaker>Πενία</speaker>
<l>οὐδὲν γὰρ ὦ πρὸς τῶν θεῶν νομίζετε</l>
<l>ἀδικεῖν με τὸν Πλοῦτον ποιεῖν πειρωμένω</l>
<l n="460">βλέψαι πάλιν;</l></sp>
<sp>
<speaker>Χρεμύλος</speaker>
<l part="Y">τί οὖν ἀδικοῦμεν τοῦτό σε,</l>
<l>εἰ πᾶσιν ἀνθρώποισιν ἐκπορίζομεν</l>
<l>ἀγαθόν;</l></sp>
<sp>
<speaker>Πενία</speaker>
<l part="Y">τί δ’ ἂν ὑμεῖς ἀγαθὸν ἐξεύροιθ’;</l></sp>
<sp>
<speaker>Χρεμύλος</speaker>
<l part="Y">ὅ τι;</l>
<l>σὲ πρῶτον ἐκβαλόντες ἐκ τῆς Ἑλλάδος.</l></sp>
<sp>
<speaker>Πενία</speaker>
<l>ἔμ’ ἐκβαλόντες; καὶ τί ἂν νομίζετον</l>
<l n="465">κακὸν ἐργάσασθαι μεῖζον ἀνθρώπους;</l></sp>
<sp>
<speaker>Χρεμύλος</speaker>
<l part="Y">ὅ τι;</l>
<l>εἰ τοῦτο δρᾶν μέλλοντες ἐπιλαθοίμεθα.</l><milestone ed="p" n="467" unit="card"/></sp>
<sp>
<speaker>Πενία</speaker>
<l>καὶ μὴν περὶ τούτου σφῷν ἐθέλω δοῦναι λόγον</l>
<l>τὸ πρῶτον αὐτοῦ· κἂν μὲν ἀποφήνω μόνην</l>
<l>ἀγαθῶν ἁπάντων οὖσαν αἰτίαν ἐμὲ</l>
<l n="470">ὑμῖν δι’ ἐμέ τε ζῶντας ὑμᾶς· εἰ δὲ μή,</l>
<l>ποιεῖτον ἤδη τοῦθ’ ὅ τι ἂν ὑμῖν δοκῇ.</l></sp>
<sp>
<speaker>Χρεμύλος</speaker>
<l>ταυτὶ σὺ τολμᾷς ὦ μιαρωτάτη λέγειν;</l></sp>
<sp>
<speaker>Πενία</speaker>
<l>καὶ σύ γε διδάσκου· πάνυ γὰρ οἶμαι ῥᾳδίως</l>
<l>ἅπανθ’ ἁμαρτάνοντά ς’ ἀποδείξειν ἐγώ,</l>
<l n="475">εἰ τοὺς δικαίους φῂς ποιήσειν πλουσίους.</l></sp>
<sp>
<speaker>Χρεμύλος</speaker>
<l>ὦ τύμπανα καὶ κύφωνες οὐκ ἀρήξετε;</l></sp>
<sp>
<speaker>Πενία</speaker>
<l>οὐ δεῖ σχετλιάζειν καὶ βοᾶν πρὶν ἂν μάθῃς.</l></sp>
<sp>
<speaker>Χρεμύλος</speaker>
<l>καὶ τίς δύναιτ’ ἂν μὴ βοᾶν &lsquo;ἰοὺ ἰοὺ&rsquo;</l>
<l>τοιαῦτ’ ἀκούων;</l></sp>
<sp>
<speaker>Πενία</speaker>
<l part="Y">ὅστις ἐστὶν εὖ φρονῶν.</l></sp>
<sp>
<speaker>Χρεμύλος</speaker>
<l n="480">τί δῆτά σοι τίμημ’ ἐπιγράψω τῇ δίκῃ,</l>
<l>ἐὰν ἁλῷς;</l></sp>
<sp>
<speaker>Πενία</speaker>
<l part="Y">ὅ τι σοι δοκεῖ.</l></sp>
<sp>
<speaker>Χρεμύλος</speaker>
<l part="Y">καλῶς λέγεις.</l></sp>
<sp>
<speaker>Πενία</speaker>
<l>τὸ γὰρ αὔτ’, ἐὰν ἡττᾶσθε, καὶ σφὼ δεῖ παθεῖν.</l></sp>
<sp>
<speaker>Χρεμύλος</speaker>
<l>ἱκανοὺς νομίζεις δῆτα θανάτους εἴκοσιν;</l></sp>
<sp>
<speaker>Βλεψίδημος</speaker>
<l>ταύτῃ γε· νῷν δὲ δὔ ἀποχρήσουσιν μόνω.</l></sp>
<sp>
<speaker>Πενία</speaker>
<l n="485">οὐκ ἂν φθάνοιτον τοῦτο πράττοντ’, ἢ τί γ’ ἂν</l>
<l>ἔχοι τις ἂν δίκαιον ἀντειπεῖν ἔτι;</l><milestone ed="p" n="487" unit="card"/></sp></div1>
<div1 type="Agon">
<div2 type="katakeleusmenos" met="anapests">
<sp><speaker>Χορός</speaker>
<l n="487">ἀλλ’ ἤδη χρῆν τι λέγειν ὑμᾶς σοφὸν ᾧ νικήσετε τηνδὶ</l>
<l>ἐν τοῖσι λόγοις ἀντιλέγοντες, μαλακὸν δ’ ἐνδώσετε μηδέν.</l><milestone ed="p" n="489" unit="card"/></sp></div2>
<div2 type="epirrheme" met="anapests">
<sp><speaker>Χρεμύλος</speaker>
<l>φανερὸν μὲν ἔγωγ’ οἶμαι γνῶναι τοῦτ’ εἶναι πᾶσιν ὁμοίως,</l>
<l n="490">ὅτι τοὺς χρηστοὺς τῶν ἀνθρώπων εὖ πράττειν ἐστὶ δίκαιον,</l>
<l>τοὺς δὲ πονηροὺς καὶ τοὺς ἀθέους τούτων τἀναντία δήπου.</l>
<l>τοῦτ’ οὖν ἡμεῖς ἐπιθυμοῦντες μόλις ηὕρομεν, ὥστε γενέσθαι</l>
<l>βούλευμα καλὸν καὶ γενναῖον καὶ χρήσιμον εἰς ἅπαν ἔργον.</l>
<l>ἢν γὰρ ὁ Πλοῦτος νυνὶ βλέψῃ καὶ μὴ τυφλὸς ὢν περινοστῇ,</l>
<l n="495">ὡς τοὺς ἀγαθοὺς τῶν ἀνθρώπων βαδιεῖται κοὐκ ἀπολείψει,</l>
<l>τοὺς δὲ πονηροὺς καὶ τοὺς ἀθέους φευξεῖται· κᾆτα ποιήσει</l>
<l>πάντας χρηστοὺς καὶ πλουτοῦντας δήπου τά τε θεῖα σέβοντας.</l>
<l>καίτοι τούτου τοῖς ἀνθρώποις τίς ἂν ἐξεύροι ποτ’ ἄμεινον;</l></sp>
<sp><speaker>Βλεψίδημος</speaker>
<l>οὐδείς· τούτου μάρτυς ἐγώ σοι· μηδὲν ταύτην γ’ ἀνερώτα.</l></sp>
<sp><speaker>Χρεμύλος</speaker>
<l n="500">ὡς μὲν γὰρ νῦν ἡμῖν ὁ βίος τοῖς ἀνθρώποις διάκειται,</l>
<l>τίς ἂν οὐχ ἡγοῖτ’ εἶναι μανίαν κακοδαιμονίαν τ’ ἔτι μᾶλλον;</l>
<l>πολλοὶ μὲν γὰρ τῶν ἀνθρώπων ὄντες πλουτοῦσι πονηροί,</l>
<l>ἀδίκως αὐτὰ ξυλλεξάμενοι· πολλοὶ δ’ ὄντες πάνυ χρηστοὶ</l>
<l>πράττουσι κακῶς καὶ πεινῶσιν μετὰ σοῦ τε τὰ πλεῖστα σύνεισιν.</l>
<l n="505">οὔκουν εἶναί φημ’, εἰ παύσει ταύτην βλέψας ποθ’ ὁ Πλοῦτος,</l>
<l>ὁδὸν ἥντιν’ ἰὼν τοῖς ἀνθρώποις ἀγάθ’ ἄν μείζω πορίσειεν.</l></sp>
<sp><speaker>Πενία</speaker>
<l>ἀλλ’ ὦ πάντων ῥᾷστ’ ἀνθρώπων ἀναπεισθέντ’ οὐχ ὑγιαίνειν</l>
<l>δύο πρεσβύτα, ξυνθιασώτα τοῦ ληρεῖν καὶ παραπαίειν,</l>
<l>εἰ τοῦτο γένοιθ’ ὃ ποθεῖθ’ ὑμεῖς, οὔ φημ’ ἂν λυσιτελεῖν σφῷν.</l>
<l n="510">εἰ γὰρ ὁ Πλοῦτος βλέψειε πάλιν διανείμειέν τ’ ἴσον αὑτόν,</l>
<l>οὔτε τέχνην ἂν τῶν ἀνθρώπων οὔτ’ ἂν σοφίαν μελετῴη</l>
<l>οὐδείς· ἀμφοῖν δ’ ὑμῖν τούτοιν ἀφανισθέντοιν ἐθελήσει</l>
<l>τίς χαλκεύειν ἢ ναυπηγεῖν ἢ ῥάπτειν ἢ τροχοποιεῖν,</l>
<l>ἢ σκυτοτομεῖν ἢ πλινθουργεῖν ἢ πλύνειν ἢ σκυλοδεψεῖν,</l>
<l n="515">ἢ γῆς ἀρότροις ῥήξας δάπεδον καρπὸν Δηοῦς θερίσασθαι,</l>
<l>ἢν ἐξῇ ζῆν ἀργοῖς ὑμῖν πάντων ἀμελοῦσιν;</l></sp>
<sp><speaker>Χρεμύλος</speaker>
<l>λῆρον ληρεῖς. ταῦτα γὰρ ἡμῖν πάνθ’ ὅσα νῦν δὴ κατέλεξας</l>
<l>οἱ θεράποντες μοχθήσουσιν.</l></sp>
<sp><speaker>Πενία</speaker>
<l part="Y">πόθεν οὖν ἕξεις θεράποντας;</l></sp>
<sp><speaker>Χρεμύλος</speaker>
<l>ὠνησόμεθ’ ἀργυρίου δήπου.</l></sp>
<sp><speaker>Πενία</speaker>
<l part="Y">τίς δ’ ἔσται πρῶτον ὁ πωλῶν,</l>
<l n="520">ὅταν ἀργύριον κἀκεῖνος ἔχῃ;</l></sp>
<sp><speaker>Χρεμύλος</speaker>
<l part="Y">κερδαίνειν βουλόμενός τις</l>
<l>ἔμπορος ἥκων ἐκ Θετταλίας παρὰ πλείστων ἀνδραποδιστῶν.</l></sp>
<sp><speaker>Πενία</speaker>
<l>ἀλλ’ οὐδ’ ἔσται πρῶτον ἁπάντων οὐδεὶς οὐδ’ ἀνδραποδιστὴς</l>
<l>κατὰ τὸν λόγον ὃν σὺ λέγεις δήπου. τίς γὰρ πλουτῶν ἐθελήσει</l>
<l>κινδυνεύων περὶ τῆς ψυχῆς τῆς αὑτοῦ τοῦτο ποιῆσαι;</l>
<l n="525">ὥστ’ αὐτὸς ἀροῦν ἐπαναγκασθεὶς καὶ σκάπτειν τἄλλα τε μοχθεῖν</l>
<l>ὀδυνηρότερον τρίψεις βίοτον πολὺ τοῦ νῦν.</l></sp>
<sp><speaker>Χρεμύλος</speaker>
<l part="Y">ἐς κεφαλὴν σοί.</l></sp>
<sp><speaker>Πενία</speaker>
<l>ἔτι δ’ οὐχ ἕξεις οὔτ’ ἐν κλίνῃ καταδαρθεῖν, οὐ γὰρ ἔσονται,</l>
<l>οὔτ’ ἐν δάπισιν· τίς γὰρ ὑφαίνειν ἐθελήσει χρυσίου ὄντος;</l>
<l>οὔτε μύροισιν μυρίσαι στακτοῖς ὁπόταν νύμφην ἀγάγησθον.</l>
<l n="530">οὔθ’ ἱματίων βαπτῶν δαπάναις κοσμῆσαι ποικιλομόρφων.</l>
<l>καίτοι τί πλέον πλουτεῖν ἐστιν τούτων πάντων ἀποροῦντας;</l>
<l>παρ’ ἐμοῦ δ’ ἔστιν ταῦτ’ εὔπορα πάνθ’ ὑμῖν ὧν δείσθον· ἐγὼ γὰρ</l>
<l>τὸν χειροτέχνην ὥσπερ δέσποιν’ ἐπαναγκάζουσα κάθημαι</l>
<l>διὰ τὴν χρείαν καὶ τὴν πενίαν ζητεῖν ὁπόθεν βίον ἕξει.</l><milestone ed="p" n="535" unit="card"/></sp>
<sp><speaker>Χρεμύλος</speaker>
<l n="535">σὺ γὰρ ἂν πορίσαι τί δύναι’ ἀγαθὸν φῴδων ἐκ βαλανείου</l>
<l>καὶ παιδαρίων ὑποπεινώντων καὶ γραι·δίων κολοσυρτόν;</l>
<l>φθειρῶν τ’ ἀριθμὸν καὶ κωνώπων καὶ ψυλλῶν οὐδὲ λέγω σοι</l>
<l>ὑπὸ τοῦ πλήθους, αἳ βομβοῦσαι περὶ τὴν κεφαλὴν ἀνιῶσιν,</l>
<l>ἐπεγείρουσαι καὶ φράζουσαι, &lsquo;πεινήσεις, ἀλλ’ ἐπανίστω.&rsquo;</l>
<l n="540">πρὸς δέ γε τούτοις ἀνθ’ ἱματίου μὲν ἔχειν ῥάκος· ἀντὶ δὲ κλίνης</l>
<l>στιβάδα σχοίνων κόρεων μεστήν, ἣ τοὺς εὕδοντας ἐγείρει·</l>
<l>καὶ φορμὸν ἔχειν ἀντὶ τάπητος σαπρόν· ἀντὶ δὲ προσκεφαλαίου</l>
<l>λίθον ἐυμεγέθη πρὸς τῇ κεφαλῇ· σιτεῖσθαι δ’ ἀντὶ μὲν ἄρτων</l>
<l>μαλάχης πτόρθους, ἀντὶ δὲ μάζης φυλλεῖ’ ἰσχνῶν ῥαφανίδων,</l>
<l n="545">ἀντὶ δὲ θράνους στάμνου κεφαλὴν κατεαγότος, ἀντὶ δὲ μάκτρας</l>
<l>φιδάκνης πλευρὰν ἐρρωγυῖαν καὶ ταύτην. ἆρά γε πολλῶν</l>
<l>ἀγαθῶν πᾶσιν τοῖς ἀνθρὠποις ἀποφαίνω ς’ αἴτιον οὖσαν;</l></sp>
<sp><speaker>Πενία</speaker>
<l>σὺ μὲν οὐ τὸν ἐμὸν βίον εἴρηκας, τὸν τῶν πτωχῶν δ’ ὑπεκρούσω.</l></sp>
<sp><speaker>Χρεμύλος</speaker>
<l>οὐκοῦν δήπου τῆς Πτωχείας Πενίαν φαμὲν εἶναι ἀδελφήν.</l></sp>
<sp><speaker>Πενία</speaker>
<l n="550">ὑμεῖς γ’ οἵπερ καὶ Θρασυβούλῳ Διονύσιον εἶναι ὅμοιον.</l>
<l>ἀλλ’ οὐχ οὑμὸς τοῦτο πέπονθεν βίος οὐ μὰ Δί’, οὐδέ γε μέλλει.</l>
<l>πτωχοῦ μὲν γὰρ βίος, ὃν σὺ λέγεις, ζῆν ἐστιν μηδὲν ἔχοντα·</l>
<l>τοῦ δὲ πένητος ζῆν φειδόμενον καὶ τοῖς ἔργοις προς έχοντα,</l>
<l>περιγίγνεσθαι δ’ αὐτῷ μηδέν, μὴ μέντοι μηδ’ ἐπιλείπειν.</l></sp>
<sp><speaker>Χρεμύλος</speaker>
<l n="555">ὡς μακαρίτην ὦ Δάματερ τὸν βίον αὐτοῦ κατέλεξας,</l>
<l>εἰ φεισάμενος καὶ μοχθήσας καταλείψει μηδὲ ταφῆναι.</l></sp>
<sp><speaker>Πενία</speaker>
<l>σκώπτειν πειρᾷ καὶ κωμῳδεῖν τοῦ σπουδάζειν ἀμελήσας,</l>
<l>οὐ γιγνώσκων ὅτι τοῦ Πλούτου παρέχω βελτίονας ἄνδρας</l>
<l>καὶ τὴν γνώμην καὶ τὴν ἰδέαν. παρὰ τῷ μὲν γὰρ ποδαγρῶντες</l>
<l n="560">καὶ γαστρώδεις καὶ παχύκνημοι καὶ πίονές εἰσιν ἀσελγῶς,</l>
<l>παρ’ ἐμοὶ δ’ ἰσχνοὶ καὶ σφηκώδεις καὶ τοῖς ἐχθροῖς ἀνιαροί.</l></sp>
<sp><speaker>Χρεμύλος</speaker>
<l>ἀπὸ τοῦ λιμοῦ γὰρ ἴσως αὐτοῖς τὸ σφηκῶδες σὺ πορίζεις.</l></sp>
<sp><speaker>Πενία</speaker>
<l>περὶ σωφροσύνης ἤδη τοίνυν περανῶ σφῷν κἀναδιδάξω</l>
<l>ὅτι κοσμιότης οἰκεῖ μετ’ ἐμοῦ, τοῦ Πλούτου δ’ ἐστὶι ὑβρίζειν.</l></sp>
<sp><speaker>Χρεμύλος</speaker>
<l n="565">πάνυ γοῦν κλέπτειν κόσμιόν ἐστιν καὶ τοὺς τοίχους διορύττειν.</l></sp>
<sp><speaker>Βλεψίδημος</speaker>
<l>&dagger;νὴ τὸν Δί’, εἰ δεῖ λαθεῖν αὐτόν, πῶς οὐχὶ κόσμιόν ἐστι;&dagger;</l></sp>
<sp><speaker>Πενία</speaker>
<l>σκέψαι τοίνυν ἐν ταῖς πόλεσιν τοὺς ῥήτορας, ὡς ὁπόταν μὲν</l>
<l>ὦσι πένητες, περὶ τὸν δῆμον καὶ τὴν πόλιν εἰσὶ δίκαιοι,</l>
<l>πλουτήσαντες δ’ ἀπὸ τῶν κοινῶν παραχρῆμ’ ἄδικοι γεγένηνται,</l>
<l n="570">ἐπιβουλεύουσί τε τῷ πλήθει καὶ τῷ δήμῳ πολεμοῦσιν.</l></sp>
<sp><speaker>Χρεμύλος</speaker>
<l>ἀλλ’ οὐ ψεύδει τούτων γ’ οὐδέν, καίπερ σφόδρα βάσκανος οὖσα.</l>
<l>ἀτὰρ οὐχ ἧττόν γ’ οὐδὲν κλαύσει, μηδὲν ταύτῃ γε κομήσῃς,</l>
<l>ὁτιὴ ζητεῖς τοῦτ’ ἀναπείθειν ἡμᾶς, ὡς ἔστιν ἄμεινον</l>
<l>Πενία Πλούτου.</l></sp>
<sp><speaker>Πενία</speaker>
<l part="Y">καὶ σύ γ’ ἐλέγξαι μ’ οὔπω δύνασαι περὶ τούτου,</l>
<l n="575">ἀλλὰ φλυαρεῖς καὶ πτερυγίζεις.</l></sp>
<sp><speaker>Χρεμύλος</speaker>
<l part="Y">καὶ πῶς φεύγουσί ς’ ἅπαντες;</l></sp>
<sp><speaker>Πενία</speaker>
<l>ὅτι βελτίους αὐτοὺς ποιῶ. σκέψασθαι δ’ ἔστι μάλιστα</l>
<l>ἀπὸ τῶν παίδων· τοὺς γὰρ πατέρας φεύγουσι φρονοῦντας ἄριστα</l>
<l>αὐτοῖς. οὕτω διαγιγνώσκειν χαλεπὸν πρᾶγμ’ ἐστὶ δίκαιον.</l></sp>
<sp><speaker>Χρεμύλος</speaker>
<l>τὸν Δία φήσεις ἆρ’ οὐκ ὀρθῶς διαγιγνώσκειν τὸ κράτιστον·</l>
<l n="580">κἀκεῖνος γὰρ τὸν Πλοῦτον ἔχει.</l></sp>
<sp><speaker>Βλεψίδημος</speaker>
<l part="Y">ταύτην δ’ ἡμῖν ἀποπέμπει.</l></sp>
<sp><speaker>Πενία</speaker>
<l>ἀλλ’ ὦ Κρονικαῖς λήμαις ὄντως λημῶντες τὰς φρένας ἄμφω,</l>
<l>ὁ Ζεὺς δήπου πένεται, καὶ τοῦτ’ ἤδη φανερῶς σε διδάξω.</l>
<l>εἰ γὰρ ἐπλούτει, πῶς ἂν ποιῶν τὸν Ὀλυμπικὸν αὐτὸς ἀγῶνα</l>
<l>ἵνα τοὺς Ἕλληνας ἅπαντας ἀεὶ δι’ ἔτους πέμπτου ξυναγείρει,</l>
<l n="585">ἀνεκήρυττεν τῶν ἀσκητῶν τοὺς νικῶντας στεφανώσας</l>
<l>κοτίνου στεφάνῳ; καίτοι χρυσῷ μᾶλλον ἐχρῆν, εἴπερ ἐπλούτει.</l></sp>
<sp><speaker>Χρεμύλος</speaker>
<l>οὐκοῦν τούτῳ δήπου δηλοῖ τιμῶν τὸν Πλοῦτον ἐκεῖνος·</l>
<l>φειδόμενος γὰρ καὶ βουλόμενος τούτου μηδὲν δαπανᾶσθαι,</l>
<l>λήροις ἀναδῶν τοὺς νικῶντας τὸν Πλοῦτον ἐᾷ παρ’ ἑαυτῷ.</l></sp>
<sp><speaker>Πενία</speaker>
<l n="590">πολὺ τῆς Πενίας πρᾶγμ’ αἴσχιον ζητεῖς αὐτῷ περιάψαι,</l>
<l>εἰ πλούσιος ὢν ἀνελεύθερός ἐσθ’ οὑτωσὶ καὶ φιλοκερδής.</l></sp>
<sp><speaker>Χρεμύλος</speaker>
<l>ἀλλὰ σέ γ’ ὁ Ζεὺς ἐξολέσειεν κοτίνου στεφάνῳ στεφανώσας.</l></sp>
<sp><speaker>Πενία</speaker>
<l>τὸ γὰρ ἀντιλέγειν τολμᾶν ὑμᾶς ὡς οὐ πάντ’ ἔστ’ ἀγάθ’ ὑμῖν</l>
<l>διὰ τὴν Πενίαν.</l></sp>
<sp><speaker>Χρεμύλος</speaker>
<l part="Y">παρὰ τῆς Ἑκάτης ἔξεστιν τοῦτο πυθέσθαι,</l>
<l n="595">εἴτε τὸ πλουτεῖν εἴτε τὸ πεινῆν βέλτιον. φησὶ γὰρ αὕτη</l>
<l>τοὺς μὲν ἔχοντας καὶ πλουτοῦντας δεῖπνον κατὰ μῆν’ ἀποπέμπειν,</l>
<l>τοὺς δὲ πένητας τῶν ἀνθρώπων ἁρπάζειν πρὶν καταθεῖναι.</l><milestone ed="p" n="598" unit="card"/></sp></div2>
<div2 type="pnigos">
<sp><speaker>Χρεμύλος</speaker>
<l>ἀλλὰ φθείρου καὶ μὴ γρύξῃς</l>
<l>ἔτι μηδ’ ὁτιοῦν.</l>
<l n="600">οὐ γὰρ πείσεις, οὐδ’ ἢν πείσῃς.</l></sp>
<sp><speaker>Πενία</speaker>
<l>ὦ πόλις Ἄργους, κλύεθ’ οἷα λέγει.</l></sp>
<sp><speaker>Χρεμύλος</speaker>
<l>Παύσωνα κάλει τὸν ξύσσιτον.</l></sp>
<sp><speaker>Πενία</speaker>
<l>τί πάθω τλήμων;</l></sp>
<sp><speaker>Χρεμύλος</speaker>
<l>ἔρρ’ ἐς κόρακας θᾶττον ἀφ’ ἡμῶν.</l></sp>
<sp><speaker>Πενία</speaker>
<l n="605">εἶμι δὲ ποῖ γῆς;</l></sp>
<sp><speaker>Χρεμύλος</speaker>
<l>ἐς τὸν κύφων’· ἀλλ’ οὐ μέλλειν</l>
<l>χρῆν ς’, ἀλλ’ ἀνύειν.</l></sp>
<sp><speaker>Πενία</speaker>
<l>ἦ μὴν ὑμεῖς γ’ ἔτι μ’ ἐνταυθοῖ</l>
<l>μεταπέμψεσθον.</l></sp>
<sp><speaker>Χρεμύλος</speaker>
<l n="610">τότε νοστήσεις· νῦν δὲ φθείρου.</l>
<l>κρεῖττον γάρ μοι πλουτεῖν ἐστίν,</l>
<l>σὲ δ’ ἐᾶν κλάειν μακρὰ τὴν κεφαλήν.</l></sp>
<sp><speaker>Βλεψίδημος</speaker>
<l>νὴ Δί’ ἐγὼ γοῦν ἐθέλω πλουτῶν</l>
<l>εὐωχεῖσθαι μετὰ τῶν παίδων</l>
<l n="615">τῆς τε γυναικός, καὶ λουσάμενος</l>
<l>λιπαρὸς χωρῶν ἐκ βαλανείου</l>
<l>τῶν χειροτεχνῶν</l>
<l>καὶ τῆς Πενίας καταπαρδεῖν.</l></sp></div2></div1>
<div1 type="Episode">
<sp>
<speaker>Χρεμύλος</speaker>
<l>αὕτη μὲν ἡμῖν ἡπίτριπτος οἴχεται.</l>
<l n="620">ἐγὼ δὲ καὶ σύ γ’ ὡς τάχιοτα τὸν θεὸν</l>
<l>ἐγκατακλινοῦντ’ ἄγωμεν εἰς Ἀσκληπιοῦ.</l></sp>
<sp>
<speaker>Βλεψίδημος</speaker>
<l>καὶ μὴ διατρίβωμέν γε, μὴ πάλιν τις αὖ</l>
<l>ἐλθὼν διακωλύσῃ τι τῶν προὔργου ποιεῖν.</l></sp>
<sp>
<speaker>Χρεμύλος</speaker>
<l>παῖ Καρίων τὰ στρώματ’ ἐκφέρειν ς’ ἐχρῆν</l>
<l n="625">αὐτόν τ’ ἄγειν τὸν Πλοῦτον, ὡς νομίζεται,</l>
<l>καὶ τἄλλ’ ὅς’ ἐστὶν ἔνδον ηὐτρεπισμένα.</l><milestone ed="p" n="627" unit="card"/></sp>
<stage>*xorou=</stage>
</div1>
<div1 type="Episode">
<sp>
<speaker>Καρίων</speaker>
<l>ὦ πλεῖστα Θησείοις μεμυστιλημένοι</l>
<l>γέροντες ἄνδρες ἐπ’ ὀλιγίστοις ἀλφίτοις,</l>
<l>ὡς εὐτυχεῖθ’, ὡς μακαρίως πεπράγατε,</l>
<l n="630">ἄλλοι θ’ ὅσοις μέτεστι τοῦ χρηστοῦ τρόπου.</l></sp>
<sp>
<speaker>Χορός</speaker>
<l>τί δ’ ἔστιν ὦ βέλτιστε τῶν σαυτοῦ φίλων;</l>
<l>φαίνει γὰρ ἥκειν ἄγγελος χρηστοῦ τινος.</l></sp>
<sp>
<speaker>Καρίων</speaker>
<l>ὁ δεσπότης πέπραγεν εὐτυχέστατα,</l>
<l>μᾶλλον δ’ ὁ Πλοῦτος αὐτός· ἀντὶ γὰρ τυφλοῦ</l>
<l n="635">ἐξωμμάτωται καὶ λελάμπρυνται κόρας,</l>
<l>Ἀσκληπιοῦ παιῶνος εὐμενοῦς τυχών.</l></sp>
<sp>
<speaker>Χορός</speaker>
<l>λέγεις μοι χαράν, λέγεις μοι βοάν.</l></sp>
<sp>
<speaker>Καρίων</speaker>
<l>πάρεστι χαίρειν, ἤν τε βούλησθ’ ἤν τε μή.</l></sp>
<sp>
<speaker>Χορός</speaker>
<l>ἀναβοάσομαι τὸν εὔπαιδα καὶ</l>
<l n="640">μέγα βροτοῖσι φέγγος Ἀσκληπιόν.</l></sp>
<sp>
<speaker>Γυνή</speaker>
<l>τίς ἡ βοή ποτ’ ἐστίν; ἆρ’ ἀγγέλλεται</l>
<l>χρηστόν τι; τοῦτο γὰρ ποθοῦς’ ἐγὼ πάλαι</l>
<l>ἔνδον κάθημαι περιμένουσα τουτονί.</l></sp>
<sp>
<speaker>Καρίων</speaker>
<l>ταχέως ταχέως φέρ’ οἶνον ὦ δέσποιν’, ἵνα</l>
<l n="645">καὐτὴ πίῃς· φιλεῖς δὲ δρῶς’ αὐτὸ σφόδρα·</l>
<l>ὡς ἀγαθὰ συλλήβδην ἅπαντά σοι φέρω.</l></sp>
<sp>
<speaker>Γυνή</speaker>
<l>καὶ ποῦ στιν;</l></sp>
<sp>
<speaker>Καρίων</speaker>
<l part="Y">ἐν τοῖς λεγομένοις εἴσει τάχα.</l></sp>
<sp>
<speaker>Γυνή</speaker>
<l>πέραινε τοίνυν ὅ τι λέγεις ἀνύσας ποτέ.</l></sp>
<sp>
<speaker>Καρίων</speaker>
<l>ἄκουε τοίνυν, ὡς ἐγὼ τὰ πράγματα</l>
<l n="650">ἐκ τῶν ποδῶν ἐς τὴν κεφαλήν σοι πάντ’ ἐρῶ.</l><milestone ed="p" n="651" unit="card"/></sp>
<sp>
<speaker>Γυνή</speaker>
<l>μὴ δῆτ’ ἔμοιγ’ ἐς τὴν κεφαλήν.</l></sp>
<sp>
<speaker>Καρίων</speaker>
<l part="Y">μὴ τἀγαθὰ</l>
<l>ἃ νῦν γεγένηται;</l></sp>
<sp>
<speaker>Γυνή</speaker>
<l part="Y">μὴ μὲν οὖν τὰ πράγματα.</l></sp>
<sp>
<speaker>Καρίων</speaker>
<l>ὡς γὰρ τάχιστ’ ἀφικόμεθα πρὸς τὸν θεὸν</l>
<l>ἄγοντες ἄνδρα τότε μὲν ἀθλιώτατον</l>
<l n="655">νῦν δ’ εἴ τιν’ ἄλλον μακάριον κεὐδαίμονα,</l>
<l>πρῶτον μὲν αὐτὸν ἐπὶ θάλατταν ἤγομεν,</l>
<l>ἔπειτ’ ἐλοῦμεν.</l></sp>
<sp>
<speaker>Γυνή</speaker>
<l part="Y">νὴ Δί’ εὐδαίμων ἄρ’ ἦν</l>
<l>ἀνὴρ γέρων ψυχρᾷ θαλάττῃ λούμενος.</l></sp>
<sp>
<speaker>Καρίων</speaker>
<l>ἔπειτα πρὸς τὸ τέμενος ᾖμεν τοῦ θεοῦ.</l>
<l n="660">ἐπεὶ δὲ βωμῷ πόπανα καὶ προθύματα</l>
<l>καθωσιώθη πέλανος Ἡφαίστου φλογί,</l>
<l>κατεκλίναμεν τὸν Πλοῦτον, ὥσπερ εἰκὸς ἦν·</l>
<l>ἡμῶν δ’ ἕκαστος στιβάδα παρεκαττύετο.</l></sp>
<sp>
<speaker>Γυνή</speaker>
<l>ἦσαν δέ τινες κἄλλοι δεόμενοι τοῦ θεοῦ;</l></sp>
<sp>
<speaker>Καρίων</speaker>
<l n="665">εἷς μέν γε Νεοκλείδης, ὅς ἐστι μὲν τυφλός,</l>
<l>κλέπτων δὲ τοὺς βλέποντας ὑπερηκόντικεν·</l>
<l>ἕτεροί τε πολλοὶ παντοδαπὰ νοσήματα</l>
<l>ἔχοντες· ὡς δὲ τοὺς λύχνους ἀποσβέσας</l>
<l>ἡμῖν παρήγγειλεν καθεύδειν τοῦ θεοῦ</l>
<l n="670">ὁ πρόπολος, εἰπών, ἤν τις αἴσθηται ψόφου</l>
<l>σιγᾶν, ἅπαντες κοσμίως κατεκείμεθα.</l>
<l>κἀγὼ καθεύδειν οὐκ ἐδυνάμην, ἀλλά με</l>
<l>ἀθάρης χύτρα τις ἐξέπληττε κειμένη</l>
<l>ὀλίγον ἄπωθεν τῆς κεφαλῆς του γρᾳδίου,</l>
<l n="675">ἐφ’ ἣν ἐπεθύμουν δαιμονίως ἐφερπύσαι.</l>
<l>ἔπειτ’ ἀναβλέψας ὁρῶ τὸν ἱερέα</l>
<l>τοὺς φθοῖς ἀφαρπάζοντα καὶ τὰς ἰσχάδας</l>
<l>ἀπὸ τῆς τραπέζης τῆς ἱερᾶς· μετὰ τοῦτο δὲ</l>
<l>περιῆλθε τοὺς βωμοὺς ἅπαντας ἐν κύκλῳ,</l>
<l n="680">εἴ που πόπανον εἴη τι καταλελειμμένον·</l>
<l>ἔπειτα ταῦθ’ ἥγιζεν ἐς σάκταν τινά.</l>
<l>κἀγὼ νομίσας πολλὴν ὁσίαν τοῦ πράγματος</l>
<l>ἐπὶ τὴν χύτραν τῆς ἀθάρης ἀνίσταμαι.</l></sp>
<sp>
<speaker>Γυνή</speaker>
<l>ταλάντατ’ ἀνδρῶν οὐκ ἐδεδοίκεις τὸν θεόν;</l></sp>
<sp>
<speaker>Καρίων</speaker>
<l n="685">νὴ τοὺς θεοὺς ἔγωγε μὴ φθάσειέ με</l>
<l>ἐπὶ τὴν χύτραν ἐλθὼν ἔχων τὰ στέμματα·</l>
<l>ὁ γὰρ ἱερεὺς αὐτοῦ με προὐδιδάξατο.</l>
<l>τὸ γρᾴδιον δ’ ὡς ᾔσθετο δή μου τὸν ψόφον,</l>
<l>ἄρας’ ὑφῄρει· κᾆτα συρίξας ἐγὼ</l>
<l n="690">ὀδὰξ ἐλαβόμην ὡς παρείας ὢν ὄφις.</l>
<l>ἡ δ’ εὐθέως τὴν χεῖρα πάλιν ἀνέσπασεν,</l>
<l>κατέκειτο δ’ αὑτὴν ἐντυλίξας’ ἡσυχῇ</l>
<l>ὑπὸ τοῦ δέους βδέουσα δριμύτερον γαλῆς.</l>
<l>κἀγὼ τότ’ ἤδη τῆς ἀθάρης πολλὴν ἔφλων·</l>
<l n="695">ἔπειτ’ ἐπειδὴ μεστὸς ἦν, ἀνεπαλλόμην.</l><milestone ed="p" n="696" unit="card"/></sp>
<sp>
<speaker>Γυνή</speaker>
<l>ὁ δὲ θεὸς ὑμῖν οὐ προσῄειν;</l></sp>
<sp>
<speaker>Καρίων</speaker>
<l part="Y">οὐδέπω.</l>
<l>μετὰ τοῦτο δ’ ἤδη καὶ γέλοιον δῆτά τι</l>
<l>ἐποίησα. προσιόντος γὰρ αὐτοῦ μέγα πάνυ</l>
<l>ἀπέπαρδον· ἡ γαστὴρ γὰρ ἐπεφύσητό μου.</l></sp>
<sp>
<speaker>Γυνή</speaker>
<l n="700">ἦ πού σε διὰ τοῦτ’ εὐθὺς ἐβδελύττετο.</l></sp>
<sp>
<speaker>Καρίων</speaker>
<l>οὔκ, ἀλλ’ Ἰασὼ μέν τις ἀκολουθοῦς’ ἅμα</l>
<l>ὑπηρυθρίασε χἠ Πανάκει’ ἀπεστράφη</l>
<l>τὴν ῥῖν’ ἐπιλαβοῦς’· οὐ λιβανωτὸν γὰρ βδέω.</l></sp>
<sp>
<speaker>Γυνή</speaker>
<l>αὐτὸς δ’ ἐκεῖνος;</l></sp>
<sp>
<speaker>Καρίων</speaker>
<l part="Y">οὐ μὰ Δί’ οὐδ’ ἐφρόντισεν.</l></sp>
<sp>
<speaker>Γυνή</speaker>
<l n="705">λέγεις ἄγροικον ἄρα σύ γ’ εἶναι τὸν θεόν.</l></sp>
<sp>
<speaker>Καρίων</speaker>
<l>μὰ Δί’ οὐκ ἔγωγ’, ἀλλὰ σκατοφάγον.</l></sp>
<sp>
<speaker>Γυνή</speaker>
<l part="Y">αἲ τάλαν.</l></sp>
<sp>
<speaker>Καρίων</speaker>
<l>μετὰ ταῦτ’ ἐγὼ μὲν εὐθὺς ἐνεκαλυψάμην</l>
<l>δείσας, ἐκεῖνος δ’ ἐν κύκλῳ τὰ νοσήματα</l>
<l>σκοπῶν περιῄει πάντα κοσμίως πάνυ.</l>
<l n="710">ἔπειτα παῖς αὐτῷ λίθινον θυείδιον</l>
<l>παρέθηκε καὶ δοίδυκα καὶ κιβώτιον.</l></sp>
<sp>
<speaker>Γυνή</speaker>
<l>λίθινον;</l></sp>
<sp>
<speaker>Καρίων</speaker>
<l part="Y">μὰ Δί’ οὐ δῆτ’ οὐχὶ τό γε κιβώτιον.</l></sp>
<sp>
<speaker>Γυνή</speaker>
<l>σὺ δὲ πῶς ἑώρας ὦ κάκιστ’ ἀπολούμενε,</l>
<l>ὃς ἐγκεκαλύφθαι φῄς;</l></sp>
<sp>
<speaker>Καρίων</speaker>
<l part="Y">διὰ τοῦ τριβωνίου·</l>
<l n="715">ὀπὰς γὰρ εἶχεν οὐκ ὀλίγας μὰ τὸν Δία.</l>
<l>πρῶτον δὲ πάντων τῷ Νεοκλείδῃ φάρμακον</l>
<l>καταπλαστὸν ἐνεχείρησε τρίβειν, ἐμβαλὼν</l>
<l>σκορόδων κεφαλὰς τρεῖς Τηνίων. ἔπειτ’ ἔφλα</l>
<l>ἐν τῇ θυείᾳ συμπαραμιγνύων ὀπὸν</l>
<l n="720">καὶ σχῖνον· εἶτ’ ὄξει διέμενος Σφηττίῳ</l>
<l>κατέπλασεν αὐτοῦ τὰ βλέφαρ’ ἐκστρέψας, ἵνα</l>
<l>ὀδυνῷτο μᾶλλον. ὁ δὲ κεκραγὼς καὶ βοῶν</l>
<l>ἔφευγ’ ἀνᾴξας· ὁ δὲ θεὸς γελάσας ἔφη·</l>
<l>&lsquo;ἐνταῦθα νῦν κάθησο καταπεπλασμένος,</l>
<l n="725">ἵν’ ὑπομνύμενον παύσω σε τὰς ἐκκλησίας.&rsquo;</l></sp>
<sp>
<speaker>Γυνή</speaker>
<l>ὡς φιλόπολίς τίς ἐσθ’ ὁ δαίμων καὶ σοφός.</l></sp>
<sp>
<speaker>Καρίων</speaker>
<l>μετὰ τοῦτο τῷ Πλούτωνι παρεκαθέζετο,</l>
<l>καὶ πρῶτα μὲν δὴ τῆς κεφαλῆς ἐφήψατο,</l>
<l>ἔπειτα καθαρὸν ἡμιτύβιον λαβὼν</l>
<l n="730">τὰ βλέφαρα περιέψησεν· ἡ Πανάκεια δὲ</l>
<l>κατεπέτας’ αὐτοῦ τὴν κεφαλὴν φοινικίδι</l>
<l>καὶ πᾶν τὸ πρόσωπον· εἶθ’ ὁ θεὸς ἐπόππυσεν.</l>
<l>ἐξῃξάτην οὖν δύο δράκοντ’ ἐκ τοῦ νεὼ</l>
<l>ὑπερφυεῖς τὸ μέγεθος.</l></sp>
<sp>
<speaker>Γυνή</speaker>
<l part="Y">ὦ φίλοι θεοί.</l></sp>
<sp>
<speaker>Καρίων</speaker>
<l n="735">τούτω δ’ ὑπὸ τὴν φοινικίδ’ ὑποδύνθ’ ἡσυχῇ</l>
<l>τὰ βλέφαρα περιέλειχον, ὥς γ’ ἐμοὶ δοκεῖ·</l>
<l>καὶ πρίν σε κοτύλας ἐκπιεῖν οἴνου δέκα,</l>
<l>ὁ Πλοῦτος ὦ δέσποιν’ ἀνειστήκει βλέπων·</l>
<l>ἐγὼ δὲ τὼ χεῖρ’ ἀνεκρότης’ ὑφ’ ἡδονῆς</l>
<l n="740">τὸν δεσπότην τ’ ἤγειρον. ὁ θεὸς δ’ εὐθέως</l>
<l>ἠφάνισεν αὑτὸν οἵ τ’ ὄφεις ἐς τὸν νεών.</l>
<l>οἱ δ’ ἐγκατακείμενοι παρ’ αὐτῷ πῶς δοκεῖς</l>
<l>τὸν Πλοῦτον ἠσπάζοντο καὶ τὴν νύχθ’ ὅλην</l>
<l>ἐγρηγόρεσαν, ἕως διέλαμψεν ἡμέρα.</l>
<l n="745">ἐγὼ δ’ ἐπῄνουν τὸν θεὸν πάνυ σφόδρα,</l>
<l>ὅτι βλέπειν ἐποίησε τὸν Πλοῦτον ταχύ,</l>
<l>τὸν δὲ Νεοκλείδην μᾶλλον ἐποίησεν τυφλόν.</l><milestone ed="p" n="748" unit="card"/></sp>
<sp>
<speaker>Γυνή</speaker>
<l>ὅσην ἔχεις τὴν δύναμιν ὦναξ δέσποτα.</l>
<l>ἀτὰρ φράσον μοι, ποῦ’ σθ’ ὁ Πλοῦτος;</l></sp>
<sp>
<speaker>Καρίων</speaker>
<l part="Y">ἔρχεται.</l>
<l n="750">ἀλλ’ ἦν περὶ αὐτὸν ὄχλος ὑπερφυὴς ὅσος.</l>
<l>οἱ γὰρ δίκαιοι πρότερον ὄντες καὶ βίον</l>
<l>ἔχοντες ὀλίγον αὐτὸν ἠσπάζοντο καὶ</l>
<l>ἐδεξιοῦνθ’ ἅπαντες ὑπὸ τῆς ἡδονῆς·</l>
<l>ὅσοι δ’ ἐπλούτουν οὐσίαν τ’ εἶχον συχνὴν</l>
<l n="755">οὐκ ἐκ δικαίου τὸν βίον κεκτημένοι,</l>
<l>ὀφρῦς ξυνῆγον ἐσκυθρώπαζόν θ’ ἅμα.</l>
<l>οἱ δ’ ἠκολούθουν κατόπιν ἐστεφανωμένοι</l>
<l>γελῶντες εὐφημοῦντες· ἐκτυπεῖτο δὲ</l>
<l>ἐμβὰς γερόντων εὐρύθμοις προβήμασιν.</l>
<l n="760">ἀλλ’ εἶ’ ἁπαξάπαντες ἐξ ἑνὸς λόγου</l>
<l>ὀρχεῖσθε καὶ σκιρτᾶτε καὶ χορεύετε·</l>
<l>οὐδεὶς γὰρ ὑμῖν εἰσιοῦσιν ἀγγελεῖ,</l>
<l>ὡς ἄλφιτ’ οὐκ ἔνεστιν ἐν τῷ θυλάκῳ.</l></sp>
<sp>
<speaker>Γυνή</speaker>
<l>νὴ τὴν Ἑκάτην κἀγὼ δ’ ἀναδῆσαι βούλομαι</l>
<l n="765">εὐαγγέλιά σε κριβανωτῶν ὁρμαθῷ</l>
<l>τοιαῦτ’ ἀπαγγείλαντα.</l></sp>
<sp>
<speaker>Καρίων</speaker>
<l part="Y">μή νυν μέλλ’ ἔτι,</l>
<l>ὡς ἅνδρες ἐγγύς εἰσιν ἤδη τῶν θυρῶν.</l></sp>
<sp>
<speaker>Γυνή</speaker>
<l>φέρε νυν ἰοῦς’ εἴσω κομίσω καταχύσματα</l>
<l>ὥσπερ νεωνήτοισιν ὀφθαλμοῖς ἐγώ.</l></sp>
<sp>
<speaker>Καρίων</speaker>
<l n="770">ἐγὼ δ’ ἀπαντῆσαί γ’ ἐκείνοις βούλομαι.</l><milestone ed="p" n="771" unit="card"/></sp>
<stage>*komma/tion *xorou=</stage></div1>
<div1 type="Episode">
<sp>
<speaker>Πλοῦτος</speaker>
<l>καὶ προσκυνῶ γε πρῶτα μὲν τὸν ἥλιον,</l>
<l>ἔπειτα σεμνῆς Παλλάδος κλεινὸν πέδον</l>
<l>χώραν τε πᾶσαν Κέκροπος ἥ μ’ ἐδέξατο.</l>
<l>αἰσχύνομαι δὲ τὰς ἐμαυτοῦ συμφοράς,</l>
<l n="775">οἵοις ἄρ’ ἀνθρώποις ξυνὼν ἐλάνθανον,</l>
<l>τοὺς ἀξίους δὲ τῆς ἐμῆς ὁμιλίας</l>
<l>ἔφευγον, εἰδὼς οὐδέν· ὦ τλήμων ἐγώ,</l>
<l>ὡς οὔτ’ ἐκεῖν’ ἄρ’ οὔτε ταῦτ’ ὀρθῶς ἔδρων·</l>
<l>ἀλλ’ αὐτὰ πάντα πάλιν ἀναστρέψας ἐγὼ</l>
<l n="780">δείξω τὸ λοιπὸν πᾶσιν ἀνθρώποις ὅτι</l>
<l>ἄκων ἐμαυτὸν τοῖς πονηροῖς ἐπεδίδουν.</l></sp>
<sp>
<speaker>Χρεμύλος</speaker>
<l>βάλλ’ ἐς κόρακας· ὡς χαλεπόν εἰσιν οἱ φίλοι</l>
<l>οἱ φαινόμενοι παραχρῆμ’ ὅταν πράττῃ τις εὖ.</l>
<l>νύττουσι γὰρ καὶ φλῶσι τἀντικνήμια,</l>
<l n="785">ἐνδεικνύμενος ἔκαστος εὔνοιάν τινα.</l>
<l>ἐμὲ γὰρ τίς οὐ προσεῖπε; ποῖος οὐκ ὄχλος</l>
<l>περιεστεφάνωσεν ἐν ἀγορᾷ πρεσβυτικός;</l></sp>
<sp>
<speaker>Γυνή</speaker>
<l>ὦ φίλτατ’ ἀνδρῶν καὶ σὺ καὶ σὺ χαίρετε.</l>
<l>φέρε νυν, νόμος γάρ ἐστι, τὰ καταχύσματα</l>
<l n="790">ταυτὶ καταχέω σου λαβοῦσα.</l></sp>
<sp>
<speaker>Πλοῦτος</speaker>
<l part="Y">μηδαμῶς.</l>
<l>ἐμοῦ γὰρ εἰσιόντος ἐς τὴν οἰκίαν</l>
<l>πρώτιστα καὶ βλέψαντος οὐδὲν ἐκφέρειν</l>
<l>πρεπῶδές ἐστιν, ἀλλὰ μᾶλλον ἐσφέρειν.</l></sp>
<sp>
<speaker>Γυνή</speaker>
<l>εἶτ’ οὐχὶ δέξει δῆτα τὰ καταχύσματα;</l></sp>
<sp>
<speaker>Πλοῦτος</speaker>
<l n="795">ἔνδον γε παρὰ τὴν ἑστίαν, ὥσπερ νόμος·</l>
<l>ἔπειτα καὶ τὸν φόρτον ἐκφύγοιμεν ἄν.</l>
<l>οὐ γὰρ πρεπῶδές ἐστι τῷ διδασκάλῳ</l>
<l>ἰσχάδια καὶ τρωγάλια τοῖς θεωμένοις</l>
<l>προβαλόντ’ ἐπὶ τούτοις εἶτ’ ἀναγκάζειν γελᾶν.</l></sp>
<sp>
<speaker>Γυνή</speaker>
<l n="800">εὖ πάνυ λέγεις· ὡς Δεξίνικός γ’ οὑτοσὶ</l>
<l>ἀνίσταθ’ ὡς ἁρπασόμενος τὰς ἰσχάδας.</l><milestone ed="p" n="802" unit="card"/></sp>
<stage>*xorou=</stage></div1>
<div1 type="Episode">
<sp>
<speaker>Καρίων</speaker>
<l>ὡς ἡδὺ πράττειν ὦνδρές ἐστ’ εὐδαιμόνως,</l>
<l>καὶ ταῦτα μηδὲν ἐξενεγκόντ’ οἴκοθεν.</l>
<l>ἡμῖν γὰρ ἀγαθῶν σωρὸς ἐς τὴν οἰκίαν</l>
<l n="805">ἐπεσπέπαικεν οὐδὲν ἠδικηκόσιν.</l>
<l n="805a">&lsqb;οὕτω τὸ πλουτεῖν ἐστιν ἡδὺ πρᾶγμα δή.&rsqb;</l>
<l n="806">ἡ μὲν σιπύη μεστή ’στι λευκῶν ἀλφίτων,</l>
<l>οἱ δ’ ἀμφορῆς οἴνου μέλανος ἀνθοσμίου.</l>
<l>ἅπαντα δ’ ἡμῖν ἀργυρίου καὶ χρυσίου</l>
<l>τὰ σκευάρια πλήρη ’στίν, ὥστε θαυμάσαι.</l>
<l n="810">τὸ φρέαρ δ’ ἐλαίου μεστόν· αἱ δὲ λήκυθοι</l>
<l>μύρου γέμουσι, τὸ δ’ ὑπερῷον ἰσχάδων.</l>
<l>ὀξὶς δὲ πᾶσα καὶ λοπάδιον καὶ χύτρα</l>
<l>χαλκῆ γέγονε· τοὺς δὲ πινακίσκους τοὺς σαπροὺς</l>
<l>τοὺς ἰχθυηροὺς ἀργυροῦς πάρεσθ’ ὁρᾶν.</l>
<l n="815">ὁ δ’ ἰπνὸς γέγον’ ἡμῖν ἐξαπίνης ἐλεφάντινος.</l>
<l>στατῆρσι δ’ οἱ θεράποντες ἀρτιάζομεν</l>
<l>χρυσοῖς· ἀποψώμεσθα δ’ οὐ λίθοις ἔτι,</l>
<l>ἀλλὰ σκοροδίοις ὑπὸ τρυφῆς ἑκάστοτε.</l>
<l>καὶ νῦν ὁ δεσπότης μὲν ἔνδον βουθυτεῖ</l>
<l n="820">ὗν καὶ τράγον καὶ κριὸν ἐστεφανωμένος·</l>
<l>ἐμὲ δ’ ἐξέπεμψεν ὁ καπνός. οὐχ οἷός τε γὰρ</l>
<l>ἔνδον μένειν ἦν. ἔδακνε γὰρ τὰ βλέφαρά μου.</l></sp>
<sp>
<speaker>Δίκαιος</speaker>
<l>ἕπου μετ’ ἐμοῦ παιδάριον, ἵνα πρὸς τὸν θεὸν</l>
<l>ἴωμεν.</l></sp>
<sp>
<speaker>Καρίων</speaker>
<l part="Y">ἔα τίς ἔσθ’ ὁ προσιὼν οὑτοσί;</l></sp>
<sp>
<speaker>Δίκαιος</speaker>
<l n="825">ἀνὴρ πρότερον μὲν ἄθλιος, νῦν δ’ εὐτυχής.</l></sp>
<sp>
<speaker>Καρίων</speaker>
<l>δῆλον ὅτι τῶν χρηστῶν τις, ὡς ἔοικας, εἶ.</l></sp>
<sp>
<speaker>Δίκαιος</speaker>
<l>μάλιστ’.</l></sp>
<sp>
<speaker>Καρίων</speaker>
<l part="Y">ἔπειτα τοῦ δέει;</l></sp>
<sp>
<speaker>Δίκαιος</speaker>
<l part="Y">πρὸς τὸν θεὸν</l>
<l>ἥκω· μεγάλων γάρ μοὐστὶν ἀγαθῶν αἴτιος.</l>
<l>ἐγὼ γὰρ ἱκανὴν οὐσίαν παρὰ τοῦ πατρὸς</l>
<l n="830">λαβὼν ἐπήρκουν τοῖς δεομένοις τῶν φίλων,</l>
<l>εἶναι νομίζων χρήσιμον πρὸς τὸν βίον.</l></sp>
<sp>
<speaker>Καρίων</speaker>
<l>ἦ πού σε ταχέως ἐπέλιπεν τὰ χρήματα.</l></sp>
<sp>
<speaker>Δίκαιος</speaker>
<l>κομιδῇ μὲν οὖν.</l></sp>
<sp>
<speaker>Καρίων</speaker>
<l part="Y">οὐκοῦν μετὰ ταῦτ’ ἦσθ’ ἄθλιος.</l></sp>
<sp>
<speaker>Δίκαιος</speaker>
<l>κομιδῇ μὲν οὖν. κἀγὼ μὲν ᾤμην οὓς τέως</l>
<l n="835">εὐηργέτησα δεομένους ἕξειν φίλους</l>
<l>ὄντως βεβαίους, εἰ δεηθείην ποτέ·</l>
<l>οἱ δ’ ἐξετρέποντο κοὐκ ἐδόκουν ὁρᾶν μ’ ἔτι.</l></sp>
<sp>
<speaker>Καρίων</speaker>
<l>καὶ κατεγέλων δ’ εὖ οἶδ’ ὅτι.</l></sp>
<sp>
<speaker>Δίκαιος</speaker>
<l part="Y">κομιδῇ μὲν οὖν·</l>
<l>αὐχμὸς γὰρ ὢν τῶν σκευαρίων μ’ ἀπώλεσεν.</l></sp>
<sp>
<speaker>Καρίων</speaker>
<l n="840">ἀλλ’ οὐχὶ νῦν.</l></sp>
<sp>
<speaker>Δίκαιος</speaker>
<l part="Y">ἀνθ’ ὧν ἐγὼ πρὸς τὸν θεὸν</l>
<l>προσευξόμενος ἥκω δικαίως ἐνθάδε.</l></sp>
<sp>
<speaker>Καρίων</speaker>
<l>τὸ τριβώνιον δὲ τί δύναται πρὸς τῶν θεῶν,</l>
<l>ὃ φέρει μετὰ σοῦ τὸ παιδάριον τουτί; φράσον.</l></sp>
<sp>
<speaker>Δίκαιος</speaker>
<l>καὶ τοῦτ’ ἀναθήσων ἔρχομαι πρὸς τὸν θεόν.</l></sp>
<sp>
<speaker>Καρίων</speaker>
<l n="845">μῶν οὖν ἐμυήθης δῆτ’ ἐν αὐτῷ τὰ μεγάλα;</l></sp>
<sp>
<speaker>Δίκαιος</speaker>
<l>οὐκ ἀλλ’ ἐνερρίγως’ ἔτη τριακαίδεκα.</l></sp>
<sp>
<speaker>Καρίων</speaker>
<l>τὰ δ’ ἐμβάδια;</l></sp>
<sp>
<speaker>Δίκαιος</speaker>
<l part="Y">καὶ ταῦτα συνεχειμάζετο.</l></sp>
<sp>
<speaker>Καρίων</speaker>
<l>καὶ ταῦτ’ ἀναθήσων ἔφερες οὖν;</l></sp>
<sp>
<speaker>Δίκαιος</speaker>
<l part="Y">νὴ τὸν Δία.</l></sp>
<sp>
<speaker>Καρίων</speaker>
<l>χαρίεντά γ’ ἥκεις δῶρα τῷ θεῷ φέρων.</l><milestone ed="p" n="850" unit="card"/></sp>
<sp>
<speaker>Συκοφάντης</speaker>
<l n="850">οἴμοι κακοδαίμων, ὡς ἀπόλωλα δείλαιος,</l>
<l>καὶ κακοδαίμων καὶ τετράκις καὶ πεντάκις</l>
<l>καὶ δωδεκάκις καὶ μυριάκις· ἰοὺ ἰού.</l>
<l>οὕτω πολυφόρῳ συγκέκραμαι δαίμονι.</l></sp>
<sp>
<speaker>Καρίων</speaker>
<l>Ἄπολλον ἀποτρόπαιε καὶ θεοὶ φίλοι,</l>
<l n="855">τί ποτ’ ἐστὶν ὅ τι πέπονθεν ἅνθρωπος κακόν;</l></sp>
<sp>
<speaker>Συκοφάντης</speaker>
<l>οὐ γὰρ σχέτλια πέπονθα νυνὶ πράγματα,</l>
<l>ἀπολωλεκὼς ἅπαντα τἀκ τῆς οἰκίας</l>
<l>διὰ τὸν θεὸν τοῦτον, τὸν ἐσόμενον τυφλὸν</l>
<l>πάλιν αὖθις, ἤνπερ μὴ ’λλίπωσιν αἱ δίκαι;</l></sp>
<sp>
<speaker>Δίκαιος</speaker>
<l n="860">ἐγὼ σχεδὸν τὸ πρᾶγμα γιγνώσκειν δοκῶ.</l>
<l>προσέρχεται γάρ τις κακῶς πράττων ἀνήρ,</l>
<l>ἔοικε δ’ εἶναι τοῦ πονηροῦ κόμματος.</l></sp>
<sp>
<speaker>Καρίων</speaker>
<l>νὴ Δία καλῶς τοίνυν ποιῶν ἀπόλλυται.</l></sp>
<sp>
<speaker>Συκοφάντης</speaker>
<l>ποῦ ποῦ ’σθ’ ὁ μόνος ἅπαντας ἡμᾶς πλουσίους</l>
<l n="865">ὑποσχόμενος οὗτος ποιήσειν εὐθέως,</l>
<l>εἰ πάλιν ἀναβλέψειεν ἐξ ἀρχῆς; ὁ δὲ</l>
<l>πολὺ μᾶλλον ἐνίους ἐστὶν ἐξολωλεκώς.</l></sp>
<sp>
<speaker>Καρίων</speaker>
<l>καὶ τίνα δέδρακε δῆτα τοῦτ’;</l></sp>
<sp>
<speaker>Συκοφάντης</speaker>
<l part="Y">ἐμὲ τουτονί.</l></sp>
<sp>
<speaker>Καρίων</speaker>
<l>ἦ τῶν πονηρῶν ἦσθα καὶ τοιχωούχων;</l></sp>
<sp>
<speaker>Συκοφάντης</speaker>
<l n="870">μὰ Δί’ οὐ μὲν οὖν ἔσθ’ ὑγιὲς ὑμῶν οὐδενός,</l>
<l>κοὐκ ἔσθ’ ὅπως οὐκ ἔχετέ μου τὰ χρήματα.</l></sp>
<sp>
<speaker>Καρίων</speaker>
<l>ὡς σοβαρὸς ὦ Δάματερ εἰσελήλυθεν</l>
<l>ὁ συκοφάντης. δῆλον ὅτι βουλιμιᾷ.</l></sp>
<sp>
<speaker>Συκοφάντης</speaker>
<l>σὺ μὲν εἰς ἀγορὰν ἰὼν ταχέως οὐκ ἂν φθάνοις·</l>
<l n="875">ἐπὶ τοῦ τροχοῦ γὰρ δεῖ ς’ ἐκεῖ στρεβλούμενον</l>
<l>εἰπεῖν ἃ πεπανούργηκας.</l></sp>
<sp>
<speaker>Καρίων</speaker>
<l part="Y">οἰμώξἄρα σύ.</l></sp>
<sp>
<speaker>Δίκαιος</speaker>
<l>νὴ τὸν Δία τὸν σωτῆρα πολλοῦ γ’ ἄξιος</l>
<l>ἅπασι τοῖς Ἕλλησιν ὁ θεός ἐσθ’ ὅτι</l>
<l>τοὺς συκοφάντας ἐξολεῖ κακοὺς κακῶς.</l></sp>
<sp>
<speaker>Συκοφάντης</speaker>
<l n="880">οἴμοι τάλας· μῶν καὶ σὺ μετέχων καταγελᾷς;</l>
<l>ἐπεὶ πόθεν θοἰμάτιον εἴληφας τοδί;</l>
<l>ἐχθὲς δ’ ἔχοντ’ εἶδόν ς’ ἐγὼ τριβώνιον.</l></sp>
<sp>
<speaker>Δίκαιος</speaker>
<l>οὐδὲν προτιμῶ σου. φορῶ γὰρ πριάμενος</l>
<l>τὸν δακτύλιον τονδὶ παρ’ Εὐδάμου δραχμῆς.</l></sp>
<sp>
<speaker>Καρίων</speaker>
<l n="885">&dagger; ἀλλ’ οὐκ ἔνεστι συκοφάντου δήγματος.&dagger;</l></sp>
<sp>
<speaker>Συκοφάντης</speaker>
<l>ἆρ’ οὐχ ὕβρις ταῦτ’ ἐστὶ πολλή; σκώπτετον,</l>
<l>ὅ τι δὲ ποιεῖτον ἐνθάδ’ οὐκ εἰρήκατον.</l>
<l>οὐκ ἐπ’ ἀγαθῷ γὰρ ἐνθάδ’ ἐστὸν οὐδενί.</l></sp>
<sp>
<speaker>Δίκαιος</speaker>
<l>μὰ τὸν Δί’ οὔκουν τῷ γε σῷ, σάφ’ ἴσθ’ ὅτι.</l></sp>
<sp>
<speaker>Συκοφάντης</speaker>
<l n="890">ἀπὸ τῶν ἐμῶν γὰρ ναὶ μὰ Δία δειπνήσετον.</l></sp>
<sp>
<speaker>Καρίων</speaker>
<l>ὡς δὴ ’π’ ἀληθείᾳ σὺ μετὰ τοῦ μάρτυρος</l>
<l>διαρραγείης μηδενός γ’ ἐμπλήμενος.</l></sp>
<sp>
<speaker>Συκοφάντης</speaker>
<l>ἀρνεῖσθον; ἔνδον ἐστὶν ὦ μιαρωτάτω</l>
<l>πολὺ χρῆμα τεμαχῶν καὶ κρεῶν ὠπτημένων.</l>
<l n="895">ὓ ὗ ὓ ὗ ὓ ὗ ὓ ὗ ὓ ὗ ὓ ὗ.</l></sp>
<sp>
<speaker>Καρίων</speaker>
<l>κακόδαιμον ὀσφραίνει τι;</l></sp>
<sp>
<speaker>Δίκαιος</speaker>
<l part="Y">τοῦ ψύχους γ’ ἴσως</l>
<l>ἐπεὶ τοιοῦτόν γ’ ἀμπέχεται τριβώνιον.</l></sp>
<sp>
<speaker>Συκοφάντης</speaker>
<l>ταῦτ’ οὖν ἀνασχέτ’ ἐστὶν ὦ Ζεῦ καὶ θεοί,</l>
<l>τούτους ὑβρίζειν εἰς ἔμ’; οἴμ’ ὡς ἄχθομαι</l>
<l n="900">ὅτι χρηστὸς ὢν καὶ φιλόπολις πάσχω κακῶς.</l><milestone ed="p" n="901" unit="card"/></sp>
<sp>
<speaker>Δίκαιος</speaker>
<l>σὺ φιλόπολις καὶ χρηστός;</l></sp>
<sp>
<speaker>Συκοφάντης</speaker>
<l part="Y">ὡς οὐδείς γ’ ἀνήρ.</l></sp>
<sp>
<speaker>Δίκαιος</speaker>
<l>καὶ μὴν ἐπερωτηθεὶς ἀπόκριναί μοι.</l></sp>
<sp>
<speaker>Συκοφάντης</speaker>
<l part="Y">τὸ τί;</l></sp>
<sp>
<speaker>Δίκαιος</speaker>
<l>γεωργὸς εἶ;</l></sp>
<sp>
<speaker>Συκοφάντης</speaker>
<l part="Y">μελαγχολᾶν μ’ οὕτως οἴει;</l></sp>
<sp>
<speaker>Δίκαιος</speaker>
<l>ἀλλ’ ἔμπορος;</l></sp>
<sp>
<speaker>Συκοφάντης</speaker>
<l part="Y">ναί, σκήπτομαί γ’, ὅταν τύχω.</l></sp>
<sp>
<speaker>Δίκαιος</speaker>
<l n="905">τί δαί; τέχνην τιν’ ἔμαθες;</l></sp>
<sp>
<speaker>Συκοφάντης</speaker>
<l part="Y">οὐ μὰ τὸν Δία.</l></sp>
<sp>
<speaker>Δίκαιος</speaker>
<l>πῶς οὖν διέζης ἢ πόθεν μηδὲν ποιῶν;</l></sp>
<sp>
<speaker>Συκοφάντης</speaker>
<l>τῶν τῆς πόλεώς εἰμ’ ἐπιμελητὴς πραγμάτων</l>
<l>καὶ τῶν ἰδίων πάντων.</l></sp>
<sp>
<speaker>Δίκαιος</speaker>
<l part="Y">σύ; τί μαθών;</l></sp>
<sp>
<speaker>Συκοφάντης</speaker>
<l part="Y">βούλομαι.</l></sp>
<sp>
<speaker>Δίκαιος</speaker>
<l>πῶς οὖν ἂν εἴης χρηστὸς ὦ τοιχωρύχε,</l>
<l n="910">εἴ σοι προσῆκον μηδὲν εἶτ’ ἀπεχθάνει;</l></sp>
<sp>
<speaker>Συκοφάντης</speaker>
<l>οὐ γὰρ προσήκει τὴν ἐμαυτοῦ μοι πόλιν</l>
<l>εὐεργετεῖν ὦ κέπφε καθ’ ὅσον ἂν σθένω;</l></sp>
<sp>
<speaker>Δίκαιος</speaker>
<l>εὐεργετεῖν οὖν ἐστι τὸ πολυπραγμονεῖν;</l></sp>
<sp>
<speaker>Συκοφάντης</speaker>
<l>τὸ μὲν οὖν βοηθεῖν τοῖς νόμοις τοῖς κειμένοις</l>
<l n="915">καὶ μὴ ’πιτρέπειν ἐάν τις ἐξαμαρτάνῃ.</l></sp>
<sp>
<speaker>Δίκαιος</speaker>
<l>οὔκουν δικαστὰς ἐξεπίτηδες ἡ πόλις</l>
<l>ἄρχειν καθίστησιν;</l></sp>
<sp>
<speaker>Συκοφάντης</speaker>
<l part="Y">κατηγορεῖ δὲ τίς;</l></sp>
<sp>
<speaker>Δίκαιος</speaker>
<l>ὁ βουλόμενος.</l></sp>
<sp>
<speaker>Συκοφάντης</speaker>
<l part="Y">οὐκοῦν ἐκεῖνός εἰμ’ ἐγώ,</l>
<l>ὥστ’ εἰς ἔμ’ ἥκει τῆς πόλεως τὰ πράγματα.</l></sp>
<sp>
<speaker>Δίκαιος</speaker>
<l n="920">νὴ Δία πονηρόν γ’ ἆρα προστάτην ἔχει.</l>
<l>ἐκεῖνο δ’ οὐ βούλοι’ ἄν, ἡσυχίαν ἔχων</l>
<l>ζῆν ἀργός;</l></sp>
<sp>
<speaker>Συκοφάντης</speaker>
<l part="Y">ἀλλὰ προβατίου βίον λέγεις,</l>
<l>εἰ μὴ φανεῖται διατριβή τις τῷ βίῳ.</l></sp>
<sp>
<speaker>Δίκαιος</speaker>
<l>οὐδ’ ἂν μεταμάθοις;</l></sp>
<sp>
<speaker>Συκοφάντης</speaker>
<l part="Y">οὐδ’ ἂν εἰ δοίης γέ μοι</l>
<l n="925">τὸν Πλοῦτον αὐτὸν καὶ τὸ Βάττου σίλφιον.</l></sp>
<sp>
<speaker>Δίκαιος</speaker>
<l>κατάθου ταχέως θοἰμάτιον.</l></sp>
<sp>
<speaker>Καρίων</speaker>
<l part="Y">οὗτος, σοὶ λέγει.</l></sp>
<sp>
<speaker>Δίκαιος</speaker>
<l>ἔπειθ’ ὑπόλυσαι.</l></sp>
<sp>
<speaker>Καρίων</speaker>
<l part="Y">ταῦτα πάντα σοὶ λέγει.</l></sp>
<sp>
<speaker>Συκοφάντης</speaker>
<l>καὶ μὴν προσελθέτω πρὸς ἔμ’ ὑμῶν ἐνθαδὶ</l>
<l>ὁ βουλόμενος.</l></sp>
<sp>
<speaker>Καρίων</speaker>
<l part="Y">οὐκοῦν ἐκεῖνός εἰμ’ ἐγώ.</l></sp>
<sp>
<speaker>Συκοφάντης</speaker>
<l n="930">οἴμοι τάλας ἀποδύομαι μεθ’ ἡμέραν.</l></sp>
<sp>
<speaker>Καρίων</speaker>
<l>σὺ γὰρ ἀξιοῖς τἀλλότρια πράττων ἐσθίειν.</l></sp>
<sp>
<speaker>Συκοφάντης</speaker>
<l>ὁρᾷς ἃ ποιεῖς; ταῦτ’ ἐγὼ μαρτύρομαι.</l></sp>
<sp>
<speaker>Δίκαιος</speaker>
<l>ἀλλ’ οἴχεται φεύγων ὃν ἦγες μάρτυρα.</l></sp>
<sp>
<speaker>Συκοφάντης</speaker>
<l>οἴμοι περιείλημμαι μόνος.</l></sp>
<sp>
<speaker>Καρίων</speaker>
<l part="Y">νυνὶ βοᾷς;</l></sp>
<sp>
<speaker>Συκοφάντης</speaker>
<l n="935">οἴμοι μάλ’ αὖθις.</l></sp>
<sp>
<speaker>Καρίων</speaker>
<l part="Y">δὸς σύ μοι τὸ τριβώνιον,</l>
<l>ἵν’ ἀμφιέσω τὸν συκοφάντην τουτονί.</l></sp>
<sp>
<speaker>Δίκαιος</speaker>
<l>μὴ δῆθ’· ἱερὸν γάρ ἐστι τοῦ Πλούτου πάλαι.</l></sp>
<sp>
<speaker>Καρίων</speaker>
<l>ἔπειτα ποῦ κάλλιον ἀνατεθήσεται</l>
<l>ἢ περὶ πονηρὸν ἄνδρα καὶ τοιχωρύχον;</l>
<l n="940">Πλοῦτον δὲ κοσμεῖν ἱματίοις σεμνοῖς πρέπει.</l></sp>
<sp>
<speaker>Δίκαιος</speaker>
<l>τοῖς δ’ ἐμβαδίοις τί χρήσεταί τις; εἰπέ μοι.</l></sp>
<sp>
<speaker>Καρίων</speaker>
<l>καὶ ταῦτα πρὸς τὸ μέτωπον αὐτίκα δὴ μάλα</l>
<l>ὥσπερ κοτίνῳ προσπατταλεύσω τουτῳί.</l></sp>
<sp>
<speaker>Συκοφάντης</speaker>
<l>ἄπειμι· γιγνώσκω γὰρ ἥττων ὢν πολὺ</l>
<l n="945">ὑμῶν· ἐὰν δὲ σύζυγον λάβω τινὰ</l>
<l>καὶ σύκινον, τοῦτον τὸν ἰσχυρὸν θεὸν</l>
<l>ἐγὼ ποιήσω τήμερον δοῦναι δίκην,</l>
<l>ὁτιὴ καταλύει περιφανῶς εἶς ὢν μόνος</l>
<l>τὴν δημοκρατίαν, οὔτε τὴν βουλὴν πιθὼν</l>
<l n="950">τὴν τῶν πολιτῶν οὔτε τὴν ἐκκλησίαν.</l></sp>
<sp>
<speaker>Δίκαιος</speaker>
<l>καὶ μὴν ἐπειδὴ τὴν πανοπλίαν τὴν ἐμὴν</l>
<l>ἔχων βαδίζεις, ἐς τὸ βαλανεῖον τρέχε·</l>
<l>ἔπειτ’ ἐκεῖ κορυφαῖος ἑστηκὼς θέρου.</l>
<l>κἀγὼ γὰρ εἶχον τὴν στάσιν ταύτην ποτέ.</l></sp>
<sp>
<speaker>Καρίων</speaker>
<l n="955">ἀλλ’ ὁ βαλανεὺς ἕλξει θύραζ’ αὐτὸν λαβὼν</l>
<l>τῶν ὀρχιπέδων· ἰδὼν γὰρ αὐτὸν γνώσεται</l>
<l>ὅτι ἔστ’ ἐκείνου τοῦ πονηροῦ κόμματος.</l>
<l>νὼ δ’ εἰσίωμεν, ἵνα προσεύξῃ τὸν θεόν.</l><milestone ed="p" n="959" unit="card"/></sp>
<stage>*xorou=</stage></div1>
<div1 type="Episode">
<sp>
<speaker>Γραῦς</speaker>
<l>ἆρ’ ὦ φίλοι γέροντες ἐπὶ τὴν οἰκίαν</l>
<l n="960">ἀφίγμεθ’ ὄντως τοῦ νέου τούτου θεοῦ,</l>
<l>ἢ τῆς ὁδοῦ τὸ παράπαν ἡμαρτήκαμεν;</l></sp>
<sp>
<speaker>Χορός</speaker>
<l>ἀλλ’ ἴσθ’ ἐπ’ αὐτὰς τὰς θύρας ἀφιγμένη</l>
<l>ὦ μειρακίσκη· πυνθάνει γὰρ ὡρικῶς.</l></sp>
<sp>
<speaker>Γραῦς</speaker>
<l>φέρε νυν ἐγὼ τῶν ἔνδοθεν καλέσω τινά.</l></sp>
<sp>
<speaker>Χρεμύλος</speaker>
<l n="965">μὴ δῆτ’· ἐγὼ γὰρ αὐτὸς ἐξελήλυθα.</l>
<l>ἀλλ’ ὅ τι μάλιστ’ ἐλήλυθας λέγειν ς’ ἐχρῆν.</l></sp>
<sp>
<speaker>Γραῦς</speaker>
<l>πέπονθα δεινὰ καὶ παράνομ’ ὦ φίλτατε·</l>
<l>ἀφ’ οὗ γὰρ ὁ θεὸς οὗτος ἤρξατο βλέπειν,</l>
<l>ἀβίωτον εἶναί μοι πεποίηκε τὸν βίον.</l></sp>
<sp>
<speaker>Χρεμύλος</speaker>
<l n="970">τί δ’ ἔστιν; ἦ που καὶ σὺ συκοφάντρια</l>
<l>εν ταῖς γυναιξὶν ἦσθα;</l></sp>
<sp>
<speaker>Γραῦς</speaker>
<l part="Y">μὰ Δί’ ἐγὼ μὲν οὔ.</l></sp>
<sp>
<speaker>Χρεμύλος</speaker>
<l>ἀλλ’ οὐ λαχοῦς’ ἔπινες ἐν τῷ γράμματι;</l></sp>
<sp>
<speaker>Γραῦς</speaker>
<l>σκώπτεις· ἐγὼ δὲ κατακέκνισμαι δειλάκρα.</l></sp>
<sp>
<speaker>Χρεμύλος</speaker>
<l>οὔκουν ἐρεῖς ἀνύσασα τὸν κνισμὸν τίνα;</l></sp>
<sp>
<speaker>Γραῦς</speaker>
<l n="975">ἄκουέ νυν. ἦν μοί τι μειράκιον φίλον,</l>
<l>πενιχρὸν μέν, ἄλλως δ’ εὐπρόσωπον καὶ καλὸν</l>
<l>καὶ χρηστόν· εἰ γάρ του δεηθείην ἐγώ,</l>
<l>ἅπαντ’ ἐποίει κοσμίως μοι καὶ καλῶς·</l>
<l>ἐγὼ δ’ ἐκείνῳ πάντα ταῦθ’ ὑπηρέτουν.</l></sp>
<sp>
<speaker>Χρεμύλος</speaker>
<l n="980">τί δ’ ἦν ὅ τι σου μάλιστ’ ἐδεῖθ’ ἑκάστοτε;</l></sp>
<sp>
<speaker>Γραῦς</speaker>
<l>οὐ πολλά· καὶ γὰρ ἐκνομίως μ’ ᾐσχύνετο.</l>
<l>ἀλλ’ ἀργυρίου δραχμὰς ἂν ᾔτης’ εἴκοσιν</l>
<l>εἰς ἱμάτιον, ὀκτὼ δ’ ἂν εἰς ὑποδήματα·</l>
<l>καὶ ταῖς ἀδελφαῖς ἀγοράσαι χιτώνιον</l>
<l n="985">ἐκέλευσεν ἂν τῇ μητρί θ’ ἱματίδιον·</l>
<l>πυρῶν τ’ ἂν ἐδεήθη μεδίμνων τεττάρων.</l></sp>
<sp>
<speaker>Χρεμύλος</speaker>
<l>οὐ πολλὰ τοίνυν μὰ τὸν Ἀπόλλω ταῦτά γε</l>
<l>εἴρηκας, ἀλλὰ δῆλον ὅτι ς’ ᾐχύνετο.</l></sp>
<sp>
<speaker>Γραῦς</speaker>
<l>καὶ ταῦτα τοίνυν οὐχ ἕνεκα μισητίας</l>
<l n="990">αἰτεῖν μ’ ἔφασκεν, ἀλλὰ φιλίας οὕνεκα,</l>
<l>ἵνα τοὐμὸν ἱμάτιον φορῶν μεμνῇτό μου.</l></sp>
<sp>
<speaker>Χρεμύλος</speaker>
<l>λέγεις ἐρῶντ’ ἄνθρωπον ἐκνομιώτατα.</l></sp>
<sp>
<speaker>Γραῦς</speaker>
<l>ἀλλ’ οὐχὶ νῦν ὁ βδελυρὸς ἔτι τὸν νοῦν ἔχει</l>
<l>τὸν αὐτόν, ἀλλὰ πολὺ μεθέστηκεν πάνυ.</l>
<l n="995">ἐμοῦ γὰρ αὐτῷ τὸν πλακοῦντα τουτονὶ</l>
<l>καὶ τἄλλα τἀπὶ τοῦ πίνακος τραγήματα</l>
<l>ἐπόντα πεμψάσης ὑπειπούσης θ’ ὅτι</l>
<l>εἰς ἑσπέραν ἥξοιμι&mdash;</l></sp>
<sp>
<speaker>Χρεμύλος</speaker>
<l part="Y">τί ς’ ἔδρας’; εἰπέ μοι.</l></sp>
<sp>
<speaker>Γραῦς</speaker>
<l>ἄμητα προσαπέπεμψεν ἡμῖν τουτονί,</l>
<l n="1000">ἐφ’ ᾧ τ’ ἐκεῖσε μηδέποτέ μ’ ἐλθεῖν ἔτι,</l>
<l>καὶ πρὸς ἐπὶ τούτοις εἶπεν ἀποπέμπων ὅτι</l>
<l>&lsquo; πάλαι ποτ’ ἦσαν ἄλκιμοι Μιλήσιοι.&rsquo;</l><milestone ed="p" n="1003" unit="card"/></sp>
<sp>
<speaker>Χρεμύλος</speaker>
<l>δῆλον ὅτι τοὺς τρόπους τις οὐ μοχθηρὸς ἦν,</l>
<l>ἔπειτα πλουτῶν οὐκέθ’ ἥδεται φακῇ·</l>
<l n="1005">πρὸ τοῦ δ’ ὑπὸ τῆς πενίας ἅπανθ’ ὑπήσθιεν.</l></sp>
<sp>
<speaker>Γραῦς</speaker>
<l>καὶ μὴν πρὸ τοῦ γ’ ὁσημέραι νὴ τὼ θεὼ</l>
<l>ἐπὶ τὴν θύραν ἐβάδιζεν ἀεὶ τὴν ἐμήν.</l></sp>
<sp>
<speaker>Χρεμύλος</speaker>
<l>ἐπ’ ἐκφοράν;</l></sp>
<sp>
<speaker>Γραῦς</speaker>
<l part="Y">μὰ Δί’ ἀλλὰ τῆς φωνῆς μόνον</l>
<l>ἐρῶν ἀκοῦσαι.</l></sp>
<sp>
<speaker>Χρεμύλος</speaker>
<l part="Y">τοῦ λαβεῖν μὲν οὖν χάριν.</l></sp>
<sp>
<speaker>Γραῦς</speaker>
<l n="1010">καὶ νὴ Δί’ εἰ λυπουμένην γ’ αἴσθοιτό με,</l>
<l>νηττάριον ἂν καὶ φάττιον ὑπεκορίζετο.</l></sp>
<sp>
<speaker>Χρεμύλος</speaker>
<l>ἔπειτ’ ἴσως ᾔτει ς’ ἂν εἰς ὑποδήματα.</l></sp>
<sp>
<speaker>Γραῦς</speaker>
<l>μυστηρίοις δὲ τοῖς μεγάλοις ὀχουμένην</l>
<l>ἐπὶ τῆς ἁμάξης ὅτι προσέβλεψέν μέ τις,</l>
<l n="1015">ἐτυπτόμην διὰ τοῦθ’ ὅλην τὴν ἡμέραν.</l>
<l>οὕτω σφόδρα ζηλότυπος ὁ νεανίσκος ἦν.</l></sp>
<sp>
<speaker>Χρεμύλος</speaker>
<l>μόνος γὰρ ἥδεθ’, ὡς ἔοικεν, ἐσθίων.</l></sp>
<sp>
<speaker>Γραῦς</speaker>
<l>καὶ τάς γε χεῖρας παγκάλας ἔχειν μ’ ἔθη.</l></sp>
<sp>
<speaker>Χρεμύλος</speaker>
<l>ὁπότε προτείνοιέν γε δραχμὰς εἴκοσιν.</l></sp>
<sp>
<speaker>Γραῦς</speaker>
<l n="1020">ὄζειν τε τῆς χρόας ἔφασκεν ἡδύ μου.</l></sp>
<sp>
<speaker>Χρεμύλος</speaker>
<l>εἰ Θάσιον ἐνέχεις, εἰκότως γε νὴ Δία.</l></sp>
<sp>
<speaker>Γραῦς</speaker>
<l>τὸ βλέμμα θ’ ὡς ἔχοιμι μαλακὸν καὶ καλόν.</l></sp>
<sp>
<speaker>Χρεμύλος</speaker>
<l>οὐ σκαιὸς ἦν ἄνθρωπος, ἀλλ’ ἠπίστατο</l>
<l>γραὸς καπρώσης τἀφόδια κατεσθίειν.</l></sp>
<sp>
<speaker>Γραῦς</speaker>
<l n="1025">ταῦτ’ οὖν ὁ θεὸς ὦ φίλ’ ἄνερ οὐκ ὀρθῶς ποιεῖ,</l>
<l>φάσκων βοηθεῖν τοῖς ἀδικουμένοις ἀεί.</l></sp>
<sp>
<speaker>Χρεμύλος</speaker>
<l>τί γὰρ ποιήσει; φράζε, καὶ πεπράξεται.</l></sp>
<sp>
<speaker>Γραῦς</speaker>
<l>ἀναγκάσαι δίκαιόν ἐστι νὴ Δία</l>
<l>τὸν εὖ παθόνθ’ ὑπ’ ἐμοῦ πάλιν μ’ ἀντευποιεῖν,</l>
<l n="1030">ἢ μηδ’ ὁτιοῦν ἀγαθὸν δίκαιόν ἐστ’ ἔχειν.</l></sp>
<sp>
<speaker>Χρεμύλος</speaker>
<l>οὔκουν καθ’ ἑκάστην ἀπεδίδου τὴν νύκτα σοι;</l></sp>
<sp>
<speaker>Γραῦς</speaker>
<l>ἀλλ’ οὐδέποτέ με ζῶσαν ἀπολείψειν ἔφη.</l></sp>
<sp>
<speaker>Χρεμύλος</speaker>
<l>ὀρθῶς γε· νῦν δέ γ’ οὐκέτι ζῆν ς’ οἴεται.</l></sp>
<sp>
<speaker>Γραῦς</speaker>
<l>ὑπὸ τοῦ γὰρ ἄλγους κατατέτηκ’ ὦ φίλτατε.</l></sp>
<sp>
<speaker>Χρεμύλος</speaker>
<l n="1035">οὐκ ἀλλὰ κατασέσηπας, ὥς γ’ ἐμοὶ δοκεῖς.</l></sp>
<sp>
<speaker>Γραῦς</speaker>
<l>διὰ δακτυλίου μὲν οὖν ἔμεγ’ ἂν διελκύσαις.</l></sp>
<sp>
<speaker>Χρεμύλος</speaker>
<l>εἰ τυγχάνοι γ’ ὁ δακτύλιος ὢν τηλία.</l></sp>
<sp>
<speaker>Γραῦς</speaker>
<l>καὶ μὴν τὸ μειράκιον τοδὶ προσέρχεται,</l>
<l>οὗπερ πάλαι κατηγοροῦσα τυγχάνω·</l>
<l n="1040">ἔοικε δ’ ἐπὶ κῶμον βαδίζειν.</l></sp>
<sp>
<speaker>Χρεμύλος</speaker>
<l part="Y">φαίνεται.</l>
<l>στέφανόν γέ τοι καὶ δᾷδ’ ἔχων πορεύεται.</l></sp>
<sp>
<speaker>Νεανίας</speaker>
<l>ἀσπάζομαί σε.</l></sp>
<sp>
<speaker>Γραῦς</speaker>
<l part="Y">τί φησιν;</l></sp>
<sp>
<speaker>Νεανίας</speaker>
<l part="Y">ἀρχαία φίλη,</l>
<l>πολιὰ γεγένησαι ταχύ γε νὴ τὸν οὐρανόν.</l></sp>
<sp>
<speaker>Γραῦς</speaker>
<l>τάλαιν’ ἐγὼ τῆς ὕβρεος ἧς ὑβρίζομαι.</l></sp>
<sp>
<speaker>Χρεμύλος</speaker>
<l n="1045">ἔοικε διὰ πολλοῦ χρόνου ς’ ἑορακέναι.</l></sp>
<sp>
<speaker>Γραῦς</speaker>
<l>ποίου χρόνου ταλάνταθ’, ὃς παρ’ ἐμοὶ χθὲς ἦν;</l></sp>
<sp>
<speaker>Χρεμύλος</speaker>
<l>τοὐναντίον πέπονθε τοῖς πολλοῖς ἄρα·</l>
<l>μεθύων γάρ, ὡς ἔικεν, ὀξύτερον βλέπει.</l></sp>
<sp>
<speaker>Γραῦς</speaker>
<l>οὔκ, ἀλλ’ ἀκόλαστός ἐστιν ἀεὶ τοὺς τρόπους.</l></sp>
<sp>
<speaker>Νεανίας</speaker>
<l n="1050">ὦ Ποντοπόσειδον καὶ θεοὶ πρεσβυτικοί,</l>
<l>ἐν τῷ προσώπῳ τῶν ῥυτίδων ὅσας ἔχει.</l><milestone ed="p" n="1052" unit="card"/></sp>
<sp>
<speaker>Γραῦς</speaker>
<l>ἆ ἆ,</l>
<l>τὴν δᾷδα μή μοι πρόσφερ’.</l></sp>
<sp>
<speaker>Χρεμύλος</speaker>
<l part="Y">εὖ μέντοι λέγει.</l>
<l>ἐὰν γὰρ αὐτὴν εἷς μόνος σπινθὴρ λάβῃ</l>
<l>ὥσπερ παλαιὰν εἰρεσιώνην καύσεται.</l></sp>
<sp>
<speaker>Νεανίας</speaker>
<l n="1055">βούλει διὰ χρόνου πρός με παῖσαι;</l></sp>
<sp>
<speaker>Γραῦς</speaker>
<l part="Y">ποῖ τάλαν;</l></sp>
<sp>
<speaker>Νεανίας</speaker>
<l>αὐτοῦ, λαβοῦσα κάρνα.</l></sp>
<sp>
<speaker>Γραῦς</speaker>
<l part="Y">παιδιὰν τίνα;</l></sp>
<sp>
<speaker>Νεανίας</speaker>
<l>πόσους ἔχεις ὀδόντας.</l></sp>
<sp>
<speaker>Χρεμύλος</speaker>
<l part="Y">ἀλλὰ γνώσομαι</l>
<l>κἄγωγ’· ἔχει γὰρ τρεῖς ἴσως ἢ τέτταρας.</l></sp>
<sp>
<speaker>Νεανίας</speaker>
<l>ἀπότεισον· ἕνα γὰρ γόμφιον μόνον φορεῖ.</l></sp>
<sp>
<speaker>Γραῦς</speaker>
<l n="1060">ταλάντατ’ ἀνδρῶν οὐχ ὑγιαίνειν μοι δοκεῖς,</l>
<l>πλυνόν με ποιῶν ἐν τοσούτοις ἀνδράσιν.</l></sp>
<sp>
<speaker>Νεανίας</speaker>
<l>ὄναιο μέντἄν, εἴ τις ἐκπλύνειέ σε.</l></sp>
<sp>
<speaker>Χρεμύλος</speaker>
<l>οὐ δῆτ’, ἐπεὶ νῦν μὲν καπηλικῶς ἔχει,</l>
<l>εἰ δ’ ἐκπλυνεῖται τοῦτο τὸ ψιμύθιον,</l>
<l n="1065">ὄψει κατάδηλα τοῦ προσώπου τὰ ῥάκη.</l></sp>
<sp>
<speaker>Γραῦς</speaker>
<l>γέρων ἀνὴρ ὢν οὐχ ὑγιαίνειν μοι δοκεῖς.</l></sp>
<sp>
<speaker>Νεανίας</speaker>
<l>πειρᾷ μὲν οὖν ἴσως σε καὶ τῶν τιτθίων</l>
<l>ἐφάπτεταί σου λανθάνειν δοκῶν ἐμέ.</l></sp>
<sp>
<speaker>Γραῦς</speaker>
<l>μὰ τὴν Ἀφροδίτην οὐκ ἐμοῦ γ’ ὦ βδελυρὲ σύ.</l></sp>
<sp>
<speaker>Χρεμύλος</speaker>
<l n="1070">μὰ τὴν Ἑκάτην οὐ δῆτα· μαινοίμην γὰρ ἄν.</l>
<l>ἀλλ’ ὦ νεανίσκ’ οὐκ ἐῶ τὴν μείρακα</l>
<l>μισεῖν σε ταύτην.</l></sp>
<sp>
<speaker>Νεανίας</speaker>
<l part="Y">ἀλλ’ ἔγωγ’ ὑπερφιλῶ.</l></sp>
<sp>
<speaker>Χρεμύλος</speaker>
<l>καὶ μὴν κατηγορεῖ γέ σου.</l></sp>
<sp>
<speaker>Νεανίας</speaker>
<l part="Y">τί κατηγορεῖ;</l></sp>
<sp>
<speaker>Χρεμύλος</speaker>
<l>εἶναί ς’ ὑβριστήν φησι καὶ λέγειν ὅτι</l>
<l n="1075"> &lsquo; πάλαι ποτ’ ἦσαν ἄλκιμοι Μιλήσιοι.&rsquo;</l></sp>
<sp>
<speaker>Νεανίας</speaker>
<l>ἐγὼ περὶ ταύτης οὐ μαχοῦμαί σοι.</l></sp>
<sp>
<speaker>Χρεμύλος</speaker>
<l part="Y">τὸ τί;</l></sp>
<sp>
<speaker>Νεανίας</speaker>
<l>αἰσχυνόμενος τὴν ἡλικίαν τὴν σήν, ἐπεὶ</l>
<l>οὐκ ἄν ποτ’ ἄλλῳ τοῦτ’ ἐπέτρεψ’ ἐγὼ ποιεῖν·</l>
<l>νῦν δ’ ἄπιθι χαίρων συλλαβὼν τὴν μείρακα.</l></sp>
<sp>
<speaker>Χρεμύλος</speaker>
<l n="1080">οἶδ’ οἶδα τὸν νοῦν· οὐκέτ’ ἀξιοῖς ἴσως</l>
<l>εἶναι μετ’ αὐτῆς.</l></sp>
<sp>
<speaker>Γραῦς</speaker>
<l part="Y">ὁ δ’ ἐπιτρέψων ἐστὶ τίς;</l></sp>
<sp>
<speaker>Νεανίας</speaker>
<l>οὐκ ἂν διαλεχθείην διεσπλεκωμένῃ</l>
<l>ὑπὸ μυρίων ἐτῶν γε καὶ τρισχιλίων.</l></sp>
<sp>
<speaker>Χρεμύλος</speaker>
<l>ὅμως δ’ ἐπειδὴ καὶ τὸν οἶνον ἠξίους</l>
<l n="1085">πίνειν, συνεκποτέ’ ἐστί σοι καὶ τὴν τρύγα.</l></sp>
<sp>
<speaker>Νεανίας</speaker>
<l>ἀλλ’ ἔστι κομιδῇ τρὺξ παλαιὰ καὶ σαπρά.</l></sp>
<sp>
<speaker>Χρεμύλος</speaker>
<l>οὐκοῦν τρύγοιπος ταῦτα πάντ’ ἰάσεται.</l></sp>
<sp>
<speaker>Νεανίας</speaker>
<l>ἀλλ’ εἴσιθ’ εἴσω· τῷ θεῷ γὰρ βούλομαι</l>
<l>ἐλθὼν ἀναθεῖναι τοὺς στεφάνους τούσδ’ οὓς ἔχω.</l></sp>
<sp>
<speaker>Γραῦς</speaker>
<l n="1090">ἐγὼ δέ γ’ αὐτῷ καὶ φράσαι τι βούλομαι.</l></sp>
<sp>
<speaker>Νεανίας</speaker>
<l>ἐγὼ δέ γ’ οὐκ εἴσειμι.</l></sp>
<sp>
<speaker>Χρεμύλος</speaker>
<l part="Y">θάρρει, μὴ φοβοῦ.</l>
<l>οὐ γὰρ βιάσεται.</l></sp>
<sp>
<speaker>Νεανίας</speaker>
<l part="Y">πάνυ καλῶς τοίνυν λέγεις.</l>
<l>ἱκανὸν γὰρ αὐτὴν πρότερον ὑπεπίττουν χρόνον.</l></sp>
<sp>
<speaker>Γραῦς</speaker>
<l>βάδιζ’· ἐγὼ δέ σου κατόπιν εἰσέρχομαι.</l></sp>
<sp>
<speaker>Χρεμύλος</speaker>
<l n="1095">ὡς εὐτόνως ὦ Ζεῦ βασιλεῦ τὸ γρᾴδιον</l>
<l>ὥσπερ λεπὰς τῷ μειρακίῳ προσείχετο.</l><milestone ed="p" n="1097" unit="card"/></sp>
<stage>*xorou=</stage></div1>
<div1 type="Episode">
<sp>
<speaker>Καρίων</speaker>
<l>τίς ἔσθ’ ὁ κόπτων τὴν θύραν; τουτὶ τί ἦν;</l>
<l>οὐδεὶς ἔοικεν· ἀλλὰ δῆτα τὸ θύριον</l>
<l>φθεγγόμενον ἄλλως κλαυσιᾷ.</l></sp>
<sp>
<speaker>Ἑρμῆς</speaker>
<l>σέ τοι λέγω,</l>
<l n="1100">ὁ Καρίων, ἀνάμεινον.</l></sp>
<sp>
<speaker>Καρίων</speaker>
<l part="Y">οὗτος εἰπέ μοι,</l>
<l>σὺ τὴν θύραν ἔκοπτες οὑτωσὶ σφόδρα;</l></sp>
<sp>
<speaker>Ἑρμῆς</speaker>
<l>μὰ Δί’ ἀλλ’ ἔμελλον· εἶτ’ ἀνέῳξάς με φθάσας.</l>
<l>ἀλλ’ ἐκκάλει τὸν δεσπότην τρέχων ταχύ,</l>
<l>ἒπειτα τὴν γυναῖκα καὶ τὰ παιδία,</l>
<l n="1105">ἔπειτα τοὺς θεράποντας, εἶτα τὴν κύνα,</l>
<l>ἔπειτα σαυτόν, εἶτα τὴν ὗν.</l></sp>
<sp>
<speaker>Καρίων</speaker>
<l part="Y">εἰπέ μοι,</l>
<l>τί δ’ ἔστιν;</l></sp>
<sp>
<speaker>Ἑρμῆς</speaker>
<l part="Y">ὁ Ζεὺς ὦ πόνηρε βούλεται</l>
<l>ἐς ταὐτὸν ὑμᾶς συγκυκήσας τρύβλιον</l>
<l>ἁπαξάπαντας ἐς τὸ βάραθρον ἐμβαλεῖν.</l></sp>
<sp>
<speaker>Καρίων</speaker>
<l n="1110">ἡ γλῶττα τῷ κήρυκι τούτων τέμνεται.</l>
<l>ἀτὰρ διὰ τί δὴ ταῦτ’ ἐπιβουλεύει ποιεῖν</l>
<l>ἡμᾶς;</l></sp>
<sp>
<speaker>Ἑρμῆς</speaker>
<l part="Y">ὁτιὴ δεινότατα πάντων πραγμάτων</l>
<l>εἴργασθ’. ἀφ’ οὗ γὰρ ἤρξατ’ ἐξ ἀρχῆς βλέπειν</l>
<l>ὁ Πλοῦτος, οὐδεὶς οὐ λιβανωτόν, οὐ δάφνην,</l>
<l n="1115">οὐ ψαιστόν, οὐχ ἱερεῖον, οὐκ ἄλλ’ οὐδὲ ἓν</l>
<l>ἡμῖν ἔτι θύει τοῖς θεοῖς.</l></sp>
<sp>
<speaker>Καρίων</speaker>
<l part="Y">μὰ Δί’ οὐδέ γε</l>
<l>θύσει. κακῶς γὰρ ἐπεμελεῖσθ’ ἡμῶν τότε.</l></sp>
<sp>
<speaker>Ἑρμῆς</speaker>
<l>καὶ τῶν μὲν ἄλλων μοι θεῶν ἧττον μέλει,</l>
<l>ἐγὼ δ’ ἀπόλωλα κἀπιτέτριμμαι.</l></sp>
<sp>
<speaker>Καρίων</speaker>
<l part="Y">σωφρονεῖς.</l></sp>
<sp>
<speaker>Ἑρμῆς</speaker>
<l n="1120">πρότερον γὰρ εἶχον μὲν παρὰ ταῖς καπηλίσιν</l>
<l>πάντ’ ἀγάθ’ ἕωθεν εὐθύς, οἰνοῦτταν μέλι</l>
<l>ἰσχάδας, ὅς’ εἰκός ἐστιν Ἑρμῆν ἐσθίειν·</l>
<l>νυνὶ δὲ πεινῶν ἀναβάδην ἀναπαύομαι.</l></sp>
<sp>
<speaker>Καρίων</speaker>
<l>οὔκουν δικαίως, ὅστις ἐποίεις ζημίαν</l>
<l n="1125">ἐνίοτε τοιαῦτ’ ἀγάθ’ ἔχων;</l></sp>
<sp>
<speaker>Ἑρμῆς</speaker>
<l part="Y">οἴμοι τάλας,</l>
<l>οἴμοι πλακοῦντος τοῦ ν’ τετράδι πεπεμμένου.</l></sp>
<sp>
<speaker>Καρίων</speaker>
<l>ποθεῖς τὸν οὐ παρόντα καὶ μάτην καλεῖς.</l></sp>
<sp>
<speaker>Ἑρμῆς</speaker>
<l>οἴμοι δὲ κωλῆς ἣν ἐγὼ κατήσθιον.</l></sp>
<sp>
<speaker>Καρίων</speaker>
<l>ἀσκωλίαζ’ ἐνταῦθα πρὸς τὴν αἰθρίαν.</l></sp>
<sp>
<speaker>Ἑρμῆς</speaker>
<l n="1130">σπλάγχνων τε θερμῶν ὧν ἐγὼ κατήσθιον.</l></sp>
<sp>
<speaker>Καρίων</speaker>
<l>ὀδύνη σε περὶ τὰ σπλάγχν’ ἔοικέ τι στρέφειν.</l></sp>
<sp>
<speaker>Ἑρμῆς</speaker>
<l>οἴμοι δὲ κύλικος ἴσον ἴσῳ κεκραμένης.</l></sp>
<sp>
<speaker>Καρίων</speaker>
<l>ταύτην ἐπιπιὼν ἀποτρέχων οὐκ ἂν φθάνοις.</l></sp>
<sp>
<speaker>Ἑρμῆς</speaker>
<l>ἆρ’ ὠφελήσαις ἄν τι τὸν σαυτοῦ φίλον;</l><milestone ed="p" n="1135" unit="card"/></sp>
<sp>
<speaker>Καρίων</speaker>
<l n="1135">εἴ του δέει γ’ ὧν δυνατός εἰμί ς’ ὠφελεῖν.</l></sp>
<sp>
<speaker>Ἑρμῆς</speaker>
<l>εἴ μοι πορίσας ἄρτον τιν’ εὖ πεπεμμένον</l>
<l>δοίης καταφαγεῖν καὶ κρέας νεανικὸν</l>
<l>ὧν θύεθ’ ὑμεῖς ἔνδον.</l></sp>
<sp>
<speaker>Καρίων</speaker>
<l part="Y">ἀλλ’ οὐκ ἐκφορά.</l></sp>
<sp>
<speaker>Ἑρμῆς</speaker>
<l>καὶ μὴν ὁπότε τι σκευάριον τοῦ δεσπότου</l>
<l n="1140">ὑφέλοι’, ἐγώ σε λανθάνειν ἐποίουν ἀεί.</l></sp>
<sp>
<speaker>Καρίων</speaker>
<l>ἐφ’ ᾧ τε μετέχειν καὐτὸς ὦ τοιχωρύχε.</l>
<l>ἧκεν γὰρ ἄν σοι ναστὸς εὖ πεπεμμένος.</l></sp>
<sp>
<speaker>Ἑρμῆς</speaker>
<l>ἔπειτα τοῦτόν γ’ αὐτὸς ἂν κατήσθιες.</l></sp>
<sp>
<speaker>Καρίων</speaker>
<l>οὐ γὰρ μετεῖχες τὰς ἴσας πληγὰς ἐμοί,</l>
<l n="1145">ὁπότε τι ληφθείην πανουργήσας ἐγώ.</l></sp>
<sp>
<speaker>Ἑρμῆς</speaker>
<l>μὴ μνησικακήσῃς, εἰ σὺ Φυλὴν κατέλαβες.</l>
<l>ἀλλὰ ξύνοικον πρὸς θεῶν δέξασθέ με.</l></sp>
<sp>
<speaker>Καρίων</speaker>
<l>ἔπειτ’ ἀπολιπὼν τοὺς θεοὺς ἐνθάδε μενεῖς;</l></sp>
<sp>
<speaker>Ἑρμῆς</speaker>
<l>τὰ γὰρ παρ’ ὑμῖν ἐστι βελτίω πολύ.</l></sp>
<sp>
<speaker>Καρίων</speaker>
<l n="1150">τί δέ; ταὐτομολεῖν ἀστεῖον εἶναί σοι δοκεῖ;</l></sp>
<sp>
<speaker>Ἑρμῆς</speaker>
<l>πατρὶς γάρ ἐστι πᾶς’ ἵν’ ἂν πράττῃ τις εὖ.</l></sp>
<sp>
<speaker>Καρίων</speaker>
<l>τί δῆτ’ ἂν εἴης ὄφελος ἡμῖν ἐνθάδ’ ὤν;</l></sp>
<sp>
<speaker>Ἑρμῆς</speaker>
<l>παρὰ τὴν θύραν στροφαῖον ἱδρύσασθέ με.</l></sp>
<sp>
<speaker>Καρίων</speaker>
<l>στροφαῖον; ἀλλ’ οὐκ ἔργον ἔστ’ οὐδὲν στροφῶν.</l></sp>
<sp>
<speaker>Ἑρμῆς</speaker>
<l n="1155">ἀλλ’ ἐμπολαῖον.</l></sp>
<sp>
<speaker>Καρίων</speaker>
<l part="Y">ἀλλὰ πλουτοῦμεν· τί οὖν</l>
<l>Ἑρμῆν παλιγκάπηλον ἡμᾶς δεῖ τρέφειν;</l></sp>
<sp>
<speaker>Ἑρμῆς</speaker>
<l>ἀλλὰ δόλιον τοίνυν.</l></sp>
<sp>
<speaker>Καρίων</speaker>
<l part="Y">δόλιον; ἥκιστά γε·</l>
<l>οὐ γὰρ δόλου νῦν ἔργον, ἀλλ’ ἁπλῶν τρόπων.</l></sp>
<sp>
<speaker>Ἑρμῆς</speaker>
<l>ἀλλ’ ἡγεμόνιον.</l></sp>
<sp>
<speaker>Καρίων</speaker>
<l part="Y">ἀλλ’ ὁ θεὸς ἤδη βλέπει,</l>
<l n="1160">ὥσθ’ ἡγεμόνος οὐδὲν δεησόμεσθ’ ἔτι.</l></sp>
<sp>
<speaker>Ἑρμῆς</speaker>
<l>ἐναγώνιος τοίνυν ἔσομαι. τί δῆτ’ ἐρεῖς;</l>
<l>Πλούτῳ γάρ ἐστι τοῦτο συμφορώτατον</l>
<l>ποιεῖν ἀγῶνας μουσικοὺς καὶ γυμνικούς.</l></sp>
<sp>
<speaker>Καρίων</speaker>
<l>ὡς ἀγαθόν ἐστ’ ἐπωνυμίας πολλὰς ἔχειν·</l>
<l n="1165">οὗτος γὰρ ἐξηύρηκεν αὑτῷ βιότιον.</l>
<l>οὐκ ἐτὸς ἅπαντες οἱ δικάζοντες θαμὰ</l>
<l>σπεύδουσιν ἐν πολλοῖς γεγράφθαι γράμμασιν.</l></sp>
<sp>
<speaker>Ἑρμῆς</speaker>
<l>οὐκοῦν ἐπὶ τούτοις εἰσίω;</l></sp>
<sp>
<speaker>Καρίων</speaker>
<l part="Y">καὶ πλῦνέ γε</l>
<l>αὐτὸς προσελθὼν πρὸς τὸ φρέαρ τὰς κοιλίας,</l>
<l n="1170">ἵν’ εὐθέως διακονικὸς εἶναι δοκῇς.</l><milestone ed="p" n="1171" unit="card"/></sp>
<stage>&lt;*xorou=&gt;</stage></div1>
<div1 type="Episode">
<sp>
<speaker>Ἱερεύς</speaker>
<l>τίς ἂν φράσειε ποῦ ’στι Χρεμύλος μοι σαφῶς;</l></sp>
<sp>
<speaker>Χρεμύλος</speaker>
<l>τί δ’ ἔστιν ὦ βέλτιστε;</l></sp>
<sp>
<speaker>Ἱερεύς</speaker>
<l part="Y">τί γὰρ ἀλλ’ ἢ κακῶς;</l>
<l>ἀφ’ οὗ γὰρ ὁ Πλοῦτος οὗτος ἤρξατο βλέπειν,</l>
<l>ἀπόλωλ’ ὑπὸ λιμοῦ. καταφαγεῖν γὰρ οὐκ ἔχω,</l>
<l n="1175">καὶ ταῦτα τοῦ σωτῆρος ἱερεὺς ὢν Διός.</l></sp>
<sp>
<speaker>Χρεμύλος</speaker>
<l>ἡ δ’ αἰτία τίς ἐστιν ὦ πρὸς τῶν θεῶν;</l></sp>
<sp>
<speaker>Ἱερεύς</speaker>
<l>θύειν ἔτ’ οὐδεὶς ἀξιοῖ.</l></sp>
<sp>
<speaker>Χρεμύλος</speaker>
<l part="Y">τίνος οὕνεκα;</l></sp>
<sp>
<speaker>Ἱερεύς</speaker>
<l>ὅτι πάντες εἰσὶ πλούσιοι· καίτοι τότε,</l>
<l>ὅτ’ εἶχον οὐδέν, ὁ μὲν ἂν ἥκων ἔμπορος</l>
<l n="1180">ἔθυσεν ἱερεῖόν τι σωθείς, ὁ δέ τις ἂν</l>
<l>δίκην ἀποφυγών, ὁ δ’ ἂν ἐκαλλιερεῖτό τις</l>
<l>κἀμέ γ’ ἐκάλει τὸν ἱερέα· νῦν δ’ οὐδὲ εἷς</l>
<l>θύει τὸ παράπαν οὐδὲν οὐδ’ εἰσέρχεται,</l>
<l>πλὴν ἀποπατησόμενοί γε πλεῖν ἢ μύριοι.</l></sp>
<sp>
<speaker>Χρεμύλος</speaker>
<l n="1185">οὔκουν τὰ νομιζόμενα σὺ τούτων λαμβάνεις;</l></sp>
<sp>
<speaker>Ἱερεύς</speaker>
<l>τὸν οὖν Δία τὸν σωτῆρα καὐτός μοι δοκῶ</l>
<l>χαίρειν ἐάσας ἐνθάδ’ αὐτοῦ καταμένειν.</l></sp>
<sp>
<speaker>Χρεμύλος</speaker>
<l>θάρρει· καλῶς ἔσται γάρ, ἢν θεὸς θέλῃ.</l>
<l>ὁ Ζεὺς ὁ σωτὴρ γὰρ πάρεστιν ἐνθάδε,</l>
<l n="1190">αὐτόματος ἥκων.</l></sp>
<sp>
<speaker>Ἱερεύς</speaker>
<l part="Y">πάντ’ ἀγαθὰ τοίνυν λέγεις.</l></sp>
<sp>
<speaker>Χρεμύλος</speaker>
<l>ἱδρυσόμεθ’ οὖν αὐτίκα μάλ’, ἀλλὰ περίμενε</l>
<l>τὸν Πλοῦτον, οὗπερ πρότερον ἦν ἱδρυμένος</l>
<l>τὸν ὀπισθόδομον ἀεὶ φυλάττων τῆς θεοῦ.</l>
<l>ἀλλ’ ἐκδότω τις δεῦρο δᾷδας ἡμμένας,</l>
<l n="1195">ἵν’ ἔχων προηγῇ τῷ θεῷ σύ.</l></sp>
<sp>
<speaker>Ἱερεύς</speaker>
<l part="Y">πάνυ μὲν οὖν</l>
<l>δρᾶν ταῦτα χρή.</l></sp>
<sp>
<speaker>Χρεμύλος</speaker>
<l part="Y">τὸν Πλοῦτον ἔξω τις κάλει.</l></sp>
<sp>
<speaker>Γραῦς</speaker>
<l>ἐγὼ δὲ τί ποιῶ;</l></sp>
<sp>
<speaker>Χρεμύλος</speaker>
<l part="Y">τὰς χύτρας, αἷς τὸν θεὸν</l>
<l>ἱδρυσόμεθα, λαβοῦς’ ἐπὶ τῆς κεφαλῆς φέρε</l>
<l>σεμνῶς· ἔχουσα δ’ ἦλθες αὐτὴ ποικίλα.</l></sp>
<sp>
<speaker>Γραῦς</speaker>
<l n="1200">ὧν δ’ οὕνεκ’ ἦλθον;</l></sp>
<sp>
<speaker>Χρεμύλος</speaker>
<l part="Y">πάντα σοι πεπράξεται.</l>
<l>ἥξει γὰρ ὁ νεανίσκος ὡς ς’ εἰς ἑσπέραν.</l></sp>
<sp>
<speaker>Γραῦς</speaker>
<l>ἀλλ’ εἴ γε μέντοι νὴ Δί’ ἐγγυᾷ σύ μοι</l>
<l>ἥξειν ἐκεῖνον ὡς ἔμ’, οἴσω τὰς χύτρας.</l></sp>
<sp>
<speaker>Χρεμύλος</speaker>
<l>καὶ μὴν πολὺ τῶν ἄλλων χυτρῶν τἀναντία</l>
<l n="1205">αὗται ποιοῦσι· ταῖς μὲν ἄλλαις γὰρ χύτραις</l>
<l>ἡ γραῦς ἔπεστ’ ἀνωτάτω, ταύτης δὲ νῦν</l>
<l>τῆς γραὸς ἐπιπολῆς ἔπεισιν αἱ χύτραι.</l></sp></div1>
<div1 type="Exodus">
<div2 type="anapests">
<sp>
<speaker>Χορός</speaker>
<l>οὐκ ἔτι τοίνυν εἰκὸς μέλλειν οὐδ’ ἡμᾶς, ἀλλ’ ἀναχωρεῖν</l>
<l>ἐς τοὔπισθεν· δεῖ γὰρ κατόπιν τούτων ᾄδοντας ἕπεσθαι.</l></sp></div2></div1></body></text></TEI.2>
