<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Clouds">Clouds</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
&responsibility;
&fund.AnnCPB;
</titleStmt>
<extent>About 145Kb</extent>
&Perseus.publish;
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change><date>8/92</date>
<respStmt><name>Bill Merrill</name><resp>ed.</resp></respStmt>
<item>Refined tagging</item>
</change>
<change><date>31-Jan-00</date>
<respStmt><name>Anne Mahoney</name><resp>Markup</resp></respStmt>
<item>
$Log: aristoph.cl_gk.xml,v $
Revision 1.2  2010-06-21 16:42:23  gcrane
small fixes to Greek errors -- mainly accent issues with the speaker names

Revision 1.1  2009/10/08 19:12:08  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2009/09/08 20:28:34  lcerrato
fixed typo

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:11  packel
Converted to XML

Revision 1.10  2004/04/21 20:51:04  mimno
added card 1s

Revision 1.9  2003/07/01 22:14:35  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:53  dasmith
Added separate funder entity to TEI header.

Revision 1.6  2000/01/31 22:55:38  amahoney
convert to p3

</item>
</change>
</revisionDesc>
</teiHeader>

<text><body>
<div1 type="Prologue">
<milestone ed="p" n="1" unit="card"/>
<sp>
<speaker>Στρεψιάδης</speaker>
<p><l>ἰοὺ ἰού·</l>
<l>ὦ Ζεῦ βασιλεῦ τὸ χρῆμα τῶν νυκτῶν ὅσον·</l>
<l>ἀπέραντον. οὐδέποθ’ ἡμέρα γενήσεται;</l>
<l>καὶ μὴν πάλαι γ’ ἀλεκτρυόνος ἤκους’ ἐγώ·</l>
<l n="5">οἱ δ’ οἰκέται ῥέγκουσιν· ἀλλ’ οὐκ ἂν πρὸ τοῦ.</l>
<l>ἀπόλοιο δῆτ’ ὦ πόλεμε πολλῶν οὕνεκα,</l>
<l>ὅτ’ οὐδὲ κολάς’ ἔξεστί μοι τοὺς οἰκέτας.</l>
<l>ἀλλ’ οὐδ’ ὁ χρηστὸς οὑτοσὶ νεανίας</l>
<l>ἐγείρεται τῆς νυκτός, ἀλλὰ πέρδεται</l>
<l n="10">ἐν πέντε σισύραις ἐγκεκορδυλημένος.</l>
<l>ἀλλ’ εἰ δοκεῖ ῥέγκωμεν ἐγκεκαλυμμένοι.</l>
<l>ἀλλ’ οὐ δύναμαι δείλαιος εὕδειν δακνόμενος</l>
<l>ὑπὸ τῆς δαπάνης καὶ τῆς φάτνης καὶ τῶν χρεῶν</l>
<l>διὰ τουτονὶ τὸν υἱόν. ὁ δὲ κόμην ἔχων</l>
<l n="15">ἱππάζεταί τε καὶ ξυνωρικεύεται</l>
<l>ὀνειροπολεῖ θ’ ἵππους· ἐγὼ δ’ ἀπόλλυμαι</l>
<l>ὁρῶν ἄγουσαν τὴν σελήνην εἰκάδας·</l>
<l>οἱ γὰρ τόκοι χωροῦσιν. ἅπτε παῖ λύχνον,</l>
<l>κἄκφερε τὸ γραμματεῖον, ἵν’ ἀναγνῶ λαβὼν</l>
<l n="20">ὁπόσοις ὀφείλω καὶ λογίσωμαι τοὺς τόκους.</l>
<l>φέρ’ ἴδω τί ὀφείλω; δώδεκα μνᾶς Πασίᾳ.</l>
<l>τοῦ δώδεκα μνᾶς Πασίᾳ; τί ἐχρησάμην;</l>
<l>ὅτ’ ἐπριάμην τὸν κοππατίαν. οἴμοι τάλας,</l>
<l>εἴθ’ ἐξεκόπην πρότερον τὸν ὀφθαλμὸν λίθῳ.</l><milestone ed="p" n="25" unit="card"/></p></sp>
<sp>
<speaker>Φειδιππίδης</speaker>
<p><l n="25">Φίλων ἀδικεῖς· ἔλαυνε τὸν σαυτοῦ δρόμον.</l></p></sp>
<sp>
<speaker>Στρεψιάδης</speaker>
<p><l>τοῦτ’ ἔστι τουτὶ τὸ κακὸν ὅ μ’ ἀπολώλεκεν·</l>
<l>ὀνειροπολεῖ γὰρ καὶ καθεύδων ἱππικήν.</l></p></sp>
<sp>
<speaker>Φειδιππίδης</speaker>
<p><l>πόσους δρόμους ἐλᾷ τὰ πολεμιστήρια;</l></p></sp>
<sp>
<speaker>Στρεψιάδης</speaker>
<p><l>ἐμὲ μὲν σὺ πολλοὺς τὸν πατέρ’ ἐλαύνεις δρόμους.</l>
<l n="30">ἀτὰρ τί χρέος ἔβα με μετὰ τὸν Πασίαν;</l>
<l>τρεῖς μναῖ διφρίσκου καὶ τροχοῖν Ἀμυνίᾳ.</l></p></sp>
<sp>
<speaker>Φειδιππίδης</speaker>
<p><l>ἄπαγε τὸν ἵππον ἐξαλίσας οἴκαδε.</l></p></sp>
<sp>
<speaker>Στρεψιάδης</speaker>
<p><l>ἀλλ’ ὦ μέλ’ ἐξήλικας ἐμέ γ’ ἐκ τῶν ἐμῶν,</l>
<l>ὅτε καὶ δίκας ὤφληκα χἄτεροι τόκου</l>
<l n="35">ἐνεχυράσεσθαί φασιν.</l></p></sp>
<sp>
<speaker>Φειδιππίδης</speaker>
<p><l part="Y">ἐτεὸν ὦ πάτερ</l>
<l>τί δυσκολαίνεις καὶ στρέφει τὴν νύχθ’ ὅλην;</l></p></sp>
<sp>
<speaker>Στρεψιάδης</speaker>
<p><l>δάκνει μὲ δήμαρχός τις ἐκ τῶν στρωμάτων.</l></p></sp>
<sp>
<speaker>Φειδιππίδης</speaker>
<p><l>ἔασον ὦ δαιμόνιε καταδαρθεῖν τί με.</l></p></sp>
<sp>
<speaker>Στρεψιάδης</speaker>
<p><l>σὺ δ’ οὖν κάθευδε· τὰ δὲ χρέα ταῦτ’ ἴσθ’ ὅτι</l>
<l n="40">ἐς τὴν κεφαλὴν ἅπαντα τὴν σὴν τρέψεται. φεῦ.</l>
<l>εἴθ’ ὤφελ’ ἡ προμνήστρι’ ἀπολέσθαι κακῶς,</l>
<l>ἥτις με γῆμ’ ἐπῆρε τὴν σὴν μητέρα·</l>
<l>ἐμοὶ γὰρ ἦν ἄγροικος ἥδιστος βίος</l>
<l>εὐρωτιῶν, ἀκόρητος, εἰκῇ κείμενος,</l>
<l n="45">βρύων μελίτταις καὶ προβάτοις καὶ στεμφύλοις.</l>
<l>ἔπειτ’ ἔγημα Μεγακλέους τοῦ Μεγακλέους</l>
<l>ἀδελφιδῆν ἄγροικος ὢν ἐξ ἄστεως,</l>
<l>σεμνὴν τρυφῶσαν ἐγκεκοισυρωμένην.</l>
<l>ταύτην ὅτ’ ἐγάμουν, συγκατεκλινόμην ἐγὼ</l>
<l n="50">ὄζων τρυγὸς τρασιᾶς ἐρίων περιουσίας,</l>
<l>ἡ δ’ αὖ μύρου κρόκου καταγλωττισμάτων,</l>
<l>δαπάνης λαφυγμοῦ Κωλιάδος Γενετυλλίδος.</l>
<l>οὐ μὴν ἐρῶ γ’ ὡς ἀργὸς ἦν, ἀλλ’ ἐσπάθα.</l>
<l>ἐγὼ δ’ ἂν αὐτῇ θοἰμάτιον δεικνὺς τοδὶ</l>
<l n="55">πρόφασιν ἔφασκον, ὦ γύναι λίαν σπαθᾷς.</l><milestone ed="p" n="56" unit="card"/></p></sp>
<sp>
<speaker>Θεράπων</speaker>
<p><l>ἔλαιον ἡμῖν οὐκ ἔνεστ’ ἐν τῷ λύχνῳ.</l></p></sp>
<sp>
<speaker>Στρεψιάδης</speaker>
<p><l>οἴμοι· τί γάρ μοι τὸν πότην ἧπτες λύχνον;</l>
<l>δεῦρ’ ἔλθ’ ἵνα κλάῃς.</l></p></sp>
<sp>
<speaker>Θεράπων</speaker>
<p><l part="Y">διὰ τί δῆτα κλαύσομαι;</l></p></sp>
<sp>
<speaker>Στρεψιάδης</speaker>
<p><l>ὅτι τῶν παχειῶν ἐνετίθεις θρυαλλίδων.</l>
<l n="60">μετὰ ταῦθ’, ὅπως νῷν ἐγένεθ’ υἱὸς οὑτοσί,</l>
<l>ἐμοί τε δὴ καὶ τῇ γυναικὶ τἀγαθῇ,</l>
<l>περὶ τοὐνόματος δὴ ’ντεῦθεν ἐλοιδορούμεθα·</l>
<l>ἡ μὲν γὰρ ἵππον προσετίθει πρὸς τοὔνομα,</l>
<l>Ξάνθιππον ἤ Χαριππον ἢ Καλλιππίδην,</l>
<l n="65">ἐγὼ δὲ τοῦ πάππου ’τιθέμην Φειδωνίδην.</l>
<l>τέως μὲν οὖν ἐκρινόμεθ’· εἶτα τῷ χρόνῳ</l>
<l>κοινῇ ξυνέβημεν κἀθέμεθα Φειδιππίδην.</l>
<l>τοῦτον τὸν υἱὸν λαμβάνους’ ἐκορίζετο,</l>
<l>&lsquo;ὅταν σὺ μέγας ὢν ἅρμ’ ἐλαύνῃς πρὸς πόλιν,</l>
<l n="70">ὥσπερ Μεγακλέης, ξυστίδ’ ἔχων.&rsquo; ἐγὼ δ’ ἔφην,</l>
<l>&lsquo;ὅταν μὲν οὖν τὰς αἶγας ἐκ τοῦ φελλέως,</l>
<l>ὥσπερ ὁ πατήρ σου, διφθέραν ἐνημμένος.&rsquo;</l>
<l>ἀλλ’ οὐκ ἐπίθετο τοῖς ἐμοῖς οὐδὲν λόγοις,</l>
<l>ἀλλ’ ἵππερόν μου κατέχεεν τῶν χρημάτων.</l>
<l n="75">νῦν οὖν ὅλην τὴν νύκτα φροντίζων ὁδοῦ</l>
<l>μίαν ηὗρον ἀτραπὸν δαιμονίως ὑπερφυᾶ,</l>
<l>ἣν ἢν ἀναπείσω τουτονί, σωθήσομαι.</l>
<l>ἀλλ’ ἐξεγεῖραι πρῶτον αὐτὸν βούλομαι.</l>
<l>πῶς δῆτ’ ἂν ἥδιστ’ αὐτὸν ἐπεγείραιμι; πῶς;</l>
<l n="80">Φειδιππίδη Φειδιππίδιον.</l></p></sp>
<sp>
<speaker>Φειδιππίδης</speaker>
<p><l part="Y">τί ὦ πάτερ;</l></p></sp>
<sp>
<speaker>Στρεψιάδης</speaker>
<p><l>κύσον με καὶ τὴν χεῖρα δὸς τὴν δεξιάν.</l></p></sp>
<sp>
<speaker>Φειδιππίδης</speaker>
<p><l>ἰδού. τί ἔστιν;</l></p></sp>
<sp>
<speaker>Στρεψιάδης</speaker>
<p><l part="Y">εἰπέ μοι, φιλεῖς ἐμέ;</l></p></sp>
<sp>
<speaker>Φειδιππίδης</speaker>
<p><l>νὴ τὸν Ποσειδῶ τουτονὶ τὸν ἵππιον.</l></p></sp>
<sp>
<speaker>Στρεψιάδης</speaker>
<p><l>μὴ ’μοί γε τοῦτον μηδαμῶς τὸν ἵππιον·</l>
<l n="85">οὗτος γὰρ ὁ θεὸς αἴτιός μοι τῶν κακῶν.</l>
<l>ἀλλ’ εἴπερ ἐκ τῆς καρδίας μ’ ὄντως φιλεῖς,</l>
<l>ὦ παῖ πιθοῦ.</l></p></sp>
<sp>
<speaker>Φειδιππίδης</speaker>
<p><l part="Y">τί οὖν πίθωμαι δῆτά σοι;</l></p></sp>
<sp>
<speaker>Στρεψιάδης</speaker>
<p><l>ἔκστρεψον ὡς τάχιστα τοὺς σαυτοῦ τρόπους,</l>
<l>καὶ μάνθαν’ ἐλθὼν ἃν ἐγὼ παραινέσω.</l><milestone ed="p" n="90" unit="card"/></p></sp>
<sp>
<speaker>Φειδιππίδης</speaker>
<p><l n="90">λέγε δή, τί κελεύεις;</l></p></sp>
<sp>
<speaker>Στρεψιάδης</speaker>
<p><l part="Y">καί τι πείσει;</l></p></sp>
<sp>
<speaker>Φειδιππίδης</speaker>
<p><l part="Y">πείσομαι</l>
<l>νὴ τὸν Διόνυσον.</l></p></sp>
<sp>
<speaker>Στρεψιάδης</speaker>
<p><l part="Y">δεῦρό νυν ἀπόβλεπε.</l>
<l>ὁρᾷς τὸ θύριον τοῦτο καὶ τᾠκίδιον;</l></p></sp>
<sp>
<speaker>Φειδιππίδης</speaker>
<p><l>ὁρῶ. τί οὖν τοῦτ’ ἐστὶν ἐτεὸν ὦ πάτερ;</l></p></sp>
<sp>
<speaker>Στρεψιάδης</speaker>
<p><l>ψυχῶν σοφῶν τοῦτ’ ἐστὶ φροντιστήριον.</l>
<l n="95">ἐνταῦθ’ ἐνοικοῦς’ ἄνδρες, οἳ τὸν οὐρανὸν</l>
<l>λέγοντες ἀναπείθουσιν ὡς ἔστιν πνιγεύς,</l>
<l>κἄστιν περὶ ἡμᾶς οὗτος, ἡμεῖς δ’ ἄνθρακες.</l>
<l>οὗτοι διδάσκους’, ἀργύριον ἤν τις διδῷ,</l>
<l>λέγοντα νικᾶν καὶ δίκαια κἄδικα.</l></p></sp>
<sp>
<speaker>Φειδιππίδης</speaker>
<p><l n="100">εἰσὶν δὲ τίνες;</l></p></sp>
<sp>
<speaker>Στρεψιάδης</speaker>
<p><l part="Y">οὐκ οἶδ’ ἀκριβῶς τοὔνομα·</l>
<l>μεριμνοφροντισταὶ καλοί τε κἀγαθοί.</l></p></sp>
<sp>
<speaker>Φειδιππίδης</speaker>
<p><l>αἰβοῖ πονηροί γ’, οἶδα. τοὺς ἀλαζόνας</l>
<l>τοὺς ὠχριῶντας τοὺς ἀνυποδήτους λέγεις,</l>
<l>ὧν ὁ κακοδαίμων Σωκράτης καὶ Χαιρεφῶν.</l></p></sp>
<sp>
<speaker>Στρεψιάδης</speaker>
<p><l n="105">ἢ ἢ σιώπα· μηδὲν εἴπῃς νήπιον.</l>
<l>ἀλλ’ εἴ τι κήδει τῶν πατρῴων ἀλφίτων,</l>
<l>τούτων γενοῦ μοι σχασάμενος τὴν ἱππικήν.</l></p></sp>
<sp>
<speaker>Φειδιππίδης</speaker>
<p><l>οὐκ ἂν μὰ τὸν Διόνυσον, εἰ δοίης γέ μοι</l>
<l>τοὺς φασιανοὺς οὓς τρέφει Λεωγόρας.</l></p></sp>
<sp>
<speaker>Στρεψιάδης</speaker>
<p><l n="110">ἴθ’ ἀντιβολῶ ς’ ὦ φίλτατ’ ἀνθρώπων ἐμοὶ</l>
<l>ἐλθὼν διδάσκου.</l></p></sp>
<sp>
<speaker>Φειδιππίδης</speaker>
<p><l part="Y">καὶ τί σοι μαθήσομαι;</l></p></sp>
<sp>
<speaker>Στρεψιάδης</speaker>
<p><l>εἶναι παρ’ αὐτοῖς φασιν ἄμφω τὼ λόγω,</l>
<l>τὸν κρείττον’, ὅστις ἐστί, καὶ τὸν ἥττονα.</l>
<l>τούτοιν τὸν ἕτερον τοῖν λόγοιν, τὸν ἥττονα,</l>
<l n="115">νικᾶν λέγοντά φασι τἀδικώτερα.</l>
<l>ἢν οὖν μάθῃς μοι τὸν ἄδικον τοῦτον λόγον,</l>
<l>ἃ νῦν ὀφείλω διὰ σέ, τούτων τῶν χρεῶν</l>
<l>οὐκ ἂν ἀποδοίην οὐδ’ ἂν ὀβολὸν οὐδενί.</l></p></sp>
<sp>
<speaker>Φειδιππίδης</speaker>
<p><l>οὐκ ἂν πιθοίμην· οὐ γὰρ ἂν τλαίην ἰδεῖν</l>
<l n="120">τοὺς ἱππέας τὸ χρῶμα διακεκναισμένος.</l></p></sp>
<sp>
<speaker>Στρεψιάδης</speaker>
<p><l>οὐκ ἄρα μὰ τὴν Δήμητρα τῶν γ’ ἐμῶν ἔδει,</l>
<l>οὔτ’ αὐτὸς οὔθ’ ὁ ζύγιος οὔθ’ ὁ σαμφόρας·</l>
<l>ἀλλ’ ἐξελῶ ς’ ἐς κόρακας ἐκ τῆς οἰκίας.</l></p></sp>
<sp>
<speaker>Φειδιππίδης</speaker>
<p><l>ἀλλ’ οὐ περιόψεταί μ’ ὁ θεῖος Μεγακλέης</l>
<l n="125">ἄνιππον. ἀλλ’ εἴσειμι, σοῦ δ’ οὐ φροντιῶ.</l></p></sp>
<sp>
<speaker>Στρεψιάδης</speaker>
<p><l>ἀλλ’ οὐδ’ ἐγὼ μέντοι πεσών γε κείσομαι,</l>
<l>ἀλλ’ εὐξάμενος τοῖσιν θεοῖς διδάξομαι</l>
<l>αὐτὸς βαδίζων ἐς τὸ φροντιστήριον.</l>
<l>πῶς οὖν γέρων ὢν κἀπιλήσμων καὶ βραδὺς</l>
<l n="130">λόγων ἀκριβῶν σχινδαλάμους μαθήσομαι;</l>
<l>ἰτητέον. τί ταῦτ’ ἔχων στραγγεύομαι,</l>
<l>ἀλλ’ οὐχὶ κόπτω τὴν θύραν; παῖ παιδίον.</l><milestone ed="p" n="133" unit="card"/></p></sp>
<sp>
<speaker>Μαθητής</speaker>
<p><l>βάλλ’ ἐς κόρακας· τίς ἐσθ’ ὁ κόψας τὴν θύραν;</l></p></sp>
<sp>
<speaker>Στρεψιάδης</speaker>
<p><l>Φείδωνος υἱὸς Στρεψιάδης Κικυννόθεν.</l></p></sp>
<sp>
<speaker>Μαθητής</speaker>
<p><l n="135">ἀμαθής γε νὴ Δί’ ὅστις οὑτωσὶ σφόδρα</l>
<l>ἀπεριμερίμνως τὴν θύραν λελάκτικας</l>
<l>καὶ φροντίδ’ ἐξήμβλωκας ἐξηυρημένην.</l></p></sp>
<sp>
<speaker>Στρεψιάδης</speaker>
<p><l>σύγγνωθί μοι· τηλοῦ γὰρ οἰκῶ τῶν ἀγρῶν.</l>
<l>ἀλλ’ εἰπέ μοι τὸ πρᾶγμα τοὐξημβλωμένον.</l></p></sp>
<sp>
<speaker>Μαθητής</speaker>
<p><l n="140">ἀλλ’ οὐ θέμις πλὴν τοῖς μαθηταῖσιν λέγειν.</l></p></sp>
<sp>
<speaker>Στρεψιάδης</speaker>
<p><l>λέγε νυν ἐμοὶ θαρρῶν· ἐγὼ γὰρ οὑτοσὶ</l>
<l>ἥκω μαθητὴς ἐς τὸ φροντιστήριον.</l></p></sp>
<sp>
<speaker>Μαθητής</speaker>
<p><l>λέξω. νομίσαι δὲ ταῦτα χρὴ μυστήρια.</l>
<l>ἀνήρετ’ ἄρτι Χαιρεφῶντα Σωκράτης</l>
<l n="145">ψύλλαν ὁπόσους ἅλλοιτο τοὺς αὑτῆς πόδας·</l>
<l>δακοῦσα γὰρ τοῦ Χαιρεφῶντος τὴν ὀφρῦν</l>
<l>ἐπὶ τὴν κεφαλὴν τὴν Σωκράτους ἀφήλατο.</l></p></sp>
<sp>
<speaker>Στρεψιάδης</speaker>
<p><l>πῶς δῆτα διεμέτρησε;</l></p></sp>
<sp>
<speaker>Μαθητής</speaker>
<p><l part="Y">δεξιώτατα.</l>
<l>κηρὸν διατήξας, εἶτα τὴν ψύλλαν λαβὼν</l>
<l n="150">ἐνέβαψεν ἐς τὸν κηρὸν αὐτῆς τὼ πόδε,</l>
<l>κᾆτα ψυχείσῃ περιέφυσαν Περσικαί.</l>
<l>ταύτας ὑπολύσας ἀνεμέτρει τὸ χωρίον.</l></p></sp>
<sp>
<speaker>Στρεψιάδης</speaker>
<p><l>ὦ Ζεῦ βασιλεῦ τῆς λεπτότητος τῶν φρενῶν.</l></p></sp>
<sp>
<speaker>Μαθητής</speaker>
<p><l>τί δῆτ’ ἂν ἕτερον εἰ πύθοιο Σωκράτους</l>
<l n="155">φρόντισμα;</l></p></sp>
<sp>
<speaker>Στρεψιάδης</speaker>
<p><l part="Y">ποῖον; ἀντιβολῶ κάτειπέ μοι.</l></p></sp>
<sp>
<speaker>Μαθητής</speaker>
<p><l>ἀνήρετ’ αὐτὸν Χαιρεφῶν ὁ Σφήττιος</l>
<l>ὁπότερα τὴν γνώμην ἔχοι, τὰς ἐμπίδας</l>
<l>κατὰ τὸ στόμ’ ᾄδειν ἢ κατὰ τοὐρροπύγιον.</l></p></sp>
<sp>
<speaker>Στρεψιάδης</speaker>
<p><l>τί δῆτ’ ἐκεῖνος εἶπε περὶ τῆς ἐμπίδος;</l></p></sp>
<sp>
<speaker>Μαθητής</speaker>
<p><l n="160">ἔφασκεν εἶναι τοὔντερον τῆς ἐμπίδος</l>
<l>στενόν· διὰ λεπτοῦ δ’ ὄντος αὐτοῦ τὴν πνοὴν</l>
<l>βίᾳ βαδίζειν εὐθὺ τοὐρροπυγίου·</l>
<l>ἔπειτα κοῖλον πρὸς στενῷ προσκείμενον</l>
<l>τὸν πρωκτὸν ἠχεῖν ὑπὸ βίας τοῦ πνεύματος.</l></p></sp>
<sp>
<speaker>Στρεψιάδης</speaker>
<p><l n="165">σάλπιγξ ὁ πρωκτός ἐστιν ἄρα τῶν ἐμπίδων.</l>
<l>ὦ τρισμακάριος τοῦ διεντερεύματος.</l>
<l>ἦ ῥᾳδίως φεύγων ἂν ἀποφύγοι δίκην</l>
<l>ὅστις δίοιδε τοὔντερον τῆς ἐμπίδος.</l></p></sp>
<sp>
<speaker>Μαθητής</speaker>
<p><l>πρώην δέ γε γνώμην μεγάλην ἀφῃρέθη</l>
<l>ὑπ’ ἀσκαλαβώτου.</l></p></sp>
<sp>
<speaker>Στρεψιάδης</speaker>
<p><l part="Y">τίνα τρόπον; κάτειπέ μοι.</l></p></sp>
<sp>
<speaker>Μαθητής</speaker>
<p><l n="171">ζητοῦντος αὐτοῦ τῆς σελήνης τὰς ὁδοὺς</l>
<l>καὶ τὰς περιφορὰς εἶτ’ ἄνω κεχηνότος</l>
<l>ἀπὸ τῆς ὀροφῆς νύκτωρ γαλεώτης κατέχεσεν.</l></p></sp>
<sp>
<speaker>Στρεψιάδης</speaker>
<p><l>ἥσθην γαλεώτῃ καταχέσαντι Σωκράτους.</l></p></sp>
<sp>
<speaker>Μαθητής</speaker>
<p><l n="175">ἐχθὲς δέ γ’ ἡμῖν δεῖπνον οὐκ ἦν ἑσπέρας.</l></p></sp>
<sp>
<speaker>Στρεψιάδης</speaker>
<p><l>εἶεν· τί οὖν πρὸς τἄλφιτ’ ἐπαλαμήσατο;</l></p></sp>
<sp>
<speaker>Μαθητής</speaker>
<p><l>κατὰ τῆς τραπέζης καταπάσας λεπτὴν τέφραν</l>
<l>κάμψας ὀβελίσκον εἶτα διαβήτην λαβὼν</l>
<l>ἐκ τῆς παλαίστρας θοἰμάτιον ὑφείλετο.</l><milestone ed="p" n="180" unit="card"/></p></sp>
<sp>
<speaker>Στρεψιάδης</speaker>
<p><l n="180">τί δῆτ’ ἐκεῖνον τὸν Θαλῆν θαυμάζομεν;</l>
<l>ἄνοιγ’ ἄνοιγ’ ἀνύσας τὸ φροντιστήριον,</l>
<l>καὶ δεῖξον ὡς τάχιστά μοι τὸν Σωκράτη.</l>
<l>μαθητιῶ γάρ· ἀλλ’ ἄνοιγε τὴν θύραν.</l>
<l>ὦ Ἡράκλεις ταυτὶ ποδαπὰ τὰ θηρία;</l></p></sp>
<sp>
<speaker>Μαθητής</speaker>
<p><l n="185">τί ἐθαύμασας; τῷ σοι δοκοῦσιν εἰκέναι;</l></p></sp>
<sp>
<speaker>Στρεψιάδης</speaker>
<p><l>τοῖς ἐκ Πύλου ληφθεῖσι τοῖς Λακωνικοῖς.</l>
<l>ἀτὰρ τί ποτ’ ἐς τὴν γῆν βλέπουσιν οὑτοιί;</l></p></sp>
<sp>
<speaker>Μαθητής</speaker>
<p><l>ζητοῦσιν οὗτοι τὰ κατὰ γῆς.</l></p></sp>
<sp>
<speaker>Στρεψιάδης</speaker>
<p><l part="Y">βολβοὺς ἄρα</l>
<l>ζητοῦσι. μή νυν τουτογὶ φροντίζετε·</l>
<l n="190">ἐγὼ γὰρ οἶδ’ ἵν’ εἰσὶ μεγάλοι καὶ καλοί.</l>
<l>τί γὰρ οἵδε δρῶσιν οἱ σφόδρ’ ἐγκεκυφότες;</l></p></sp>
<sp>
<speaker>Μαθητής</speaker>
<p><l>οὗτοι δ’ ἐρεβοδιφῶσιν ὑπὸ τὸν Τάρταρον.</l></p></sp>
<sp>
<speaker>Στρεψιάδης</speaker>
<p><l>τί δῆθ’ ὁ πρωκτὸς ἐς τὸν οὐρανὸν βλέπει;</l></p></sp>
<sp>
<speaker>Μαθητής</speaker>
<p><l>αὐτὸς καθ’ αὑτὸν ἀστρονομεῖν διδάσκεται.</l>
<l n="195">ἀλλ’ εἴσιθ’, ἵνα μὴ ’κεῖνος ὑμῖν ἐπιτύχῃ.</l></p></sp>
<sp>
<speaker>Στρεψιάδης</speaker>
<p><l>μήπω γε μήπω γ’· ἀλλ’ ἐπιμεινάντων, ἵνα</l>
<l>αὐτοῖσι κοινώσω τι πραγμάτιον ἐμόν.</l></p></sp>
<sp>
<speaker>Μαθητής</speaker>
<p><l>ἀλλ’ οὐχ οἷόν τ’ αὐτοῖσι πρὸς τὸν ἀέρα</l>
<l>ἔξω διατρίβειν πολὺν ἄγαν ἐστὶν χρόνον.</l></p></sp>
<sp>
<speaker>Στρεψιάδης</speaker>
<p><l n="200">πρὸς τῶν θεῶν τί γὰρ τάδ’ ἐστίν; εἰπέ μοι.</l></p></sp>
<sp>
<speaker>Μαθητής</speaker>
<p><l>ἀστρονομία μὲν αὑτηί.</l></p></sp>
<sp>
<speaker>Στρεψιάδης</speaker>
<p><l part="Y">τουτὶ δὲ τί;</l></p></sp>
<sp>
<speaker>Μαθητής</speaker>
<p><l>γεωμετρία.</l></p></sp>
<sp>
<speaker>Στρεψιάδης</speaker>
<p><l part="Y">τοῦτ’ οὖν τί ἐστι χρήσιμον;</l></p></sp>
<sp>
<speaker>Μαθητής</speaker>
<p><l>γῆν ἀναμετρῆσαι.</l></p></sp>
<sp>
<speaker>Στρεψιάδης</speaker>
<p><l part="Y">πότερα τὴν κληρουχικήν;</l></p></sp>
<sp>
<speaker>Μαθητής</speaker>
<p><l>οὔκ, ἀλλὰ τὴν σύμπασαν.</l></p></sp>
<sp>
<speaker>Στρεψιάδης</speaker>
<p><l part="Y">ἀστεῖον λέγεις.</l>
<l n="205">τὸ γὰρ σόφισμα δημοτικὸν καὶ χρήσιμον.</l></p></sp>
<sp>
<speaker>Μαθητής</speaker>
<p><l>αὕτη δέ σοι γῆς περίοδος πάσης. ὁρᾷς;</l>
<l>αἵδε μὲν Ἀθῆναι.</l></p></sp>
<sp>
<speaker>Στρεψιάδης</speaker>
<p><l part="Y">τί σὺ λέγεις; οὐ πείθομαι,</l>
<l>ἐπεὶ δικαστὰς οὐχ ὁρῶ καθημένους.</l></p></sp>
<sp>
<speaker>Μαθητής</speaker>
<p><l>ὡς τοῦτ’ ἀληθῶς Ἀττικὸν τὸ χωρίον.</l></p></sp>
<sp>
<speaker>Στρεψιάδης</speaker>
<p><l n="210">καὶ ποῦ Κικυννῆς εἰσὶν οὑμοὶ δημόται;</l></p></sp>
<sp>
<speaker>Μαθητής</speaker>
<p><l>ἐνταῦθ’ ἔνεισιν. ἡ δέ γ’ Εὔβοἰ, ὡς ὁρᾷς,</l>
<l>ἡδὶ παρατέταται μακρὰ πόρρω πάνυ.</l></p></sp>
<sp>
<speaker>Στρεψιάδης</speaker>
<p><l>οἶδ’· ὑπὸ γὰρ ἡμῶν παρετάθη καὶ Περικλέους.</l>
<l>ἀλλ’ ἡ Λακεδαίμων ποῦ ’σθ’;</l></p></sp>
<sp>
<speaker>Μαθητής</speaker>
<p><l part="Y">ὅπου ’στίν; αὑτηί.</l></p></sp>
<sp>
<speaker>Στρεψιάδης</speaker>
<p><l n="215">ὡς ἐγγὺς ἡμῶν. τοῦτο πάνυ φροντίζετε,</l>
<l>ταύτην ἀφ’ ἡμῶν ἀπαγαγεῖν πόρρω πάνυ.</l></p></sp>
<sp>
<speaker>Μαθητής</speaker>
<p><l>ἀλλ’ οὐχ οἷόν τε.</l></p></sp>
<sp>
<speaker>Στρεψιάδης</speaker>
<p><l part="Y">νὴ Δί’ οἰμώξεσθ’ ἄρα.</l>
<l>φέρε τίς γὰρ οὗτος οὑπὶ τῆς κρεμάθρας ἀνήρ;</l></p></sp>
<sp>
<speaker>Μαθητής</speaker>
<p><l>αὐτός.</l></p></sp>
<sp>
<speaker>Στρεψιάδης</speaker>
<p><l part="Y">τίς αὐτός;</l></p></sp>
<sp>
<speaker>Μαθητής</speaker>
<p><l part="Y">Σωκράτης.</l></p></sp>
<sp>
<speaker>Στρεψιάδης</speaker>
<p><l part="Y">ὦ Σώκρατες.</l>
<l>ἴθ’ οὗτος, ἀναβόησον αὐτόν μοι μέγα.</l></p></sp>
<sp>
<speaker>Μαθητής</speaker>
<p><l n="220">αὐτὸς μὲν οὖν σὺ κάλεσον· οὐ γάρ μοι σχολή.</l><milestone ed="p" n="221" unit="card"/></p></sp>
<sp>
<speaker>Στρεψιάδης</speaker>
<p><l>ὦ Σώκρατες,</l>
<l>ὦ Σωκρατίδιον.</l></p></sp>
<sp>
<speaker>Σωκράτης</speaker>
<p><l part="Y">τί με καλεῖς ὦφήμερε;</l></p></sp>
<sp>
<speaker>Στρεψιάδης</speaker>
<p><l>πρῶτον μὲν ὅ τι δρᾷς ἀντιβολῶ κάτειπέ μοι.</l></p></sp>
<sp>
<speaker>Σωκράτης</speaker>
<p><l n="225">ἀεροβατῶ καὶ περιφρονῶ τὸν ἥλιον.</l></p></sp>
<sp>
<speaker>Στρεψιάδης</speaker>
<p><l>ἔπειτ’ ἀπὸ ταρροῦ τοὺς θεοὺς ὑπερφρονεῖς,</l>
<l>ἀλλ’ οὐκ ἀπὸ τῆς γῆς, εἴπερ;</l></p></sp>
<sp>
<speaker>Σωκράτης</speaker>
<p><l part="Y">οὐ γὰρ ἄν ποτε</l>
<l>ἐξηῦρον ὀρθῶς τὰ μετέωρα πράγματα,</l>
<l>εἰ μὴ κρεμάσας τὸ νόημα καὶ τὴν φροντίδα</l>
<l n="230">λεπτὴν καταμείξας ἐς τὸν ὅμοιον ἀέρα.</l>
<l>εἰ δ’ ὢν χαμαὶ τἄνω κάτωθεν ἐσκόπουν,</l>
<l>οὐκ ἄν ποθ’ ηὗρον· οὐ γὰρ ἀλλ’ ἡ γῆ βίᾳ</l>
<l>ἕλκει πρὸς αὑτὴν τὴν ἰκμάδα τῆς φροντίδος.</l>
<l>πάσχει δὲ ταὐτὸ τοῦτο καὶ τὰ κάρδαμα.</l></p></sp>
<sp>
<speaker>Στρεψιάδης</speaker>
<p><l n="235">τί φῄς;</l>
<l>ἡ φροντὶς ἕλκει τὴν ἰκμάδ’ ἐς τὰ κάρδαμα;</l>
<l>ἴθι νυν κατάβηθ’ ὦ Σωκρατίδιον ὡς ἐμέ,</l>
<l>ἵνα με διδάξῃς ὧνπερ οὕνεκ’ ἐλήλυθα.</l></p></sp>
<sp>
<speaker>Σωκράτης</speaker>
<p><l>ἦλθες δὲ κατὰ τί;</l></p></sp>
<sp>
<speaker>Στρεψιάδης</speaker>
<p><l part="Y">βουλόμενος μαθεῖν λέγειν.</l>
<l n="240">ὑπὸ γὰρ τόκων χρήστων τε δυσκολωτάτων</l>
<l>ἄγομαι φέρομαι, τὰ χρήματ’ ἐνεχυράζομαι.</l></p></sp>
<sp>
<speaker>Σωκράτης</speaker>
<p><l>πόθεν δ’ ὑπόχρεως σαυτὸν ἔλαθες γενόμενος;</l></p></sp>
<sp>
<speaker>Στρεψιάδης</speaker>
<p><l>νόσος μ’ ἐπέτριψεν ἱππικὴ δεινὴ φαγεῖν.</l>
<l>ἀλλά με δίδαξον τὸν ἕτερον τοῖν σοῖν λόγοιν,</l>
<l n="245">τὸν μηδὲν ἀποδιδόντα. μισθὸν δ’ ὅντιν’ ἂν</l>
<l>πράττῃ μ’ ὀμοῦμαί σοι καταθήσειν τοὺς θεούς.</l></p></sp>
<sp>
<speaker>Σωκράτης</speaker>
<p><l>ποίους θεοὺς ὀμεῖ σύ; πρῶτον γὰρ θεοὶ</l>
<l>ἡμῖν νόμισμ’ οὐκ ἔστι.</l></p></sp>
<sp>
<speaker>Στρεψιάδης</speaker>
<p><l part="Y">τῷ γὰρ ὄμνυτ’; ἢ</l>
<l>σιδαρέοισιν ὥσπερ ἐν Βυζαντίῳ;</l></p></sp>
<sp>
<speaker>Σωκράτης</speaker>
<p><l n="250">βούλει τὰ θεῖα πράγματ’ εἰδέναι σαφῶς</l>
<l>ἅττ’ ἐστὶν ὀρθῶς;</l></p></sp>
<sp>
<speaker>Στρεψιάδης</speaker>
<p><l part="Y">νὴ Δί’ εἴπερ ἔστι γε.</l></p></sp>
<sp>
<speaker>Σωκράτης</speaker>
<p><l>καὶ ξυγγενέσθαι ταῖς Νεφέλαισιν ἐς λόγους,</l>
<l>ταῖς ἡμετέραισι δαίμοσιν;</l></p></sp>
<sp>
<speaker>Στρεψιάδης</speaker>
<p><l part="Y">μάλιστά γε.</l></p></sp>
<sp>
<speaker>Σωκράτης</speaker>
<p><l>κάθιζε τοίνυν ἐπὶ τὸν ἱερὸν σκίμποδα.</l></p></sp>
<sp>
<speaker>Στρεψιάδης</speaker>
<p><l n="255">ἰδοὺ κάθημαι.</l></p></sp>
<sp>
<speaker>Σωκράτης</speaker>
<p><l part="Y">τουτονὶ τοίνυν λαβὲ</l>
<l>τὸν στέφανον.</l></p></sp>
<sp>
<speaker>Στρεψιάδης</speaker>
<p><l part="Y">ἐπὶ τί στέφανον; οἴμοι Σώκρατες</l>
<l>ὥσπερ με τὸν Ἀθάμανθ’ ὅπως μὴ θύσετε.</l></p></sp>
<sp>
<speaker>Σωκράτης</speaker>
<p><l>οὔκ, ἀλλὰ ταῦτα πάντα τοὺς τελουμένους</l>
<l>ἡμεῖς ποιοῦμεν.</l></p></sp>
<sp>
<speaker>Στρεψιάδης</speaker>
<p><l part="Y">εἶτα δὴ τί κερδανῶ;</l></p></sp>
<sp>
<speaker>Σωκράτης</speaker>
<p><l n="260">λέγειν γενήσει τρῖμμα κρόταλον παιπάλη.</l>
<l>ἀλλ’ ἔχ’ ἀτρεμί.</l><milestone ed="p" n="262" unit="card"/></p></sp></div1>
<div1 type="Parodos">
<div2 type="anapests">
<sp>
<speaker>Στρεψιάδης</speaker>
<p><l part="Y">μὰ τὸν Δί’ οὐ ψεύσει γέ με·</l>
<l>καταπαττόμενος γὰρ παιπάλη γενήσομαι.</l></p></sp></div2>
<div2 type="anapests">
<sp>
<speaker>Σωκράτης</speaker><p><l>εὐφημεῖν χρὴ τὸν πρεσβύτην καὶ τῆς εὐχῆς ἐπακούειν.</l>
<l>ὦ δέσποτ’ ἄναξ ἀμέτρητ’ Ἀήρ, ὃς ἔχεις τὴν γῆν μετέωρον,</l>
<l n="265">λαμπρός τ’ Αἰθὴρ σεμναί τε θεαὶ Νεφέλαι βροντησικέραυνοι,</l>
<l>ἄρθητε φάνητ’ ὦ δέσποιναι τῷ φροντιστῇ μετέωροι.</l></p></sp>
<sp>
<speaker>Στρεψιάδης</speaker><p><l>μήπω μήπω γε πρὶν ἂν τουτὶ πτύξωμαι, μὴ καταβρεχθῶ.</l>
<l>τὸ δὲ μηδὲ κυνῆν οἴκοθεν ἐλθεῖν ἐμὲ τὸν κακοδαίμον’ ἔχοντα.</l></p></sp>
<sp>
<speaker>Σωκράτης</speaker><p><l>ἔλθετε δῆτ’ ὦ πολυτίμητοι Νεφέλαι τῷδ’ εἰς ἐπίδειξιν·</l>
<l n="270">εἴτ’ ἐπ’ Ὀλύμπου κορυφαῖς ἱεραῖς χιονοβλήτοισι κάθησθε,</l>
<l>εἴτ’ Ὠκεανοῦ πατρὸς ἐν κήποις ἱερὸν χορὸν ἵστατε Νύμφαις,</l>
<l>εἴτ’ ἄρα Νείλου προχοαῖς ὑδάτων χρυσέαις ἀρύτεσθε πρόχοισιν,</l>
<l>ἢ Μαιῶτιν λίμνην ἔχετ’ ἢ σκόπελον νιφόεντα Μίμαντος·</l>
<l>ὑπακούσατε δεξάμεναι θυσίαν καὶ τοῖς ἱεροῖσι χαρεῖσαι.</l><milestone ed="p" n="275" unit="card"/></p></sp></div2>
<div2 type="strophe" n="1">
<sp><speaker>Χορός</speaker>
<p><l n="275">ἀέναοι Νεφέλαι</l>
<l>ἀρθῶμεν φανεραὶ δροσερὰν φύσιν εὐάγητον,</l>
<l>πατρὸς ἀπ’ Ὠκεανοῦ βαρυαχέος</l>
<l>ὑψηλῶν ὀρέων κορυφὰς ἐπὶ</l>
<l n="280">δενδροκόμους, ἵνα</l>
<l>τηλεφανεῖς σκοπιὰς ἀφορώμεθα,</l>
<l>καρπούς τ’ ἀρδομέναν ἱερὰν χθόνα,</l>
<l>καὶ ποταμῶν ζαθέων κελαδήματα,</l>
<l>καὶ πόντον κελάδοντα βαρύβρομον·</l>
<l n="285">ὄμμα γὰρ αἰθέρος ἀκάματον σελαγεῖται</l>
<l>μαρμαρέαις ἐν αὐγαῖς.</l>
<l>ἀλλ’ ἀποσεισάμεναι νέφος ὄμβριον</l>
<l>ἀθανάτας ἰδέας ἐπιδώμεθα</l>
<l n="290">τηλεσκόπῳ ὄμματι γαῖαν.</l><milestone ed="p" n="291" unit="card"/></p></sp></div2>
<div2 type="anapests">
<sp>
<speaker>Σωκράτης</speaker><p><l>ὦ μέγα σεμναὶ Νεφέλαι φανερῶς ἠκούσατέ μου καλέσαντος.</l>
<l>ᾔσθου φωνῆς ἅμα καὶ βροντῆς μυκησαμένης θεοσέπτου;</l></p></sp>
<sp>
<speaker>Στρεψιάδης</speaker><p><l>καὶ σέβομαί γ’ ὦ πολυτίμητοι καὶ βούλομαι ἀνταποπαρδεῖν</l>
<l>πρὸς τὰς βροντάς· οὕτως αὐτὰς τετρεμαίνω καὶ πεφόβημαι·</l>
<l n="295">κεἰ θέμις ἐστίν, νυνί γ’ ἤδη, κεἰ μὴ θέμις ἐστί, χεσείω.</l></p></sp></div2>
<div2 type="anapests">
<sp>
<speaker>Σωκράτης</speaker>
<p><l>οὐ μὴ σκώψει μηδὲ ποιήσεις ἅπερ οἱ τρυγοδαίμονες οὗτοι,</l>
<l>ἀλλ’ εὐφήμει· μέγα γάρ τι θεῶν κινεῖται σμῆνος ἀοιδαῖς.</l><milestone ed="p" n="299" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>παρθένοι ὀμβροφόροι</l>
<l n="300">ἔλθωμεν λιπαρὰν χθόνα Παλλάδος, εὔανδρον γᾶν</l>
<l>Κέκροπος ὀψόμεναι πολυήρατον·</l>
<l>οὗ σέβας ἀρρήτων ἱερῶν, ἵνα</l>
<l>μυστοδόκος δόμος</l>
<l>ἐν τελεταῖς ἁγίαις ἀναδείκνυται,</l>
<l n="305">οὐρανίοις τε θεοῖς δωρήματα,</l>
<l>ναοί θ’ ὑψερεφεῖς καὶ ἀγάλματα,</l>
<l>καὶ πρόσοδοι μακάρων ἱερώταται,</l>
<l>εὐστέφανοί τε θεῶν θυσίαι θαλίαι τε,</l>
<l n="310">παντοδαπαῖς ἐν ὥραις,</l>
<l>ἦρί τ’ ἐπερχομένῳ Βρομία χάρις,</l>
<l>εὐκελάδων τε χορῶν ἐρεθίσματα,</l>
<l>καὶ μοῦσα βαρύβρομος αὐλῶν.</l><milestone ed="p" n="314" unit="card"/></p></sp></div2>
<div2 type="anapests">
<sp>
<speaker>Στρεψιάδης</speaker>
<p><l>πρὸς τοῦ Διὸς ἀντιβολῶ σε φράσον, τίνες εἴς’ ὦ Σώκρατες αὗται</l>
<l n="315">αἱ φθεγξάμεναι τοῦτο τὸ σεμνόν; μῶν ἡρῷναί τινές εἰσιν;</l></p></sp>
<sp>
<speaker>Σωκράτης</speaker><p><l>ἥκιστ’ ἀλλ’ οὐράνιαι Νεφέλαι μεγάλαι θεαὶ ἀνδράσιν ἀργοῖς·</l>
<l>αἵπερ γνώμην καὶ διάλεξιν καὶ νοῦν ἡμῖν παρέχουσιν</l>
<l>καὶ τερατείαν καὶ περίλεξιν καὶ κροῦσιν καὶ κατάληψιν.</l></p></sp>
<sp>
<speaker>Στρεψιάδης</speaker><p><l>ταῦτ’ ἄρ’ ἀκούσας’ αὐτῶν τὸ φθέγμ’ ἡ ψυχή μου πεπότηται,</l>
<l n="320">καὶ λεπτολογεῖν ἤδη ζητεῖ καὶ περὶ καπνοῦ στενολεσχεῖν,</l>
<l>καὶ γνωμιδίῳ γνώμην νύξας’ ἑτέρῳ λόγῳ ἀντιλογῆσαι·</l>
<l>ὥστ’ εἴ πως ἔστιν ἰδεῖν αὐτὰς ἤδη φανερῶς ἐπιθυμῶ.</l></p></sp>
<sp>
<speaker>Σωκράτης</speaker><p><l>βλέπε νυν δευρὶ πρὸς τὴν Πάρνηθ’· ἤδη γὰρ ὁρῶ κατιούσας</l>
<l>ἡσυχῇ αὐτάς.</l></p></sp>
<sp>
<speaker>Στρεψιάδης</speaker><p><l part="Y">φέρε ποῦ; δεῖξον.</l></p></sp>
<sp>
<speaker>Σωκράτης</speaker><p><l part="Y">χωροῦς’ αὗται πάνυ πολλαὶ</l>
<l n="325">διὰ τῶν κοίλων καὶ τῶν δασέων, αὗται πλάγιαι.</l></p></sp>
<sp>
<speaker>Στρεψιάδης</speaker><p><l part="Y">τί τὸ χρῆμα;</l>
<l>ὡς οὐ καθορῶ.</l></p></sp>
<sp>
<speaker>Σωκράτης</speaker><p><l part="Y">παρὰ τὴν εἴσοδον.</l></p></sp>
<sp>
<speaker>Στρεψιάδης</speaker><p><l part="Y">ἤδη νυνὶ μόλις οὕτως.</l></p></sp>
<sp>
<speaker>Σωκράτης</speaker><p><l>νῦν γέ τοι ἤδη καθορᾷς αὐτάς, εἰ μὴ λημᾷς κολοκύνταις.</l></p></sp>
<sp>
<speaker>Στρεψιάδης</speaker><p><l>νὴ Δί’ ἔγωγ’, ὦ πολυτίμητοι· πάντα γὰρ ἤδη κατέχουσιν.</l></p></sp>
<sp>
<speaker>Σωκράτης</speaker><p><l>ταύτας μέντοι σὺ θεὰς οὔσας οὐκ ᾔδησθ’ οὐδ’ ἐνόμιζες;</l></p></sp>
<sp>
<speaker>Στρεψιάδης</speaker><p><l n="330">μὰ Δί’ ἀλλ’ ὁμίχλην καὶ δρόσον αὐτὰς ἡγούμην καὶ καπνὸν εἶναι.</l></p></sp>
<sp>
<speaker>Σωκράτης</speaker><p><l>οὐ γὰρ μὰ Δί’ οἶσθ’ ὁτιὴ πλείστους αὗται βόσκουσι σοφιστάς,</l>
<l>Θουριομάντεις ἰατροτέχνας σφραγιδονυχαργοκομήτας,</l>
<l>κυκλίων τε χορῶν ᾀσματοκάμπτας ἄνδρας μετεωροφένακας,</l>
<l>οὐδὲν δρῶντας βόσκους’ ἀργούς, ὅτι ταύτας μουσοποιοῦσιν.</l></p></sp>
<sp>
<speaker>Στρεψιάδης</speaker><p><l n="335">ταῦτ’ ἄρ’ ἐποίουν ὑγρᾶν Νεφελᾶν στρεπταιγλᾶν δάιον ὁρμάν,</l>
<l>πλοκάμους θ’ ἑκατογκεφάλα Τυφῶ πρημαινούσας τε θυέλλας,</l>
<l>εἶτ’ ἀερίας διεράς, γαμψοὺς οἰωνοὺς ἀερονηχεῖς,</l>
<l>ὄμβρους θ’ ὑδάτων δροσερᾶν Νεφελᾶν· εἶτ’ ἀντ’ αὐτῶν κατέπινον</l>
<l>κεστρᾶν τεμάχη μεγαλᾶν ἀγαθᾶν κρέα τ’ ὀρνίθεια κιχηλᾶν.</l></p></sp>
<sp>
<speaker>Σωκράτης</speaker><p><l n="340">διὰ μέντοι τάσδ’ οὐχὶ δικαίως;</l></p></sp>
<sp>
<speaker>Στρεψιάδης</speaker><p><l part="Y">λέξον δή μοι, τί παθοῦσαι,</l>
<l>εἴπερ νεφέλαι γ’ εἰσὶν ἀληθῶς, θνηταῖς εἴξασι γυναιξίν;</l>
<l>οὐ γὰρ ἐκεῖναί γ’ εἰσὶ τοιαῦται.</l></p></sp>
<sp>
<speaker>Σωκράτης</speaker><p><l part="Y">φέρε ποῖαι γάρ τινές εἰσιν;</l></p></sp>
<sp>
<speaker>Στρεψιάδης</speaker><p><l>οὐκ οἶδα σαφῶς· εἴξασιν γοῦν ἐρίοισιν πεπταμένοισιν,</l>
<l>κοὐχὶ γυναιξὶν μὰ Δί’ οὐδ’ ὁτιοῦν· αὗται δὲ ῥῖνας ἔχουσιν.</l></p></sp>
<sp>
<speaker>Σωκράτης</speaker><p><l n="345">ἀπόκριναί νυν ἅττ’ ἂν ἔρωμαι.</l></p></sp>
<sp>
<speaker>Στρεψιάδης</speaker><p><l part="Y">λέγε νυν ταχέως ὅ τι βούλει.</l></p></sp>
<sp>
<speaker>Σωκράτης</speaker><p><l>ἤδη ποτ’ ἀναβλέψας εἶδες νεφέλην κενταύρῳ ὁμοίαν,</l>
<l>ἢ παρδάλει ἢ λύκῳ ἢ ταύρῳ;</l></p></sp>
<sp>
<speaker>Στρεψιάδης</speaker><p><l part="Y">νὴ Δί’ ἔγωγ’. εἶτα τί τοῦτο;</l></p></sp>
<sp>
<speaker>Σωκράτης</speaker><p><l>γίγνονται πάνθ’ ὅ τι βούλονται· κᾆτ’ ἢν μὲν ἴδωσι κομήτην</l>
<l>ἄγριόν τινα τῶν λασίων τούτων, οἷόνπερ τὸν Ξενοφάντου,</l>
<l>σκώπτουσαι τὴν μανίαν αὐτοῦ κενταύροις ᾔκασαν αὑτάς.</l></p></sp>
<sp>
<speaker>Στρεψιάδης</speaker><p><l n="351">τί γὰρ ἢν ἅρπαγα τῶν δημοσίων κατίδωσι Σίμωνα, τί δρῶσιν;</l></p></sp>
<sp>
<speaker>Σωκράτης</speaker><p><l>ἀποφαίνουσαι τὴν φύσιν αὐτοῦ λύκοι ἐξαίφνης ἐγένοντο.</l></p></sp>
<sp>
<speaker>Στρεψιάδης</speaker><p><l>ταῦτ’ ἄρα ταῦτα Κλεώνυμον αὗται τὸν ῥίψασπιν χθὲς ἰδοῦσαι,</l>
<l>ὅτι δειλότατον τοῦτον ἑώρων, ἔλαφοι διὰ τοῦτ’ ἐγένοντο.</l></p></sp>
<sp>
<speaker>Σωκράτης</speaker><p><l n="355">καὶ νῦν γ’ ὅτι Κλεισθένη εἶδον, ὁρᾷς, διὰ τοῦτ’ ἐγένοντο γυναῖκες.</l><milestone ed="p" n="356" unit="card"/></p></sp></div2></div1>
<div1 type="Choral">
<div2 type="anapests">
<sp>
<speaker>Στρεψιάδης</speaker><p><l>χαίρετε τοίνυν ὦ δέσποιναι· καὶ νῦν, εἴπερ τινὶ κἄλλῳ,</l>
<l>οὐρανομήκη ῥήξατε κἀμοὶ φωνήν, ὦ παμβασίλειαι.</l></p></sp>
<sp>
<speaker>Χορός</speaker><p><l>χαῖρ’ ὦ πρεσβῦτα παλαιογενὲς θηρατὰ λόγων φιλομούσων,</l>
<l>σύ τε λεπτοτάτων λήρων ἱερεῦ, φράζε πρὸς ἡμᾶς ὅ τι χρῄζεις·</l>
<l n="360">οὐ γὰρ ἂν ἄλλῳ γ’ ὑπακούσαιμεν τῶν νῦν μετεωροσοφιστῶν</l>
<l>πλὴν ἢ Προδίκῳ, τῷ μὲν σοφίας καὶ γνώμης οὕνεκα, σοὶ δέ,</l>
<l>ὅτι βρενθύει τ’ ἐν ταῖσιν ὁδοῖς καὶ τὠφθαλμὼ παραβάλλεις,</l>
<l>κἀνυπόδητος κακὰ πόλλ’ ἀνέχει κἀφ’ ἡμῖν σεμνοπροσωπεῖς.</l></p></sp>
<sp>
<speaker>Στρεψιάδης</speaker><p><l>ὦ γῆ τοῦ φθέγματος, ὡς ἱερὸν καὶ σεμνὸν καὶ τερατῶδες.</l></p></sp>
<sp>
<speaker>Σωκράτης</speaker><p><l n="365">αὗται γάρ τοι μόναι εἰσὶ θεαί, τἄλλα δὲ πάντ’ ἐστὶ φλύαρος.</l></p></sp>
<sp>
<speaker>Στρεψιάδης</speaker><p><l>ὁ Ζεὺς δ’ ἡμῖν, φέρε πρὸς τῆς γῆς, οὑλύμπιος οὐ θεός ἐστιν;</l></p></sp>
<sp>
<speaker>Σωκράτης</speaker><p><l>ποῖος Ζεύς; οὐ μὴ ληρήσεις· οὐδ’ ἔστι Ζεύς.</l></p></sp>
<sp>
<speaker>Στρεψιάδης</speaker><p><l part="Y">τί λέγεις σύ;</l>
<l>ἀλλὰ τίς ὕει; τουτὶ γὰρ ἔμοιγ’ ἀπόφηναι πρῶτον ἁπάντων.</l></p></sp>
<sp>
<speaker>Σωκράτης</speaker><p><l>αὗται δήπου· μεγάλοις δέ ς’ ἐγὼ σημείοις αὐτὸ διδάξω.</l>
<l>φέρε ποῦ γὰρ πώποτ’ ἄνευ Νεφελῶν ὕοντ’ ἤδη τεθέασαι;</l>
<l n="371">καίτοι χρῆν αἰθρίας ὕειν αὐτόν, ταύτας δ’ ἀποδημεῖν.</l></p></sp>
<sp>
<speaker>Στρεψιάδης</speaker><p><l>νὴ τὸν Ἀπόλλω τοῦτό γέ τοι δὴ τῷ νῦν λόγῳ εὖ προσέφυσας·</l>
<l>καίτοι πρότερον τὸν Δί’ ἀληθῶς ᾤμην διὰ κοσκίνου οὐρεῖν.</l>
<l>ἀλλ’ ὅστις ὁ βροντῶν ἐστι φράσον· τοῦτό με ποιεῖ τετρεμαίνειν.</l></p></sp>
<sp>
<speaker>Σωκράτης</speaker><p><l n="375">αὗται βροντῶσι κυλινδόμεναι.</l></p></sp>
<sp>
<speaker>Στρεψιάδης</speaker><p><l part="Y">τῷ τρόπῳ ὦ πάντα σὺ τολμῶν;</l></p></sp>
<sp>
<speaker>Σωκράτης</speaker><p><l>ὅταν ἐμπλησθῶς’ ὕδατος πολλοῦ κἀναγκασθῶσι φέρεσθαι,</l>
<l>κατακρημνάμεναι πλήρεις ὄμβρου δι’ ἀνάγκην, εἶτα βαρεῖαι</l>
<l>εἰς ἀλλήλας ἐμπίπτουσαι ῥήγνυνται καὶ παταγοῦσιν.</l></p></sp>
<sp>
<speaker>Στρεψιάδης</speaker><p><l>ὁ δ’ ἀναγκάζων ἐστὶ τίς αὐτάς, οὐχ ὁ Ζεύς, ὥστε φέρεσθαι;</l></p></sp>
<sp>
<speaker>Σωκράτης</speaker><p><l n="380">ἥκιστ’ ἀλλ’ αἰθέριος Δῖνος.</l></p></sp>
<sp>
<speaker>Στρεψιάδης</speaker><p><l part="Y">Δῖνος; τουτί μ’ ἐλελήθειν,</l>
<l>ὁ Ζεὺς οὐκ ὤν, ἀλλ’ ἀντ’ αὐτοῦ Δῖνος νυνὶ βασιλεύων.</l>
<l>ἀτὰρ οὐδέν πω περὶ τοῦ πατάγου καὶ τῆς βροντῆς μ’ ἐδίδαξας.</l></p></sp>
<sp>
<speaker>Σωκράτης</speaker><p><l>οὐκ ἤκουσάς μου τὰς Νεφέλας ὕδατος μεστὰς ὅτι φημὶ</l>
<l>ἐμπιπτούσας εἰς ἀλλήλας παταγεῖν διὰ τὴν πυκνότητα;</l></p></sp>
<sp>
<speaker>Στρεψιάδης</speaker><p><l n="385">φέρε τουτὶ τῷ χρὴ πιστεύειν;</l></p></sp>
<sp>
<speaker>Σωκράτης</speaker><p><l part="Y">ἀπὸ σαυτοῦ ’γώ σε διδάξω.</l>
<l>ἤδη ζωμοῦ Παναθηναίοις ἐμπλησθεὶς εἶτ’ ἐταράχθης</l>
<l>τὴν γαστέρα, καὶ κλόνος ἐξαίφνης αὐτὴν διεκορκορύγησεν;</l></p></sp>
<sp>
<speaker>Στρεψιάδης</speaker><p><l>νὴ τὸν Ἀπόλλω καὶ δεινὰ ποιεῖ γ’ εὐθύς μοι, καὶ τετάρακται</l>
<l>χὤσπερ βροντὴ τὸ ζωμίδιον παταγεῖ καὶ δεινὰ κέκραγεν·</l>
<l n="390">ἀτρέμας πρῶτον παππὰξ παππάξ, κἄπειτ’ ἐπάγει παπαπαππάξ,</l>
<l>χὤταν χέζω, κομιδῇ βροντᾷ παπαπαππὰξ ὥσπερ ἐκεῖναι.</l><milestone ed="p" n="392" unit="card"/></p></sp>
<sp>
<speaker>Σωκράτης</speaker><p><l>σκέψαι τοίνυν ἀπὸ γαστριδίου τυννουτουὶ οἷα πέπορδας·</l>
<l>τὸν δ’ Ἀέρα τόνδ’ ὄντ’ ἀπέραντον πῶς οὐκ εἰκὸς μέγα βροντᾶν;</l></p></sp>
<sp>
<speaker>Στρεψιάδης</speaker><p><l>ταῦτ’ ἄρα καὶ τὠνόματ’ ἀλλήλοιν βροντὴ καὶ πορδὴ ὁμοίω.</l>
<l n="395">ἀλλ’ ὁ κεραυνὸς πόθεν αὖ φέρεται λάμπων πυρί, τοῦτο δίδαξον,</l>
<l>καὶ καταφρύγει βάλλων ἡμᾶς, τοὺς δὲ ζῶντας περιφλύει;</l>
<l>τοῦτον γὰρ δὴ φανερῶς ὁ Ζεὺς ἵης’ ἐπὶ τοὺς ἐπιόρκους.</l></p></sp>
<sp>
<speaker>Σωκράτης</speaker><p><l>καὶ πῶς ὦ μῶρε σὺ καὶ Κρονίων ὄζων καὶ βεκκεσέληνε,</l>
<l>εἴπερ βάλλει τοὺς ἐπιόρκους, δῆτ’ οὐχὶ Σίμων’ ἐνέπρησεν</l>
<l n="400">οὐδὲ Κλεώνυμον οὐδὲ Θέωρον; καίτοι σφόδρα γ’ εἴς’ ἐπίορκοι·</l>
<l>ἀλλὰ τὸν αὑτοῦ γε νεὼν βάλλει καὶ Σούνιον ἄκρον Ἀθηνέων</l>
<l>καὶ τὰς δρῦς τὰς μεγάλας· τί μαθών; οὐ γὰρ δὴ δρῦς γ’ ἐπιορκεῖ.</l></p></sp>
<sp>
<speaker>Στρεψιάδης</speaker><p><l>οὐκ οἶδ’· ἀτὰρ εὖ σὺ λέγειν φαίνει. τί γάρ ἐστιν δῆθ’ ὁ κεραυνός;</l></p></sp>
<sp>
<speaker>Σωκράτης</speaker><p><l>ὅταν ἐς ταύτας ἄνεμος ξηρὸς μετεωρισθεὶς κατακλῃσθῇ,</l>
<l>ἔνδοθεν αὐτὰς ὥσπερ κύστιν φυσᾷ, κἄπειθ’ ὑπ’ ἀνάγκης</l>
<l n="406">ῥήξας αὐτὰς ἔξω φέρεται σοβαρὸς διὰ τὴν πυκνότητα,</l>
<l>ὑπὸ τοῦ ῥοίβδου καὶ τῆς ῥύμης αὐτὸς ἑαυτὸν κατακάων.</l></p></sp>
<sp>
<speaker>Στρεψιάδης</speaker><p><l>νὴ Δί’ ἐγὼ γοῦν ἀτεχνῶς ἔπαθον τουτί ποτε Διασίοισιν</l>
<l>ὀπτῶν γαστέρα τοῖς συγγενέσιν, κᾆτ’ οὐκ ἔσχων ἀμελήσας·</l>
<l n="410">ἡ δ’ ἄρ’ ἐφυσᾶτ’, εἶτ’ ἐξαίφνης διαλακήσασα πρὸς αὐτὼ</l>
<l>τὠφθαλμώ μου προσετίλησεν καὶ κατέκαυσεν τὸ πρόσωπον.</l></p></sp>
<sp>
<speaker>Χορός</speaker><p><l>ὦ τῆς μεγάλης ἐπιθυμήσας σοφίας ἄνθρωπε παρ’ ἡμῶν,</l>
<l>ὡς εὐδαίμων ἐν Ἀθηναίοις καὶ τοῖς Ἕλλησι γενήσει,</l>
<l>εἰ μνήμων εἶ καὶ φροντιστὴς καὶ τὸ ταλαίπωρον ἔνεστιν</l>
<l n="415">ἐν τῇ ψυχῇ, καὶ μὴ κάμνεις μήθ’ ἑστὼς μήτε βαδίζων,</l>
<l>μήτε ῥιγῶν ἄχθει λίαν μήτ’ ἀριστᾶν ἐπιθυμεῖς,</l>
<l>οἴνου τ’ ἀπέχει καὶ γυμνασίων καὶ τῶν ἄλλων ἀνοήτων,</l>
<l>καὶ βέλτιστον τοῦτο νομίζεις, ὅπερ εἰκὸς δεξιὸν ἄνδρα,</l>
<l>νικᾶν πράττων καὶ βουλεύων καὶ τῇ γλώττῃ πολεμίζων.</l></p></sp>
<sp>
<speaker>Στρεψιάδης</speaker><p><l n="420">ἀλλ’ οὕνεκά γε ψυχῆς στερρᾶς δυσκολοκοίτου τε μερίμνης</l>
<l>καὶ φειδωλοῦ καὶ τρυσιβίου γαστρὸς καὶ θυμβρεπιδείπνου,</l>
<l>ἀμέλει θαρρῶν οὕνεκα τούτων ἐπιχαλκεύειν παρέχοιμ’ ἄν.</l></p></sp>
<sp>
<speaker>Σωκράτης</speaker><p><l>ἄλλο τι δῆτ’ οὖν νομιεῖς ἤδη θεὸν οὐδένα πλὴν ἅπερ ἡμεῖς,</l>
<l>τὸ Χάος τουτὶ καὶ τὰς Νεφέλας καὶ τὴν γλῶτταν, τρία ταυτί;</l></p></sp>
<sp>
<speaker>Στρεψιάδης</speaker><p><l n="425">οὐδ’ ἂν διαλεχθείην γ’ ἀτεχνῶς τοῖς ἄλλοις οὐδ’ ἂν ἀπαντῶν·</l>
<l>οὐδ’ ἂν θύσαιμ’, οὐδ’ ἂν σπείσαιμ’, οὐδ’ ἐπιθείην λιβανωτόν.</l></p></sp>
<sp>
<speaker>Χορός</speaker><p><l>λέγε νυν ἡμῖν ὅ τι σοι δρῶμεν θαρρῶν, ὡς οὐκ ἀτυχήσεις</l>
<l>ἡμᾶς τιμῶν καὶ θαυμάζων καὶ ζητῶν δεξιὸς εἶναι.</l></p></sp>
<sp>
<speaker>Στρεψιάδης</speaker><p><l>ὦ δέσποιναι δέομαι τοίνυν ὑμῶν τουτὶ πάνυ μικρόν,</l>
<l n="430">τῶν Ἑλλήνων εἶναί με λέγειν ἑκατὸν σταδίοισιν ἄριστον.</l></p></sp>
<sp>
<speaker>Χορός</speaker>
<p><l>ἀλλ’ ἔσται σοι τοῦτο παρ’ ἡμῶν· ὥστε τὸ λοιπόν γ’ ἀπὸ τουδὶ</l>
<l>ἐν τῷ δήμῳ γνώμας οὐδεὶς νικήσει πλείονας ἢ σύ.</l></p></sp>
<sp>
<speaker>Στρεψιάδης</speaker><p><l>μὴ ’μοί γε λέγειν γνώμας μεγάλας· οὐ γὰρ τούτων ἐπιθυμῶ,</l>
<l>ἀλλ’ ὅς’ ἐμαυτῷ στρεψοδικῆσαι καὶ τοὺς χρήστας διολισθεῖν.</l></p></sp>
<sp>
<speaker>Χορός</speaker><p><l n="435">τεύξει τοίνυν ὧν ἱμείρεις· οὐ γὰρ μεγάλων ἐπιθυμεῖς.</l>
<l>ἀλλὰ σεαυτὸν θαρρῶν παράδος τοῖς ἡμετέροις προπόλοισιν.</l><milestone ed="p" n="437" unit="card"/></p></sp>
<sp>
<speaker>Στρεψιάδης</speaker>
<p><l>δράσω ταῦθ’ ὑμῖν πιστεύσας· ἡ γὰρ ἀνάγκη με πιέζει</l>
<l>διὰ τοὺς ἵππους τοὺς κοππατίας καὶ τὸν γάμον ὅς μ’ ἐπέτριψεν.</l>
<l>νῦν οὖν ἀτεχνῶς ὅ τι βούλονται</l>
<l n="440">τουτὶ τοὐμὸν σῶμ’ αὐτοῖσιν</l>
<l>παρέχω, τύπτειν πεινῆν διψῆν</l>
<l>αὐχμεῖν ῥιγῶν ἀσκὸν δείρειν,</l>
<l>εἴπερ τὰ χρέα διαφευξοῦμαι,</l>
<l>τοῖς τ’ ἀνθρώποις εἶναι δόξω</l>
<l n="445">θρασὺς εὔγλωττος τολμηρὸς ἴτης</l>
<l>βδελυρὸς ψευδῶν συγκολλητὴς</l>
<l>εὑρησιεπὴς περίτριμμα δικῶν</l>
<l>κύρβις κρόταλον κίναδος τρύμη</l>
<l>μάσθλης εἴρων γλοιὸς ἀλαζὼν</l>
<l n="450">κέντρων μιαρὸς στρόφις ἀργαλέος</l>
<l>ματιολοιχός·</l>
<l>ταῦτ’ εἴ με καλοῦς’ ἁπαντῶντες,</l>
<l>δρώντων ἀτεχνῶς ὅ τι χρῄζουσιν,</l>
<l>κεἰ βούλονται</l>
<l n="455">νὴ τὴν Δήμητρ’ ἔκ μου χορδὴν</l>
<l>τοῖς φροντισταῖς παραθέντων.</l><milestone ed="p" n="457" unit="card"/></p></sp></div2>
<div2 type="lyric">
<sp>
<speaker>Χορός</speaker><p><l>λῆμα μὲν πάρεστι τῷδέ γ’</l>
<l>οὐκ ἄτολμον ἀλλ’ ἕτοιμον. ἴσθι δ’ ὡς</l>
<l n="460">ταῦτα μαθὼν παρ’ ἐμοῦ κλέος οὐρανόμηκες</l>
<l>ἐν βροτοῖσιν ἕξεις.</l></p></sp>
<sp>
<speaker>Στρεψιάδης</speaker><p><l>τί πείσομαι;</l></p></sp>
<sp>
<speaker>Χορός</speaker><p><l>τὸν πάντα χρόνον μετ’ ἐμοῦ</l>
<l n="465">ζηλωτότατον βίον ἀνθρώπων διάξεις.</l></p></sp>
<sp>
<speaker>Στρεψιάδης</speaker><p><l>ἆρά γε τοῦτ’ ἄρ’ ἐγώ ποτ’</l>
<l>ὄψομαι;</l></p></sp>
<sp>
<speaker>Χορός</speaker><p><l part="Y">ὥστε γέ σου πολλοὺς ἐπὶ ταῖσι θύραις ἀεὶ καθῆσθαι,</l>
<l n="470">βουλομένους ἀνακοινοῦσθαί τε καὶ ἐς λόγον ἐλθεῖν</l>
<l>πράγματα κἀντιγραφὰς πολλῶν ταλάντων,</l>
<l n="475">ἄξια σῇ φρενὶ συμβουλευσομένους μετὰ σοῦ.</l><milestone ed="p" n="476" unit="card"/></p></sp></div2>
<div2 type="anapests">
<sp>
<speaker>Χορός</speaker>
<p><l>ἀλλ’ ἐγχείρει τὸν πρεσβύτην ὅ τι περ μέλλεις προδιδάσκειν,</l>
<l>καὶ διακίνει τὸν νοῦν αὐτοῦ καὶ τῆς γνώμης ἀποπειρῶ.</l></p></sp></div2></div1>
<div1 type="Episode">
<sp>
<speaker>Σωκράτης</speaker>
<p><l>ἄγε δὴ κάτειπέ μοι σὺ τὸν σαυτοῦ τρόπον,</l>
<l>ἵν’ αὐτὸν εἰδὼς ὅστις ἐστὶ μηχανὰς</l>
<l n="480">ἤδη ’πὶ τούτοις πρὸς σὲ καινὰς προσφέρω.</l></p></sp>
<sp>
<speaker>Στρεψιάδης</speaker>
<p><l>τί δέ; τειχομαχεῖν μοι διανοεῖ πρὸς τῶν θεῶν;</l></p></sp>
<sp>
<speaker>Σωκράτης</speaker>
<p><l>οὔκ, ἀλλὰ βραχέα σου πυθέσθαι βούλομαι.</l>
<l>ἦ μνημονικὸς εἶ;</l></p></sp>
<sp>
<speaker>Στρεψιάδης</speaker>
<p><l part="Y">δύο τρόπω νὴ τὸν Δία·</l>
<l>ἢν μὲν γὰρ ὀφείληταί τί μοι, μνήμων πάνυ·</l>
<l n="485">ἐὰν δ’ ὀφείλω, σχέτλιος, ἐπιλήσμων πάνυ.</l></p></sp>
<sp>
<speaker>Σωκράτης</speaker>
<p><l>ἔνεστι δῆτα μανθάνειν ἐν τῇ φύσει;</l></p></sp>
<sp>
<speaker>Στρεψιάδης</speaker>
<p><l>λέγειν μὲν οὐκ ἔνεστ’, ἀποστερεῖν δ’ ἔνι.</l></p></sp>
<sp>
<speaker>Σωκράτης</speaker>
<p><l>πῶς οὖν δυνήσει μανθάνειν;</l></p></sp>
<sp>
<speaker>Στρεψιάδης</speaker>
<p><l part="Y">ἀμέλει καλῶς.</l></p></sp>
<sp>
<speaker>Σωκράτης</speaker>
<p><l>ἄγε νυν ὅπως, ὅταν τι προβάλλω σοι σοφὸν</l>
<l n="490">περὶ τῶν μετεώρων, εὐθέως ὑφαρπάσει.</l></p></sp>
<sp>
<speaker>Στρεψιάδης</speaker>
<p><l>τί δαί; κυνηδὸν τὴν σοφίαν σιτήσομαι;</l></p></sp>
<sp>
<speaker>Σωκράτης</speaker>
<p><l>ἄνθρωπος ἀμαθὴς οὑτοσὶ καὶ βάρβαρος.</l>
<l>δέδοικά ς’ ὦ πρεσβῦτα μὴ πληγῶν δέει.</l>
<l>φέρ’ ἴδω τί δρᾷς, ἤν τίς σε τύπτῃ;</l></p></sp>
<sp>
<speaker>Στρεψιάδης</speaker>
<p><l part="Y">τύπτομαι,</l>
<l n="495">ἔπειτ’ ἐπισχὼν ὀλίγον ἐπιμαρτύρομαι,</l>
<l>εἶτ’ αὖθις ἀκαρῆ διαλιπὼν δικάζομαι.</l></p></sp>
<sp>
<speaker>Σωκράτης</speaker>
<p><l>ἴθι νυν κατάθου θοἰμάτιον.</l></p></sp>
<sp>
<speaker>Στρεψιάδης</speaker>
<p><l part="Y">ἠδίκηκά τι,</l></p></sp>
<sp>
<speaker>Σωκράτης</speaker>
<p><l>οὔκ, ἀλλὰ γυμνοὺς εἰσιέναι νομίζεται.</l></p></sp>
<sp>
<speaker>Στρεψιάδης</speaker>
<p><l>ἀλλ’ οὐχὶ φωράσων ἔγωγ’ εἰσέρχομαι.</l></p></sp>
<sp>
<speaker>Σωκράτης</speaker>
<p><l n="500">κατάθου. τί ληρεῖς;</l></p></sp>
<sp>
<speaker>Στρεψιάδης</speaker>
<p><l part="Y">εἰπὲ δή νύν μοι·</l></p></sp>
<sp>
<speaker>Σωκράτης</speaker>
<p><l part="Y">τὸ τί;</l></p></sp>
<sp>
<speaker>Στρεψιάδης</speaker>
<p><l>ἢν ἐπιμελὴς ὦ καὶ προθύμως μανθάνω,</l>
<l>τῷ τῶν μαθητῶν ἐμφερὴς γενήσομαι;</l></p></sp>
<sp>
<speaker>Σωκράτης</speaker>
<p><l>οὐδὲν διοίσεις Χαιρεφῶντος τὴν φύσιν.</l></p></sp>
<sp>
<speaker>Στρεψιάδης</speaker>
<p><l>οἴμοι κακοδαίμων ἡμιθνὴς γενήσομαι.</l></p></sp>
<sp>
<speaker>Σωκράτης</speaker>
<p><l n="505">οὐ μὴ λαλήσεις, ἀλλ’ ἀκολουθήσεις ἐμοὶ</l>
<l>ἀνύσας τι δευρὶ θᾶττον;</l></p></sp>
<sp>
<speaker>Στρεψιάδης</speaker>
<p><l part="Y">ἐς τὼ χεῖρέ νυν</l>
<l>δός μοι μελιτοῦτταν πρότερον· ὡς δέδοικ’ ἐγὼ</l>
<l>εἴσω καταβαίνων ὥσπερ ἐς Τροφωνίου.</l></p></sp>
<sp>
<speaker>Σωκράτης</speaker>
<p><l>χώρει· τί κυπτάζεις ἔχων περὶ τὴν θύραν;</l><milestone ed="p" n="510" unit="card"/></p></sp></div1>
<div1 type="Parabasis">
<div2 type="prelude" met="anapests">
<sp><speaker>Χορός</speaker>
<p><l n="510">ἀλλ’ ἴθι χαίρων τῆς ἀνδρείας</l>
<l>οὕνεκα ταύτης.</l>
<l>εὐτυχία γένοιτο τἀνθρώπῳ,</l>
<l>ὅτι προήκων</l>
<l>ἐς βαθὺ τῆς ἡλικίας</l>
<l n="515">νεωτέροις τὴν φύσιν αὑτοῦ</l>
<l>πράγμασιν χρωτίζεται</l>
<l>καὶ σοφίαν ἐπασκεῖ.</l><milestone ed="p" n="518" unit="card"/></p></sp></div2>
<div2 type="parabasis">
<p><l>ὦ θεώμενοι κατερῶ πρὸς ὑμᾶς ἐλευθέρως</l>
<l>τἀληθῆ νὴ τὸν Διόνυσον τὸν ἐκθρέψαντά με.</l>
<l n="520">οὕτω νικήσαιμί τ’ ἐγὼ καὶ νομιζοίμην σοφός,</l>
<l>ὡς ὑμᾶς ἡγούμενος εἶναι θεατὰς δεξιοὺς</l>
<l>καὶ ταύτην σοφώτατ’ ἔχειν τῶν ἐμῶν κωμῳδιῶν,</l>
<l>πρώτους ἠξίως’ ἀναγεῦς’ ὑμᾶς, ἣ παρέσχε μοι</l>
<l>ἔργον πλεῖστον· εἶτ’ ἀνεχώρουν ὑπ’ ἀνδρῶν φορτικῶν</l>
<l n="525">ἡττηθεὶς οὐκ ἄξιος ὤν· ταῦτ’ οὖν ὑμῖν μέμφομαι</l>
<l>τοῖς σοφοῖς, ὧν οὕνεκ’ ἐγὼ ταῦτ’ ἐπραγματευόμην.</l>
<l>ἀλλ’ οὐδ’ ὣς ὑμῶν ποθ’ ἑκὼν προδώσω τοὺς δεξιούς.</l>
<l>ἐξ ὅτου γὰρ ἐνθάδ’ ὑπ’ ἀνδρῶν, οἷς ἡδὺ καὶ λέγειν,</l>
<l>ὁ σώφρων τε χὠ καταπύγων ἄριστ’ ἠκουσάτην,</l>
<l n="530">κἀγώ, παρθένος γὰρ ἔτ’ ἦν, κοὐκ ἐξῆν πώ μοι τεκεῖν,</l>
<l>ἐξέθηκα, παῖς δ’ ἑτέρα τις λαβοῦς’ ἀνείλετο,</l>
<l>ὑμεῖς δ’ ἐξεθρέψατε γενναίως κἀπαιδεύσατε·</l>
<l>ἐκ τούτου μοι πιστὰ παρ’ ὑμῖν γνώμης ἔσθ’ ὅρκια.</l>
<l>νῦν οὖν Ἠλέκτραν κατ’ ἐκείνην ἥδ’ ἡ κωμῳδία</l>
<l n="535">ζητοῦς’ ἦλθ’, ἤν που ’πιτύχῃ θεαταῖς οὕτω σοφοῖς·</l>
<l>γνώσεται γάρ, ἤνπερ ἴδῃ, τἀδελφοῦ τὸν βόστρυχον.</l>
<l>ὡς δὲ σώφρων ἐστὶ φύσει σκέψασθ’· ἥτις πρῶτα μὲν</l>
<l>οὐδὲν ἦλθε ῥαψαμένη σκυτίον καθειμένον</l>
<l>ἐρυθρὸν ἐξ ἄκρου παχύ, τοῖς παιδίοις ἵν’ ᾖ γέλως·</l>
<l n="540">οὐδ’ ἔσκωψε τοὺς φαλακρούς, οὐδὲ κόρδαχ’ εἵλκυσεν,</l>
<l>οὐδὲ πρεσβύτης ὁ λέγων τἄπη τῇ βακτηρίᾳ</l>
<l>τύπτει τὸν παρόντ’ ἀφανίζων πονηρὰ σκώμματα,</l>
<l>οὐδ’ εἰσῇξε δᾷδας ἔχους’, οὐδ’ ἰοὺ ἰοὺ βοᾷ,</l>
<l>ἀλλ’ αὑτῇ καὶ τοῖς ἔπεσιν πιστεύους’ ἐλήλυθεν.</l>
<l n="545">κἀγὼ μὲν τοιοῦτος ἀνὴρ ὢν ποιητὴς οὐ κομῶ,</l>
<l>οὐδ’ ὑμᾶς ζητῶ ’ξαπατᾶν δὶς καὶ τρὶς ταὔτ’ εἰσάγων,</l>
<l>ἀλλ’ ἀεὶ καινὰς ἰδέας ἐσφέρων σοφίζομαι,</l>
<l>οὐδὲν ἀλλήλαισιν ὁμοίας καὶ πάσας δεξιάς·</l>
<l>ὃς μέγιστον ὄντα Κλέων’ ἔπαις’ ἐς τὴν γαστέρα,</l>
<l n="550">κοὐκ ἐτόλμης’ αὖθις ἐπεμπηδῆς’ αὐτῷ κειμένῳ.</l>
<l>οὗτοι δ’, ὡς ἅπαξ παρέδωκεν λαβὴν Ὑπέρβολος,</l>
<l>τοῦτον δείλαιον κολετρῶς’ ἀεὶ καὶ τὴν μητέρα.</l>
<l>Εὔπολις μὲν τὸν Μαρικᾶν πρώτιστον παρείλκυσεν</l>
<l>ἐκστρέψας τοὺς ἡμετέρους Ἱππέας κακὸς κακῶς,</l>
<l n="555">προσθεὶς αὐτῷ γραῦν μεθύσην τοῦ κόρδακος οὕνεχ’, ἣν</l>
<l>Φρύνιχος πάλαι πεποίηχ’, ἣν τὸ κῆτος ἤσθιεν.</l>
<l>εἶθ’ Ἕρμιππος αὖθις ἐποίησεν εἰς Ὑπέρβολον,</l>
<l>ἄλλοι τ’ ἤδη πάντες ἐρείδουσιν εἰς Ὑπέρβολον,</l>
<l>τὰς εἰκοὺς τῶν ἐγχέλεων τὰς ἐμὰς μιμούμενοι.</l>
<l n="560">ὅστις οὖν τούτοισι γελᾷ, τοῖς ἐμοῖς μὴ χαιρέτω·</l>
<l>ἢν δ’ ἐμοὶ καὶ τοῖσιν ἐμοῖς εὐφραίνησθ’ εὑρήμασιν,</l>
<l>ἐς τὰς ὥρας τὰς ἑτέρας εὖ φρονεῖν δοκήσετε.</l><milestone ed="p" n="563" unit="card"/></p></div2>
<div2 type="strophe">
<sp><speaker>Χορός</speaker>
<p><l>ὑψιμέδοντα μὲν θεῶν</l>
<l>Ζῆνα τύραννον ἐς χορὸν</l>
<l n="565">πρῶτα μέγαν κικλήσκω·</l>
<l>τόν τε μεγασθενῆ τριαίνης ταμίαν,</l>
<l>γῆς τε καὶ ἁλμυρᾶς θαλάσσης ἄγριον μοχλευτήν·</l>
<l>καὶ μεγαλώνυμον ἡμέτερον πατέρ’</l>
<l n="570">Αἰθέρα σεμνότατον βιοθρέμμονα πάντων·</l>
<l>τόν θ’ ἱππονώμαν, ὃς ὑπερλάμπροις</l>
<l>ἀκτῖσιν κατέχει</l>
<l>γῆς πέδον μέγας ἐν θεοῖς</l>
<l>ἐν θνητοῖσί τε δαίμων.</l><milestone ed="p" n="575" unit="card"/></p></sp></div2>
<div2 type="epirrheme" met="trochees">
<sp><speaker>Χορός</speaker>
<p><l n="575">ὦ σοφώτατοι θεαταὶ δεῦρο  τὸν νοῦν προσέχετε.</l>
<l>ἠδικημέναι γὰρ ὑμῖν μεμφόμεσθ’ ἐναντίον·</l>
<l>πλεῖστα γὰρ θεῶν ἁπάντων ὠφελούσαις τὴν πόλιν,</l>
<l>δαιμόνων ἡμῖν μόναις οὐ θύετ’ οὐδὲ σπένδετε,</l>
<l>αἵτινες τηροῦμεν ὑμᾶς. ἢν γὰρ ᾖ τις ἔξοδος</l>
<l n="580">μηδενὶ ξὺν νῷ, τότ’ ἢ βροντῶμεν ἢ ψακάζομεν.</l>
<l>εἶτα τὸν θεοῖσιν ἐχθρὸν βυρσοδέψην Παφλαγόνα</l>
<l>ἡνίχ’ ᾑρεῖσθε στρατηγόν, τὰς ὀφρῦς συνήγομεν</l>
<l>κἀποιοῦμεν δεινά, βροντὴ δ’ ἐρράγη δι’ ἀστραπῆς·</l>
<l>ἡ σελήνη δ’ ἐξέλειπε τὰς ὁδούς, ὁ δ’ ἥλιος</l>
<l n="585">τὴν θρυαλλίδ’ εἰς ἑαυτὸν εὐθέως ξυνελκύσας</l>
<l>οὐ φανεῖν ἔφασκεν ὑμῖν, εἰ στρατηγήσει Κλέων.</l>
<l>ἀλλ’ ὅμως εἵλεσθε τοῦτον. φασὶ γὰρ δυσβουλίαν</l>
<l>τῇδε τῇ πόλει προσεῖναι, ταῦτα μέντοι τοὺς θεοὺς</l>
<l>ἅττ’ ἂν ὑμεῖς ἐξαμάρτητ’ ἐπὶ τὸ βέλτιον τρέπειν.</l>
<l n="590">ὡς δὲ καὶ τοῦτο ξυνοίσει ῥᾳδίως διδάξομεν·</l>
<l>ἢν Κλέωνα τὸν λάρον δώρων ἑλόντες καὶ κλοπῆς</l>
<l>εἶτα φιμώσητε τούτου τῷ ξύλῳ τὸν αὐχένα,</l>
<l>αὖθις ἐς τἀρχαῖον ὑμῖν, εἴ τι κἀξημάρτετε,</l>
<l n="594">ἐπὶ τὸ βέλτιον τὸ πρᾶγμα τῇ πόλει συνοίσεται.</l><milestone ed="p" n="595" unit="card"/></p></sp></div2>
<div2 type="antistrophe">
<p><l>ἀμφί μοι αὖτε Φοῖβ’ ἄναξ</l>
<l>Δήλιε Κυνθίαν ἔχων</l>
<l>ὑψικέρατα πέτραν,</l>
<l>ἥ τ’ Ἐφέσου μάκαιρα πάγχρυσον ἔχεις</l>
<l n="600">οἶκον ἐν ᾧ κόραι σε Λυδῶν μεγάλως σέβουσιν,</l>
<l>ἥ τ’ ἐπιχώριος ἡμετέρα θεὸς</l>
<l>αἰγίδος ἡνίοχος πολιοῦχος Ἀθάνα,</l>
<l>Παρνασσίαν θ’ ὃς κατέχων</l>
<l>πέτραν σὺν πεύκαις σελαγεῖ</l>
<l n="605">Βάκχαις Δελφίσιν ἐμπρέπων,</l>
<l>κωμαστὴς Διόνυσος.</l><milestone ed="p" n="607" unit="card"/></p></div2>
<div2 type="antepirrheme" met="trochees">
<sp><speaker>Χορός</speaker>
<p><l>ἡνίχ’ ἡμεῖς δεῦρ’ ἀφορμᾶσθαι παρεσκευάσμεθα,</l>
<l>ἡ σελήνη συντυχοῦς’ ἡμῖν ἐπέστειλεν φράσαι,</l>
<l>πρῶτα μὲν χαίρειν Ἀθηναίοισι καὶ τοῖς ξυμμάχοις·</l>
<l n="610">εἶτα θυμαίνειν ἔφασκε· δεινὰ γὰρ πεπονθέναι</l>
<l>ὠφελοῦς’ ὑμᾶς ἅπαντας οὐ λόγοις ἀλλ’ ἐμφανῶς.</l>
<l>πρῶτα μὲν τοῦ μηνὸς ἐς δᾷδ’ οὐκ ἔλαττον ἢ δραχμήν,</l>
<l>ὥστε καὶ λέγειν ἅπαντας ἐξιόντας ἑσπέρας,</l>
<l>&lsquo;μὴ πρίῃ παῖ δᾷδ’, ἐπειδὴ φῶς σεληναίας καλόν.&rsquo;</l>
<l n="615">ἄλλα τ’ εὖ δρᾶν φησιν, ὑμᾶς δ’ οὐκ ἄγειν τὰς ἡμέρας</l>
<l>οὐδὲν ὀρθῶς, ἀλλ’ ἄνω τε καὶ κάτω κυδοιδοπᾶν·</l>
<l>ὥστ’ ἀπειλεῖν φησιν αὐτῇ τοὺς θεοὺς ἑκάστοτε</l>
<l>ἡνίκ’ ἂν ψευσθῶσι δείπνου κἀπίωσιν οἴκαδε,</l>
<l>τῆς ἑορτῆς μὴ τυχόντες κατὰ λόγον τῶν ἡμερῶν.</l>
<l n="620">κᾆθ’ ὅταν θύειν δέῃ, στρεβλοῦτε καὶ δικάζετε·</l>
<l>πολλάκις δ’ ἡμῶν ἀγόντων τῶν θεῶν ἀπαστίαν,</l>
<l>ἡνίκ’ ἂν πενθῶμεν ἢ τὸν Μέμνον’ ἢ Σαρπηδόνα,</l>
<l>σπένδεθ’ ὑμεῖς καὶ γελᾶτ’· ἀνθ’ ὧν λαχὼν Ὑπέρβολος</l>
<l>τῆτες ἱερομνημονεῖν, κἄπειθ’ ὑφ’ ἡμῶν τῶν θεῶν</l>
<l n="625">τὸν στέφανον ἀφῃρέθη· μᾶλλον γὰρ οὕτως εἴσεται</l>
<l>κατὰ σελήνην ὡς ἄγειν χρὴ τοῦ βίου τὰς ἡμέρας.</l><milestone ed="p" n="627" unit="card"/></p></sp></div2></div1>
<div1 type="Lyric-Scene">
<sp>
<speaker>Σωκράτης</speaker>
<p><l>μὰ τὴν Ἀναπνοὴν μὰ τὸ Χάος μὰ τὸν Ἀέρα</l>
<l>οὐκ εἶδον οὕτως ἄνδρ’ ἄγροικον οὐδένα</l>
<l>οὐδ’ ἄπορον οὐδὲ σκαιὸν οὐδ’ ἐπιλήσμονα·</l>
<l n="630">ὅστις σκαλαθυρμάτι’ ἄττα μικρὰ μανθάνων</l>
<l>ταῦτ’ ἐπιλέλησται πρὶν μαθεῖν· ὅμως γε μὴν</l>
<l>αὐτὸν καλῶ θύραζε δευρὶ πρὸς τὸ φῶς.</l>
<l>ποῦ Στρεψιάδης; ἔξει τὸν ἀσκάντην λαβών;</l></p></sp>
<sp>
<speaker>Στρεψιάδης</speaker>
<p><l>ἀλλ’ οὐκ ἐῶσί μ’ ἐξενεγκεῖν οἱ κόρεις.</l></p></sp>
<sp>
<speaker>Σωκράτης</speaker>
<p><l n="635">ἀνύσας τι κατάθου καὶ πρόσεχε τὸν νοῦν.</l></p></sp>
<sp>
<speaker>Στρεψιάδης</speaker>
<p><l part="Y">ἰδού.</l></p></sp>
<sp>
<speaker>Σωκράτης</speaker>
<p><l>ἄγε δὴ τί βούλει πρῶτα νυνὶ μανθάνειν</l>
<l>ὧν οὐκ ἐδιδάχθης πώποτ’ οὐδέν; εἰπέ μοι.</l>
<l>πότερα περὶ μέτρων ἢ περὶ ἐπῶν ἢ ῥυθμῶν;</l></p></sp>
<sp>
<speaker>Στρεψιάδης</speaker>
<p><l>περὶ τῶν μέτρων ἔγωγ’· ἔναγχος γάρ ποτε</l>
<l n="640">ὑπ’ ἀλφιταμοιβοῦ παρεκόπην διχοινίκῳ.</l></p></sp>
<sp>
<speaker>Σωκράτης</speaker>
<p><l>οὐ τοῦτ’ ἐρωτῶ ς’, ἀλλ’ ὅ τι κάλλιστον μέτρον</l>
<l>ἡγεῖ· πότερα τὸ τρίμετρον ἢ τὸ τετράμετρον;</l></p></sp>
<sp>
<speaker>Στρεψιάδης</speaker>
<p><l>ἐγὼ μὲν οὐδὲν πρότερον ἡμιεκτέου.</l></p></sp>
<sp>
<speaker>Σωκράτης</speaker>
<p><l>οὐδὲν λέγεις ὦνθρωπε.</l></p></sp>
<sp>
<speaker>Στρεψιάδης</speaker>
<p><l part="Y">περίδου νυν ἐμοί,</l>
<l n="645">εἰ μὴ τετράμετρόν ἐστιν ἡμιεκτέον.</l></p></sp>
<sp>
<speaker>Σωκράτης</speaker>
<p><l>ἐς κόρακας, ὡς ἄγροικος εἶ καὶ δυσμαθής.</l>
<l>ταχύ γ’ ἂν δύναιο μανθάνειν περὶ ῥυθμῶν.</l></p></sp>
<sp>
<speaker>Στρεψιάδης</speaker>
<p><l>τί δέ μ’ ὠφελήσους’ οἱ ῥυθμοὶ πρὸς τἄλφιτα;</l></p></sp>
<sp>
<speaker>Σωκράτης</speaker>
<p><l>πρῶτον μὲν εἶναι κομψὸν ἐν συνουσίᾳ,</l>
<l n="650">ἐπαί̈ονθ’ ὁποῖός ἐστι τῶν ῥυθμῶν</l>
<l>κατ’ ἐνόπλιον, χὠποῖος αὖ κατὰ δάκτυλον.</l></p></sp>
<sp>
<speaker>Στρεψιάδης</speaker>
<p><l>κατὰ δάκτυλον; νὴ τὸν Δί’, ἀλλ’ οἶδ’.</l></p></sp>
<sp>
<speaker>Σωκράτης</speaker>
<p><l part="Y">εἰπὲ δή.</l></p></sp>
<sp>
<speaker>Στρεψιάδης</speaker>
<p><l>τίς ἄλλος ἀντὶ τουτουὶ τοῦ δακτύλου;</l>
<l>πρὸ τοῦ μέν, ἔτ’ ἐμοῦ παιδὸς ὄντος, οὑτοσί.</l></p></sp>
<sp>
<speaker>Σωκράτης</speaker>
<p><l n="655">ἀγρεῖος εἶ καὶ σκαιός.</l></p></sp>
<sp>
<speaker>Στρεψιάδης</speaker>
<p><l part="Y">οὐ γὰρ ᾠζυρὲ</l>
<l>τούτων ἐπιθυμῶ μανθάνειν οὐδέν.</l></p></sp>
<sp>
<speaker>Σωκράτης</speaker>
<p><l part="Y">τί δαί;</l></p></sp>
<sp>
<speaker>Στρεψιάδης</speaker>
<p><l>ἐκεῖν’ ἐκεῖνο, τὸν ἀδικώτατον λόγον.</l><milestone ed="p" n="658" unit="card"/></p></sp>
<sp>
<speaker>Σωκράτης</speaker>
<p><l>ἀλλ’ ἕτερα δεῖ σε πρότερα τούτου μανθάνειν,</l>
<l>τῶν τετραπόδων ἅττ’ ἐστὶν ὀρθῶς ἄρρενα.</l></p></sp>
<sp>
<speaker>Στρεψιάδης</speaker>
<p><l n="660">ἀλλ’ οἶδ’ ἔγωγε τἄρρεν’, εἰ μὴ μαίνομαι·</l>
<l>κριὸς τράγος ταῦρος κύων ἀλεκτρυών.</l></p></sp>
<sp>
<speaker>Σωκράτης</speaker>
<p><l>ὁρᾷς ὃ πάσχεις; τήν τε θήλειαν καλεῖς</l>
<l>ἀλεκτρυόνα κατὰ ταὐτὸ καὶ τὸν ἄρρενα.</l></p></sp>
<sp>
<speaker>Στρεψιάδης</speaker>
<p><l>πῶς δὴ φέρ’;</l></p></sp>
<sp>
<speaker>Σωκράτης</speaker>
<p><l part="Y">ὅπως; ἀλεκτρυὼν κἀλεκτρυών.</l></p></sp>
<sp>
<speaker>Στρεψιάδης</speaker>
<p><l n="665">νὴ τὸν Ποσειδῶ. νῦν δὲ πῶς με χρὴ καλεῖν;</l></p></sp>
<sp>
<speaker>Σωκράτης</speaker>
<p><l>ἀλεκτρύαιναν, τὸν δ’ ἕτερον ἀλέκτορα.</l></p></sp>
<sp>
<speaker>Στρεψιάδης</speaker>
<p><l>ἀλεκτρύαιναν; εὖ γε νὴ τὸν Ἀέρα·</l>
<l>ὥστ’ ἀντὶ τούτου τοῦ διδάγματος μόνου</l>
<l>διαλφιτώσω σου κύκλῳ τὴν κάρδοπον.</l></p></sp>
<sp>
<speaker>Σωκράτης</speaker>
<p><l n="670">ἰδοὺ μάλ’ αὖθις τοῦθ’ ἕτερον· τὴν κάρδοπον</l>
<l>ἄρρενα καλεῖς θήλειαν οὖσαν.</l></p></sp>
<sp>
<speaker>Στρεψιάδης</speaker>
<p><l part="Y">τῷ τρόπῳ</l>
<l>ἄρρενα καλῶ ’γὼ κάρδοπον;</l></p></sp>
<sp>
<speaker>Σωκράτης</speaker>
<p><l part="Y">μάλιστά γε,</l>
<l>ὥσπερ γε καὶ Κλεώνυμον.</l></p></sp>
<sp>
<speaker>Στρεψιάδης</speaker>
<p><l part="Y">πῶς δή; φράσον.</l></p></sp>
<sp>
<speaker>Σωκράτης</speaker>
<p><l>ταὐτὸν δύναταί σοι κάρδοπος Κλεωνύμῳ.</l></p></sp>
<sp>
<speaker>Στρεψιάδης</speaker>
<p><l n="675">ἀλλ’ ὦγάθ’ οὐδ’ ἦν κάρδοπος Κλεωνύμῳ,</l>
<l>ἀλλ’ ἐν θυείᾳ στρογγύλῃ γ’ ἂν ἐμάττετο.</l>
<l>ἀτὰρ τὸ λοιπὸν πῶς με χρὴ καλεῖν;</l></p></sp>
<sp>
<speaker>Σωκράτης</speaker>
<p><l part="Y">ὅπως;</l>
<l>τὴν καρδόπην, ὥσπερ καλεῖς τὴν Σωστράτην.</l></p></sp>
<sp>
<speaker>Στρεψιάδης</speaker>
<p><l>τὴν καρδόπην θήλειαν;</l></p></sp>
<sp>
<speaker>Σωκράτης</speaker>
<p><l part="Y">ὀρθῶς γὰρ λέγεις.</l></p></sp>
<sp>
<speaker>Στρεψιάδης</speaker>
<p><l n="680">ἐκεῖνο δ’ ἦν ἄν, καρδόπη, Κλεωνύμη.</l></p></sp>
<sp>
<speaker>Σωκράτης</speaker>
<p><l>ἔτι δή γε περὶ τῶν ὀνομάτων μαθεῖν σε δεῖ,</l>
<l>ἅττ’ ἄρρεν’ ἐστίν, ἅττα δ’ αὐτῶν θήλεα.</l></p></sp>
<sp>
<speaker>Στρεψιάδης</speaker>
<p><l>ἀλλ’ οἶδ’ ἔγωγ’ ἃ θήλε’ ἐστίν.</l></p></sp>
<sp>
<speaker>Σωκράτης</speaker>
<p><l part="Y">εἰπὲ δή.</l></p></sp>
<sp>
<speaker>Στρεψιάδης</speaker>
<p><l>Λύσιλλα Φίλιννα Κλειταγόρα Δημητρία.</l></p></sp>
<sp>
<speaker>Σωκράτης</speaker>
<p><l n="685">ἄρρενα δὲ ποῖα τῶν ὀνομάτων;</l></p></sp>
<sp>
<speaker>Στρεψιάδης</speaker>
<p><l part="Y">μυρία.</l>
<l>Φιλόξενος Μελησίας Ἀμυνίας.</l></p></sp>
<sp>
<speaker>Σωκράτης</speaker>
<p><l>ἀλλ’ ὦ πόνηρε ταῦτά γ’ ἐστ’ οὐκ ἄρρενα.</l></p></sp>
<sp>
<speaker>Στρεψιάδης</speaker>
<p><l>οὐκ ἄρρεν’ ὑμῖν ἐστιν;</l></p></sp>
<sp>
<speaker>Σωκράτης</speaker>
<p><l part="Y">οὐδαμῶς γ’, ἐπεὶ</l>
<l>πῶς ἂν καλέσειας ἐντυχὼν Ἀμυνίᾳ;</l></p></sp>
<sp>
<speaker>Στρεψιάδης</speaker>
<p><l n="690">ὅπως ἄν; ὡδί, δεῦρο δεῦρ’ Ἀμυνία.</l></p></sp>
<sp>
<speaker>Σωκράτης</speaker>
<p><l>ὁρᾷς; γυναῖκα τὴν Ἀμυνίαν καλεῖς.</l></p></sp>
<sp>
<speaker>Στρεψιάδης</speaker>
<p><l>οὔκουν δικαίως ἥτις οὐ στρατεύεται;</l>
<l>ἀτὰρ τί ταῦθ’ ἃ πάντες ἴσμεν μανθάνω;</l></p></sp>
<sp>
<speaker>Σωκράτης</speaker>
<p><l>οὐδὲν μὰ Δί’ ἀλλὰ κατακλινεὶς δευρὶ &mdash;</l></p></sp>
<sp>
<speaker>Στρεψιάδης</speaker>
<p><l part="Y">τί δρῶ;</l></p></sp>
<sp>
<speaker>Σωκράτης</speaker>
<p><l n="695">ἐκφρόντισόν τι τῶν σεαυτοῦ πραγμάτων.</l></p></sp>
<sp>
<speaker>Στρεψιάδης</speaker>
<p><l>μὴ δῆθ’ ἱκετεύω ς’ ἐνγεταῦθ’· ἀλλ’ εἴ γε χρή,</l>
<l>χαμαί μ’ ἔασον αὐτὰ ταῦτ’ ἐκφροντίσαι.</l></p></sp>
<sp>
<speaker>Σωκράτης</speaker>
<p><l>οὐκ ἔστι παρὰ ταῦτ’ ἄλλα.</l></p></sp>
<sp>
<speaker>Στρεψιάδης</speaker>
<p><l part="Y">κακοδαίμων ἐγώ,</l>
<l>οἵαν δίκην τοῖς κόρεσι δώσω τήμερον.</l><milestone ed="p" n="700" unit="card"/></p></sp>
<div2 type="strophe">
<sp><speaker>Χορός</speaker>
<p><l n="700">φρόντιζε δὴ καὶ διάθρει πάντα τρόπον τε σαυτὸν</l>
<l>στρόβει πυκνώσας.</l>
<l>ταχὺς δ’, ὅταν εἰς ἄπορον πέσῃς,</l>
<l>ἐπ’ ἄλλο πήδα</l>
<l n="705">νόημα φρενός· ὕπνος δ’ ἀπέστω γλυκύθυμος ὀμμάτων.</l>
<milestone ed="p" n="707" unit="card"/></p></sp></div2>
<div2 type="iambics">
<sp>
<speaker>Στρεψιάδης</speaker>
<p><l n="707">ἀτταταῖ ἀτταταῖ.</l></p></sp>
<sp>
<speaker>Χορός</speaker><p><l>τί πάσχεις; τί κάμνεις;</l></p></sp>
<sp>
<speaker>Στρεψιάδης</speaker><p><l>ἀπόλλυμαι δείλαιος· ἐκ τοῦ σκίμποδος</l>
<l n="710">δάκνουσί μ’ ἐξέρποντες οἱ Κορίνθιοι,</l>
<l>καὶ τὰς πλευρὰς δαρδάπτουσιν</l>
<l>καὶ τὴν ψυχὴν ἐκπίνουσιν</l>
<l>καὶ τοὺς ὄρχεις ἐξέλκουσιν</l>
<l>καὶ τὸν πρωκτὸν διορύττουσιν,</l>
<l n="715">καί μ’ ἀπολοῦσιν.</l></p></sp>
<sp>
<speaker>Χορός</speaker>
<p><l>μή νυν βαρέως ἄλγει λίαν.</l></p></sp>
<sp>
<speaker>Στρεψιάδης</speaker><p><l>καὶ πῶς; ὅτε μου</l>
<l>φροῦδα τὰ χρήματα, φρούδη χροιά,</l>
<l>φρούδη ψυχή, φρούδη δ’ ἐμβάς·</l>
<l n="720">καὶ πρὸς τούτοις ἔτι τοῖσι κακοῖς</l>
<l>φρουρᾶς ᾄδων</l>
<l>ὀλίγου φροῦδος γεγένημαι.</l>
</p></sp>
<sp>
<speaker>Σωκράτης</speaker>
<p><l>οὗτος τί ποιεῖς; οὐχὶ φροντίζεις;</l></p></sp>
<sp>
<speaker>Στρεψιάδης</speaker>
<p><l part="Y">ἐγώ;</l>
<l>νὴ τὸν Ποσειδῶ.</l></p></sp>
<sp>
<speaker>Σωκράτης</speaker>
<p><l part="Y">καὶ τί δῆτ’ ἐφρόντισας;</l></p></sp>
<sp>
<speaker>Στρεψιάδης</speaker>
<p><l n="725">ὑπὸ τῶν κόρεων εἴ μού τι περιλειφθήσεται.</l></p></sp>
<sp>
<speaker>Σωκράτης</speaker>
<p><l>ἀπολεῖ κάκιστ’.</l></p></sp>
<sp>
<speaker>Στρεψιάδης</speaker>
<p><l part="Y">ἀλλ’ ὦγάθ’ ἀπόλωλ’ ἀρτίως.</l></p></sp>
<sp>
<speaker>Σωκράτης</speaker>
<p><l>οὐ μαλθακιστέ’ ἀλλὰ περικαλυπτέα.</l>
<l>ἐξευρετέος γὰρ νοῦς ἀποστερητικὸς</l>
<l>κἀπαιόλημ’.</l></p></sp>
<sp>
<speaker>Στρεψιάδης</speaker>
<p><l part="Y">οἴμοι τίς ἂν δῆτ’ ἐπιβάλοι</l>
<l n="730">ἐξ ἀρνακίδων γνώμην ἀποστερητρίδα;</l><milestone ed="p" n="731" unit="card"/></p></sp>
<sp>
<speaker>Σωκράτης</speaker>
<p><l>φέρε νυν ἀθρήσω πρῶτον ὅ τι δρᾷ τουτονί.</l>
<l>οὗτος καθεύδεις;</l></p></sp>
<sp>
<speaker>Στρεψιάδης</speaker>
<p><l part="Y">μὰ τὸν Ἀπόλλω ’γὼ μὲν οὔ.</l></p></sp>
<sp>
<speaker>Σωκράτης</speaker>
<p><l>ἔχεις τι;</l></p></sp>
<sp>
<speaker>Στρεψιάδης</speaker>
<p><l part="Y">μὰ Δί’ οὐ δῆτ’ ἔγωγ’.</l></p></sp>
<sp>
<speaker>Σωκράτης</speaker>
<p><l part="Y">οὐδὲν</l>
<l>πάνυ;</l></p></sp>
<sp>
<speaker>Στρεψιάδης</speaker>
<p><l>οὐδέν γε πλὴν ἢ τὸ πέος ἐν τῇ δεξιᾷ.</l></p></sp>
<sp>
<speaker>Σωκράτης</speaker>
<p><l n="735">οὐκ ἐγκαλυψάμενος ταχέως τι φροντιεῖς;</l></p></sp>
<sp>
<speaker>Στρεψιάδης</speaker>
<p><l>περὶ τοῦ; σὺ γάρ μοι τοῦτο φράσον ὦ Σώκρατες.</l></p></sp>
<sp>
<speaker>Σωκράτης</speaker>
<p><l>αὐτὸς ὅ τι βούλει πρῶτος ἐξευρὼν λέγε.</l></p></sp>
<sp>
<speaker>Στρεψιάδης</speaker>
<p><l>ἀκήκοας μυριάκις ἁγὼ βούλομαι,</l>
<l>περὶ τῶν τόκων, ὅπως ἂν ἀποδῶ μηδενί.</l></p></sp>
<sp>
<speaker>Σωκράτης</speaker>
<p><l n="740">ἴθι νῦν καλύπτου καὶ σχάσας τὴν φροντίδα</l>
<l>λεπτὴν κατὰ μικρὸν περιφρόνει τὰ πράγματα,</l>
<l>ὀρθῶς διαιρῶν καὶ σκοπῶν.</l></p></sp>
<sp>
<speaker>Στρεψιάδης</speaker>
<p><l part="Y">οἴμοι τάλας.</l></p></sp>
<sp>
<speaker>Σωκράτης</speaker>
<p><l>ἔχ’ ἀτρέμα· κἂν ἀπορῇς τι τῶν νοημάτων,</l>
<l>ἀφεὶς ἄπελθε, &lsqb;καὶ&rsqb; κατὰ τὴν γνώμην πάλιν</l>
<l n="745">κίνησον αὖθις αὐτὸ καὶ ζυγώθρισον.</l></p></sp>
<sp>
<speaker>Στρεψιάδης</speaker>
<p><l>ὦ Σωκρατίδιον φίλτατον.</l></p></sp>
<sp>
<speaker>Σωκράτης</speaker>
<p><l part="Y">τί ὦ γέρον;</l></p></sp>
<sp>
<speaker>Στρεψιάδης</speaker>
<p><l>ἔχω τόκου γνώμην ἀποστερητικήν.</l></p></sp>
<sp>
<speaker>Σωκράτης</speaker>
<p><l>ἐπίδειξον αὐτήν.</l></p></sp>
<sp>
<speaker>Στρεψιάδης</speaker>
<p><l part="Y">εἰπὲ δή νύν μοι &mdash;</l></p></sp>
<sp>
<speaker>Σωκράτης</speaker>
<p><l part="Y">τὸ τί;</l></p></sp>
<sp>
<speaker>Στρεψιάδης</speaker>
<p><l>γυναῖκα φαρμακίδ’ εἰ πριάμενος Θετταλὴν</l>
<l n="750">καθέλοιμι νύκτωρ τὴν σελήνην, εἶτα δὴ</l>
<l>αὐτὴν καθείρξαιμ’ ἐς λοφεῖον στρογγύλον,</l>
<l>ὥσπερ κάτοπτρον, κᾆτα τηροίην ἔχων &mdash;</l></p></sp>
<sp>
<speaker>Σωκράτης</speaker>
<p><l>τί δῆτα τοῦτ’ ἂν ὠφελήσειέν ς’;</l></p></sp>
<sp>
<speaker>Στρεψιάδης</speaker>
<p><l part="Y">ὅ τι;</l>
<l>εἰ μηκέτ’ ἀνατέλλοι σελήνη μηδαμοῦ,</l>
<l n="755">οὐκ ἂν ἀποδοίην τοὺς τόκους.</l></p></sp>
<sp>
<speaker>Σωκράτης</speaker>
<p><l part="Y">ὁτιὴ τί δή;</l></p></sp>
<sp>
<speaker>Στρεψιάδης</speaker>
<p><l>ὁτιὴ κατὰ μῆνα τἀγύριον δανείζεται.</l></p></sp>
<sp>
<speaker>Σωκράτης</speaker>
<p><l>εὖ γ’· ἀλλ’ ἕτερον αὖ σοι προβαλῶ τι δεξιόν.</l>
<l>εἴ σοι γράφοιτο πεντετάλαντός τις δίκη,</l>
<l n="760">ὅπως ἂν αὐτὴν ἀφανίσειας εἰπέ μοι.</l></p></sp>
<sp>
<speaker>Στρεψιάδης</speaker>
<p><l>ὅπως; ὅπως; οὐκ οἶδ’· ἀτὰρ ζητητέον.</l></p></sp>
<sp>
<speaker>Σωκράτης</speaker>
<p><l>μή νυν περὶ σαυτὸν εἶλλε τὴν γνώμην ἀεί,</l>
<l>ἀλλ’ ἀποχάλα τὴν φροντίδ’ ἐς τὸν ἀέρα</l>
<l>λινόδετον ὥσπερ μηλολόνθην τοῦ ποδός.</l></p></sp>
<sp>
<speaker>Στρεψιάδης</speaker>
<p><l n="765">ηὕρηκ’ ἀφάνισιν τῆς δίκης σοφωτάτην,</l>
<l>ὥστ’ αὐτὸν ὁμολογεῖν ς’ ἐμοί.</l></p></sp>
<sp>
<speaker>Σωκράτης</speaker>
<p><l part="Y">ποίαν τινά;</l></p></sp>
<sp>
<speaker>Στρεψιάδης</speaker>
<p><l>ἤδη παρὰ τοῖσι φαρμακοπώλαις τὴν λίθον</l>
<l>ταύτην ἑόρακας τὴν καλήν, τὴν διαφανῆ,</l>
<l>ἀφ’ ἧς τὸ πῦρ ἅπτουσι;</l></p></sp>
<sp>
<speaker>Σωκράτης</speaker>
<p><l part="Y">τὴν ὕαλον λέγεις;</l></p></sp>
<sp>
<speaker>Στρεψιάδης</speaker>
<p><l>ἔγωγε. φέρε τί δῆτ’ ἄν, εἰ ταύτην λαβών,</l>
<l n="770">ὁπότε γράφοιτο τὴν δίκην ὁ γραμματεύς,</l>
<l>ἀπωτέρω στὰς ὧδε πρὸς τὸν ἥλιον</l>
<l>τὰ γράμματ’ ἐκτήξαιμι τῆς ἐμῆς δίκης;</l></p></sp>
<sp>
<speaker>Σωκράτης</speaker>
<p><l>σοφῶς γε νὴ τὰς Χάριτας.</l></p></sp>
<sp>
<speaker>Στρεψιάδης</speaker>
<p><l part="Y">οἴμ’ ὡς ἥδομαι</l>
<l>ὅτι πεντετάλαντος διαγέγραπταί μοι δίκη.</l></p></sp>
<sp>
<speaker>Σωκράτης</speaker>
<p><l n="775">ἄγε δὴ ταχέως τουτὶ ξυνάρπασον.</l></p></sp>
<sp>
<speaker>Στρεψιάδης</speaker>
<p><l part="Y">τὸ τί;</l><milestone ed="p" n="776" unit="card"/></p></sp>
<sp>
<speaker>Σωκράτης</speaker>
<p><l>ὅπως ἀποστρέψαι’ ἂν ἀντιδικῶν δίκην</l>
<l>μέλλων ὀφλήσειν μὴ παρόντων μαρτύρων.</l></p></sp>
<sp>
<speaker>Στρεψιάδης</speaker>
<p><l>φαυλότατα καὶ ῥᾷστ’.</l></p></sp>
<sp>
<speaker>Σωκράτης</speaker>
<p><l part="Y">εἰπὲ δή.</l></p></sp>
<sp>
<speaker>Στρεψιάδης</speaker>
<p><l part="Y">καὶ δὴ λέγω.</l>
<l>εἰ πρόσθεν ἔτι μιᾶς ἐνεστώσης δίκης,</l>
<l n="780">πρὶν τὴν ἐμὴν καλεῖσθ’, ἀπαγξαίμην τρέχων.</l></p></sp>
<sp>
<speaker>Σωκράτης</speaker>
<p><l>οὐδὲν λέγεις.</l></p></sp>
<sp>
<speaker>Στρεψιάδης</speaker>
<p><l part="Y">νὴ τοὺς θεοὺς ἔγωγ’, ἐπεὶ</l>
<l>οὐδεὶς κατ’ ἐμοῦ τεθνεῶτος εἰσάξει δίκην.</l></p></sp>
<sp>
<speaker>Σωκράτης</speaker>
<p><l>ὑθλεῖς· ἄπερρ’, οὐκ ἂν διδάξαιμ’ ἄν ς’ ἔτι.</l></p></sp>
<sp>
<speaker>Στρεψιάδης</speaker>
<p><l>ὁτιὴ τί; ναὶ πρὸς τῶν θεῶν ὦ Σώκρατες.</l></p></sp>
<sp>
<speaker>Σωκράτης</speaker>
<p><l n="785">ἀλλ’ εὐθὺς ἐπιλήθει σύ γ’ ἅττ’ ἂν καὶ μάθῃς·</l>
<l>ἐπεὶ τί νυνὶ πρῶτον ἐδιδάχθης; λέγε.</l></p></sp>
<sp>
<speaker>Στρεψιάδης</speaker>
<p><l>φέρ’ ἴδω τί μέντοι πρῶτον ἦν; τί πρῶτον ἦν;</l>
<l>τίς ἦν ἐν ᾗ ’ματτόμεθα μέντοι τἄλφιτα;</l>
<l>οἴμοι τίς ἦν;</l></p></sp>
<sp>
<speaker>Σωκράτης</speaker>
<p><l part="Y">οὐκ ἐς κόρακας ἀποφθερεῖ,</l>
<l n="790">ἐπιλησμότατον καὶ σκαιότατον γερόντιον;</l></p></sp>
<sp>
<speaker>Στρεψιάδης</speaker>
<p><l>οἴμοι τί οὖν δῆθ’ ὁ κακοδαίμων πείσομαι;</l>
<l>ἀπὸ γὰρ ὀλοῦμαι μὴ μαθὼν γλωττοστροφεῖν.</l>
<l>ἀλλ’ ὦ Νεφέλαι χρηστόν τι συμβουλεύσατε.</l></p></sp>
<sp>
<speaker>Χορός</speaker>
<p><l>ἡμεῖς μὲν ὦ πρεσβῦτα συμβουλεύομεν,</l>
<l n="795">εἴ σοί τις υἱός ἐστιν ἐκτεθραμμένος,</l>
<l>πέμπειν ἐκεῖνον ἀντὶ σαυτοῦ μανθάνειν.</l></p></sp>
<sp>
<speaker>Στρεψιάδης</speaker>
<p><l>ἀλλ’ ἔστ’ ἔμοιγ’ υἱὸς καλός τε κἀγαθός·</l>
<l>ἀλλ’ οὐκ ἐθέλει γὰρ μανθάνειν. τί ἐγὼ πάθω;</l></p></sp>
<sp>
<speaker>Χορός</speaker>
<p><l>σὺ δ’ ἐπιτρέπεις;</l></p></sp>
<sp>
<speaker>Στρεψιάδης</speaker>
<p><l part="Y">εὐσωματεῖ γὰρ καὶ σφριγᾷ,</l>
<l n="800">κἄστ’ ἐκ γυναικῶν εὐπτέρων τῶν Κοισύρας.</l>
<l>ἀτὰρ μέτειμί γ’ αὐτόν· ἢν δὲ μὴ ’θέλῃ,</l>
<l>οὐκ ἔσθ’ ὅπως οὐκ ἐξελῶ κ’ τῆς οἰκίας.</l>
<l>ἀλλ’ ἐπανάμεινόν μ’ ὀλίγον εἰσελθὼν χρόνον.</l><milestone ed="p" n="804" unit="card"/></p></sp></div2>
<div2 type="antistrophe">
<sp><speaker>Χορός</speaker>
<p><l n="804">ἆρ’ αἰσθάνει πλεῖστα δι’ ἡμᾶς ἀγάθ’ αὐτίχ’ ἕξων</l>
<l>μόνας θεῶν; ὡς</l>
<l>ἕτοιμος ὅδ’ ἐστὶν ἅπαντα δρᾶν</l>
<l>ὅς’ ἂν κελεύῃς.</l>
<l>σὺ δ’ ἀνδρὸς ἐκπεπληγμένου καὶ φανερῶς ἐπηρμένου</l>
<l n="810">γνοὺς ἀπολάψεις ὅ τι πλεῖστον δύνασαι,</l>
<l>ταχέως· φιλεῖ γάρ πως τὰ τοιαῦθ’ ἑτέρᾳ τρέπεσθαι.</l><milestone ed="p" n="814" unit="card"/></p></sp></div2>
<div2 type="iambics">
<sp><speaker>Στρεψιάδης</speaker>
<p><l>οὔτοι μὰ τὴν Ὁμίχλην ἔτ’ ἐνταυθοῖ μενεῖς·</l>
<l n="815">ἀλλ’ ἔσθι’ ἐλθὼν τοὺς Μεγακλέους κίονας.</l></p></sp>
<sp>
<speaker>Φειδιππίδης</speaker>
<p><l>ὦ δαιμόνιε, τί χρῆμα πάσχεις ὦ πάτερ;</l>
<l>οὐκ εὖ φρονεῖς μὰ τὸν Δία τὸν Ὀλύμπιον.</l></p></sp>
<sp>
<speaker>Στρεψιάδης</speaker>
<p><l>ἰδού γ’ ἰδού, Δί’ Ὀλύμπιον· τῆς μωρίας,</l>
<l>τὸν Δία νομίζειν ὄντα τηλικουτονί.</l></p></sp>
<sp>
<speaker>Φειδιππίδης</speaker>
<p><l n="820">τί δὲ τοῦτ’ ἐγέλασας ἐτεόν;</l></p></sp>
<sp>
<speaker>Στρεψιάδης</speaker>
<p><l part="Y">ἐνθυμούμενος</l>
<l>ὅτι παιδάριον εἶ καὶ φρονεῖς ἀρχαιϊκά.</l>
<l>ὅμως γε μὴν πρόσελθ’, ἵν’ εἰδῇς πλείονα,</l>
<l>καί σοι φράσω τι πρᾶγμ’ ὃ μαθὼν ἀνὴρ ἔσει.</l>
<l>ὅπως δὲ τοῦτο μὴ διδάξεις μηδένα.</l></p></sp>
<sp>
<speaker>Φειδιππίδης</speaker>
<p><l n="825">ἰδού· τί ἔστιν;</l></p></sp>
<sp>
<speaker>Στρεψιάδης</speaker>
<p><l part="Y">ὤμοσας νυνὶ Δία.</l></p></sp>
<sp>
<speaker>Φειδιππίδης</speaker>
<p><l>ἔγωγ’.</l></p></sp>
<sp>
<speaker>Στρεψιάδης</speaker>
<p><l part="Y">ὁρᾷς οὖν ὡς ἀγαθὸν τὸ μανθάνειν;</l>
<l>οὐκ ἔστιν ὦ Φειδιππίδη Ζεύς.</l></p></sp>
<sp>
<speaker>Φειδιππίδης</speaker>
<p><l part="Y">ἀλλὰ τίς;</l></p></sp>
<sp>
<speaker>Στρεψιάδης</speaker>
<p><l>Δῖνος βασιλεύει τὸν Δί’ ἐξεληλακώς.</l></p></sp>
<sp>
<speaker>Φειδιππίδης</speaker>
<p><l>αἰβοῖ τί ληρεῖς;</l></p></sp>
<sp>
<speaker>Στρεψιάδης</speaker>
<p><l part="Y">ἴσθι τοῦθ’ οὕτως ἔχον.</l></p></sp>
<sp>
<speaker>Φειδιππίδης</speaker>
<p><l n="830">τίς φησι ταῦτα;</l></p></sp>
<sp>
<speaker>Στρεψιάδης</speaker>
<p><l part="Y">Σωκράτης ὁ Μήλιος</l>
<l>καὶ Χαιρεφῶν, ὃς οἶδε τὰ ψυλλῶν ἴχνη.</l></p></sp>
<sp>
<speaker>Φειδιππίδης</speaker>
<p><l>σὺ δ’ ἐς τοσοῦτον τῶν μανιῶν ἐλήλυθας</l>
<l>ὥστ’ ἀνδράσιν πείθει χολῶσιν;</l></p></sp>
<sp>
<speaker>Στρεψιάδης</speaker>
<p><l part="Y">εὐστόμει</l>
<l>καὶ μηδὲν εἴπῃς φλαῦρον ἄνδρας δεξιοὺς</l>
<l n="835">καὶ νοῦν ἔχοντας· ὧν ὑπὸ τῆς φειδωλίας</l>
<l>ἀπεκείρατ’ οὐδεὶς πώποτ’ οὐδ’ ἠλείψατο,</l>
<l>οὐδ’ ἐς βαλανεῖον ἦλθε λουσόμενος· σὺ δὲ</l>
<l>ὥσπερ τεθνεῶτος καταλόει μου τὸν βίον.</l>
<l>ἀλλ’ ὡς τάχιστ’ ἐλθὼν ὑπὲρ ἐμοῦ μάνθανε.</l></p></sp>
<sp>
<speaker>Φειδιππίδης</speaker>
<p><l n="840">τί δ’ ἂν παρ’ ἐκείνων καὶ μάθοι χρηστόν τις ἄν;</l></p></sp>
<sp>
<speaker>Στρεψιάδης</speaker>
<p><l>ἄληθες; ὅσαπερ ἔστ’ ἐν ἀνθρώποις σοφά·</l>
<l>γνώσει δὲ σαυτὸν ὡς ἀμαθὴς εἶ καὶ παχύς.</l>
<l>ἀλλ’ ἐπανάμεινόν μ’ ὀλίγον ἐνταυθοῖ χρόνον.</l></p></sp>
<sp>
<speaker>Φειδιππίδης</speaker>
<p><l>οἴμοι τί δράσω παραφρονοῦντος τοῦ πατρός;</l>
<l n="845">πότερον παρανοίας αὐτὸν εἰσαγαγὼν ἕλω,</l>
<l>ἢ τοῖς σοροπηγοῖς τὴν μανίαν αὐτοῦ φράσω;</l></p></sp>
<sp>
<speaker>Στρεψιάδης</speaker>
<p><l>φέρ’ ἴδω, σὺ τοῦτον τί ὀνομάζεις; εἰπέ μοι.</l></p></sp>
<sp>
<speaker>Φειδιππίδης</speaker>
<p><l>ἀλεκτρυόνα.</l></p></sp>
<sp>
<speaker>Στρεψιάδης</speaker>
<p><l part="Y">καλῶς γε. ταυτηνὶ δὲ τί;</l></p></sp>
<sp>
<speaker>Φειδιππίδης</speaker>
<p><l>ἀλεκτρυόν’.</l></p></sp>
<sp>
<speaker>Στρεψιάδης</speaker>
<p><l part="Y">ἄμφω ταὐτό; καταγέλαστος εἶ.</l>
<l n="850">μή νυν τὸ λοιπόν, ἀλλὰ τήνδε μὲν καλεῖν</l>
<l>ἀλεκτρύαιναν τουτονὶ δ’ ἀλέκτορα.</l></p></sp>
<sp>
<speaker>Φειδιππίδης</speaker>
<p><l>ἀλεκτρύαιναν; ταῦτ’ ἔμαθες τὰ δεξιὰ</l>
<l>εἴσω παρελθὼν ἄρτι παρὰ τοὺς γηγενεῖς;</l><milestone ed="p" n="854" unit="card"/></p></sp>
<sp>
<speaker>Στρεψιάδης</speaker>
<p><l>χἄτερά γε πόλλ’· ἀλλ’ ὅ τι μάθοιμ’ ἑκάστοτε,</l>
<l n="855">ἐπελανθανόμην ἂν εὐθὺς ὑπὸ πλήθους ἐτῶν.</l></p></sp>
<sp>
<speaker>Φειδιππίδης</speaker>
<p><l>διὰ ταῦτα δὴ καὶ θοἰμάτιον ἀπώλεσας;</l></p></sp>
<sp>
<speaker>Στρεψιάδης</speaker>
<p><l>ἀλλ’ οὐκ ἀπολώλεκ’, ἀλλὰ καταπεφρόντικα.</l></p></sp>
<sp>
<speaker>Φειδιππίδης</speaker>
<p><l>τὰς δ’ ἐμβάδας ποῖ τέτροφας ὦνόητε σύ;</l></p></sp>
<sp>
<speaker>Στρεψιάδης</speaker>
<p><l>ὥσπερ Περικλέης ἐς τὸ δέον ἀπώλεσα.</l>
<l n="860">ἀλλ’ ἴθι βάδιζ’, ἴωμεν· εἶτα τῷ πατρὶ</l>
<l>πιθόμενος ἐξάμαρτε· κἀγώ τοί ποτε,</l>
<l>οἶδ’, ἑξέτει σοι τραυλίσαντι πιθόμενος,</l>
<l>ὃν πρῶτον ὀβολὸν ἔλαβον ἡλιαστικόν,</l>
<l>τούτου ’πριάμην σοι Διασίοις ἁμαξίδα.</l></p></sp>
<sp>
<speaker>Φειδιππίδης</speaker>
<p><l n="865">ἦ μὴν σὺ τούτοις τῷ χρόνῳ ποτ’ ἀχθέσει.</l></p></sp>
<sp>
<speaker>Στρεψιάδης</speaker>
<p><l>εὖ γ’ ὅτι ἐπείσθης. δεῦρο δεῦρ’ ὦ Σώκρατες,</l>
<l>ἔξελθ’· ἄγω γάρ σοι τὸν υἱὸν τουτονὶ</l>
<l>ἄκοντ’ ἀναπείσας.</l></p></sp>
<sp>
<speaker>Σωκράτης</speaker>
<p><l part="Y">νηπύτιος γάρ ἐστ’ ἔτι,</l>
<l>καὶ τῶν κρεμαθρῶν οὔπω τρίβων τῶν ἐνθάδε.</l></p></sp>
<sp>
<speaker>Φειδιππίδης</speaker>
<p><l n="870">αὐτὸς τρίβων εἴης ἄν, εἰ κρέμαιό γε.</l></p></sp>
<sp>
<speaker>Στρεψιάδης</speaker>
<p><l>οὐκ ἐς κόρακας; καταρᾷ σὺ τῷ διδασκάλῳ;</l></p></sp>
<sp>
<speaker>Σωκράτης</speaker>
<p><l>ἰδοὺ κρέμαι’, ὡς ἠλίθιον ἐφθέγξατο</l>
<l>καὶ τοῖσι χείλεσιν διερρυηκόσιν.</l>
<l>πῶς ἂν μάθοι ποθ’ οὗτος ἀπόφυξιν δίκης</l>
<l n="875">ἢ κλῆσιν ἢ χαύνωσιν ἀναπειστηρίαν;</l>
<l>καίτοι γε ταλάντου τοῦτ’ ἔμαθεν Ὑπέρβολος.</l></p></sp>
<sp>
<speaker>Στρεψιάδης</speaker>
<p><l>ἀμέλει δίδασκε· θυμόσοφός ἐστιν φύσει·</l>
<l>εὐθύς γέ τοι παιδάριον ὄν τυννουτονὶ</l>
<l>ἔπλαττεν ἔνδον οἰκίας ναῦς τ’ ἔγλυφεν,</l>
<l n="880">ἁμαξίδας τε σκυτίνας ἠργάζετο,</l>
<l>κἀκ τῶν σιδίων βατράχους ἐποίει πῶς δοκεῖς.</l>
<l>ὅπως δ’ ἐκείνω τὼ λόγω μαθήσεται,</l>
<l>τὸν κρείττον’ ὅστις ἐστὶ καὶ τὸν ἥττονα,</l>
<l>ὃς τἄδικα λέγων ἀνατρέπει τὸν κρείττονα·</l>
<l n="885">ἐὰν δὲ μή, τὸν γοῦν ἄδικον πάσῃ τέχνῃ.</l></p></sp>
<sp>
<speaker>Σωκράτης</speaker>
<p><l>αὐτὸς μαθήσεται παρ’ αὐτοῖν τοῖν λόγοιν.</l>
<l>ἐγὼ δ’ ἀπέσομαι.</l></p></sp>
<sp>
<speaker>Στρεψιάδης</speaker>
<p><l part="Y">τοῦτό νυν μέμνης’, ὅπως</l>
<l>πρὸς πάντα τὰ δίκαι’ ἀντιλέγειν δυνήσεται.</l><milestone ed="p" n="889" unit="card"/></p></sp></div2></div1>
<div1 type="Agon">
<div2 type="proagon" met="anapests">
<sp><speaker>Δίκαιος Λόγος</speaker>
<p><l>χώρει δευρί, δεῖξον σαυτὸν</l>
<l n="890">τοῖσι θεαταῖς, καίπερ θρασὺς ὤν.</l></p></sp>
<sp><speaker>Ἄδικος Λόγος</speaker>
<p><l>ἴθ’ ὅποι χρῄζεις. πολὺ γὰρ μᾶλλόν ’ς</l>
<l>ἐν τοῖς πολλοῖσι λέγων ἀπολῶ.</l></p></sp>
<sp><speaker>Δίκαιος Λόγος</speaker><p><l>ἀπολεῖς σύ; τίς ὤν;</l></p></sp>
<sp><speaker>Ἄδικος Λόγος</speaker><p><l part="Y">λόγος.</l></p></sp>
<sp><speaker>Δίκαιος Λόγος</speaker><p><l part="Y">ἥττων</l>
<l>γ’ ὤν.</l></p></sp>
<sp><speaker>Ἄδικος Λόγος</speaker><p><l>ἀλλά σε νικῶ τὸν ἐμοῦ κρείττω</l>
<l n="895">φάσκοντ’ εἶναι.</l></p></sp>
<sp><speaker>Δίκαιος Λόγος</speaker><p><l part="Y">τί σοφὸν ποιῶν;</l></p></sp>
<sp><speaker>Ἄδικος Λόγος</speaker><p><l>γνώμας καινὰς ἐξευρίσκων.</l></p></sp>
<sp><speaker>Δίκαιος Λόγος</speaker><p><l>ταῦτα γὰρ ἀνθεῖ διὰ τουτουσὶ</l>
<l>τοὺς ἀνοήτους.</l></p></sp>
<sp><speaker>Ἄδικος Λόγος</speaker><p><l>οὔκ, ἀλλὰ σοφούς.</l></p></sp>
<sp><speaker>Δίκαιος Λόγος</speaker><p><l part="Y">ἀπολῶ σε κακῶς.</l></p></sp>
<sp><speaker>Ἄδικος Λόγος</speaker><p><l n="900">εἰπὲ τί ποιῶν;</l></p></sp>
<sp><speaker>Δίκαιος Λόγος</speaker><p><l part="Y">τὰ δίκαια λέγων.</l></p></sp>
<sp><speaker>Ἄδικος Λόγος</speaker><p><l>ἀλλ’ ἀνατρέψω γ’ αὔτ’ ἀντιλέγων·</l>
<l>οὐδὲ γὰρ εἶναι πάνυ φημὶ δίκην.</l></p></sp>
<sp><speaker>Δίκαιος Λόγος</speaker><p><l>οὐκ εἶναι φῄς;</l></p></sp>
<sp><speaker>Ἄδικος Λόγος</speaker><p><l part="Y">φέρε γὰρ ποῦ ’στιν;</l></p></sp>
<sp><speaker>Δίκαιος Λόγος</speaker><p><l>παρὰ τοῖσι θεοῖς.</l></p></sp>
<sp><speaker>Ἄδικος Λόγος</speaker><p><l>πῶς δῆτα δίκης οὔσης ὁ Ζεὺς</l>
<l n="905">οὐκ ἀπόλωλεν τὸν πατέρ’ αὑτοῦ</l>
<l>δήσας;</l></p></sp>
<sp><speaker>Δίκαιος Λόγος</speaker><p><l part="Y">αἰβοῖ τουτὶ καὶ δὴ</l>
<l>χωρεῖ τὸ κακόν· δότε μοι λεκάνην.</l></p></sp>
<sp><speaker>Ἄδικος Λόγος</speaker><p><l>τυφογέρων εἶ κἀνάρμοστος.</l></p></sp>
<sp><speaker>Δίκαιος Λόγος</speaker><p><l>καταπύγων εἶ κἀναίσχυντος.</l></p></sp>
<sp><speaker>Ἄδικος Λόγος</speaker><p><l n="910">ῥόδα μ’ εἴρηκας.</l></p></sp>
<sp><speaker>Δίκαιος Λόγος</speaker><p><l part="Y">καὶ βωμολόχος.</l></p></sp>
<sp><speaker>Ἄδικος Λόγος</speaker><p><l>κρίνεσι στεφανοῖς.</l></p></sp>
<sp><speaker>Δίκαιος Λόγος</speaker><p><l part="Y">καὶ πατραλοίας.</l></p></sp>
<sp><speaker>Ἄδικος Λόγος</speaker><p><l>χρυσῷ πάττων μ’ οὐ γιγνώσκεις.</l></p></sp>
<sp><speaker>Δίκαιος Λόγος</speaker><p><l>οὐ δῆτα πρὸ τοῦ γ’, ἀλλὰ μολύβδῳ.</l></p></sp>
<sp><speaker>Ἄδικος Λόγος</speaker><p><l>νῦν δέ γε κόσμος τοῦτ’ ἐστὶν ἐμοί.</l></p></sp>
<sp><speaker>Δίκαιος Λόγος</speaker><p><l n="915">θρασὺς εἶ πολλοῦ.</l></p></sp>
<sp><speaker>Ἄδικος Λόγος</speaker><p><l part="Y">σὺ δέ γ’ ἀρχαῖος.</l></p></sp>
<sp><speaker>Δίκαιος Λόγος</speaker><p><l>διὰ σὲ δὲ φοιτᾶν</l>
<l>οὐδεὶς ἐθέλει τῶν μειρακίων·</l>
<l>καὶ γνωσθήσει ποτ’ Ἀθηναίοις</l>
<l>οἶα διδάσκεις τοὺς ἀνοήτους.</l><milestone ed="p" n="920" unit="card"/></p></sp>
<sp><speaker>Ἄδικος Λόγος</speaker><p><l>αὐχμεῖς αἰσχρῶς.</l></p></sp>
<sp><speaker>Δίκαιος Λόγος</speaker><p><l part="Y">σὺ δέ γ’ εὖ πράττεις.</l>
<l n="921">καίτοι πρότερόν γ’ ἐπτώχευες,</l>
<l>Τήλεφος εἶναι Μυσὸς φάσκων,</l>
<l>ἐκ πηριδίου</l>
<l>γνώμας τρώγων Πανδελετείους.</l></p></sp>
<sp><speaker>Ἄδικος Λόγος</speaker><p><l n="925">ὤμοι σοφίας &mdash;</l></p></sp>
<sp><speaker>Δίκαιος Λόγος</speaker><p><l part="Y">ὤμοι μανίας &mdash;</l></p></sp>
<sp><speaker>Ἄδικος Λόγος</speaker><p><l>ἧς ἐμνήσθης &mdash;</l></p></sp>
<sp><speaker>Δίκαιος Λόγος</speaker><p><l>τῆς σῆς, πόλεώς θ’ ἥτις σε τρέφει</l>
<l>λυμαινόμενον τοῖς μειρακίοις.</l></p></sp>
<sp><speaker>Ἄδικος Λόγος</speaker><p><l>οὐχὶ διδάξεις τοῦτον Κρόνος ὤν.</l></p></sp>
<sp><speaker>Δίκαιος Λόγος</speaker><p><l n="930">εἴπερ γ’ αὐτὸν σωθῆναι χρὴ</l>
<l>καὶ μὴ λαλιὰν μόνον ἀσκῆσαι.</l></p></sp>
<sp><speaker>Ἄδικος Λόγος</speaker><p><l>δεῦρ’ ἴθι, τοῦτον δ’ ἔα μαίνεσθαι.</l></p></sp>
<sp><speaker>Δίκαιος Λόγος</speaker><p><l>κλαύσει, τὴν χεῖρ’ ἢν ἐπιβάλλῃς.</l></p></sp>
<sp><speaker>Χορός</speaker><p><l>παύσασθε μάχης καὶ λοιδορίας.</l>
<l n="935">ἀλλ’ ἐπίδειξαι σύ τε τοὺς προτέρους</l>
<l>ἅττ’ ἐδίδασκες, σύ τε τὴν καινὴν</l>
<l>παίδευσιν, ὅπως ἂν ἀκούσας σφῷν</l>
<l>ἀντιλεγόντοιν κρίνας φοιτᾷ.</l></p></sp>
<sp><speaker>Δίκαιος Λόγος</speaker><p><l>δρᾶν ταῦτ’ ἐθέλω.</l></p></sp>
<sp><speaker>Ἄδικος Λόγος</speaker><p><l part="Y">κἄγωγ’ ἐθέλω.</l></p></sp>
<sp><speaker>Χορός</speaker><p><l n="940">φέρε δὴ πότερος λέξει πρότερος;</l></p></sp>
<sp><speaker>Ἄδικος Λόγος</speaker><p><l>τούτῳ δώσω·</l>
<l>κᾆτ’ ἐκ τούτων ὧν ἂν λέξῃ</l>
<l>ῥηματίοισιν καινοῖς αὐτὸν</l>
<l>καὶ διανοίαις κατατοξεύσω.</l>
<l n="945">τὸ τελευταῖον δ’, ἢν ἀναγρύζῃ,</l>
<l>τὸ πρόσωπον ἅπαν καὶ τὠφθαλμὼ</l>
<l>κεντούμενος ὥσπερ ὑπ’ ἀνθρηνῶν</l>
<l>ὑπὸ τῶν γνωμῶν ἀπολεῖται.</l><milestone ed="p" n="949" unit="card"/></p></sp></div2>
<div2 type="strophe">
<sp><speaker>Χορός</speaker>
<p><l>νῦν δείξετον τὼ πισύνω τοῖς περιδεξίοισι</l>
<l>λόγοισι καὶ φροντίσι καὶ γνωμοτύποις μερίμναις,</l>
<l>ὁπότερος αὐτοῖν λέγων ἀμείνων φανήσεται.</l>
<l n="955">νῦν γὰρ ἅπας ἐνθάδε κίνδυνος ἀνεῖται σοφίας,</l>
<l>ἧς πέρι τοῖς ἐμοῖς φίλοις ἐστὶν ἀγὼν μέγιστος.</l><milestone ed="p" n="959" unit="card"/></p></sp></div2>
<div2 type="katakeleusmenos" met="anapests">
<sp><speaker>Χορός</speaker>
<p><l n="959">ἀλλ’ ὦ πολλοῖς τοὺς πρεσβυτέρους ἤθεσι χρηστοῖς στεφανώσας,</l>
<l>ῥῆξον φωνὴν ᾗτινι χαίρεις, καὶ τὴν σαυτοῦ φύσιν εἰπέ.</l><milestone ed="p" n="961" unit="card"/></p></sp></div2>
<div2 type="epirrheme" met="anapests">
<sp><speaker>Δίκαιος Λόγος</speaker>
<p><l n="961">λέξω τοίνυν τὴν ἀρχαίαν παιδείαν ὡς διέκειτο,</l>
<l>ὅτ’ ἐγὼ τὰ δίκαια λέγων ἤνθουν καὶ σωφροσύνη ’νενόμιστο.</l>
<l>πρῶτον μὲν ἔδει παιδὸς φωνὴν γρύξαντος μηδὲν ἀκοῦσαι·</l>
<l>εἶτα βαδίζειν ἐν ταῖσιν ὁδοῖς εὐτάκτως ἐς κιθαριστοῦ</l>
<l>τοὺς κωμήτας γυμνοὺς ἁθρόους, κεἰ κριμνώδη κατανείφοι.</l>
<l n="966">εἶτ’ αὖ προμαθεῖν ᾆσμ’ ἐδίδασκεν τὼ μηρὼ μὴ ξυνέχοντας,</l>
<l>ἢ &lsquo;Παλλάδα περσέπολιν δεινὰν&rsquo; ἢ &lsquo;τηλέπορόν τι βόαμα,&rsquo;</l>
<l>ἐντειναμένους τὴν ἁρμονίαν, ἣν οἱ πατέρες παρέδωκαν.</l>
<l>εἰ δέ τις αὐτῶν βωμολοχεύσαιτ’ ἢ κάμψειέν τινα καμπήν,</l>
<l>οἵας οἱ νῦν τὰς κατὰ Φρῦνιν ταύτας τὰς δυσκολοκάμπτους,</l>
<l>ἐπετρίβετο τυπτόμενος πολλὰς ὡς τὰς Μούσας ἀφανίζων.</l>
<l>ἐν παιδοτρίβου δὲ καθίζοντας τὸν μηρὸν ἔδει προβαλέσθαι</l>
<l>τοὺς παῖδας, ὅπως τοῖς ἔξωθεν μηδὲν δείξειαν ἀπηνές·</l>
<l n="975">εἶτ’ αὖ πάλιν αὖθις ἀνιστάμενον συμψῆσαι, καὶ προνοεῖσθαι</l>
<l>εἴδωλον τοῖσιν ἐρασταῖσιν τῆς ἥβης μὴ καταλείπειν.</l>
<l>ἠλείψατο δ’ ἂν τοὐμφαλοῦ οὐδεὶς παῖς ὑπένερθεν τότ’ ἄν, ὥστε</l>
<l>τοῖς αἰδοίοισι δρόσος καὶ χνοῦς ὥσπερ μήλοισιν ἐπήνθει·</l>
<l>οὐδ’ ἂν μαλακὴν φυρασάμενος τὴν φωνὴν πρὸς τὸν ἐραστὴν</l>
<l n="980">αὐτὸς ἑαυτὸν προαγωγεύων τοῖς ὀφθαλμοῖς ἐβάδιζεν,</l>
<l>οὐδ’ ἀνελέσθαι δειπνοῦντ’ ἐξῆν καὶ κεφάλαιον ῥαφανῖδος,</l>
<l>οὐδ’ ἄννηθον τῶν πρεσβυτέρων ἁρπάζειν οὐδὲ σέλινον,</l>
<l>οὐδ’ ὀψοφαγεῖν οὐδὲ κιχλίζειν οὐδ’ ἴσχειν τὼ πόδ’ ἐναλλάξ.</l></p></sp>
<sp><speaker>Ἄδικος Λόγος</speaker>
<p><l>ἀρχαῖά γε καὶ Διιπολιώδη καὶ τεττίγων ἀνάμεστα</l>
<l n="985">καὶ Κηκείδου καὶ Βουφονίων.</l><milestone ed="p" n="986" unit="card"/></p></sp>
<sp><speaker>Δίκαιος Λόγος</speaker>
<p><l part="Y">ἀλλ’ οὖν ταῦτ’ ἐστὶν ἐκεῖνα,</l>
<l>ἐξ ὧν ἄνδρας Μαραθωνομάχας ἡμὴ παίδευσις ἔθρεψεν.</l>
<l>σὺ δὲ τοὺς νῦν εὐθὺς ἐν ἱματίοισι διδάσκεις ἐντετυλίχθαι·</l>
<l>ὥστε μ’ ἀπάγχεσθ’, ὅταν ὀρχεῖσθαι Παναθηναίοις δέον αὐτοὺς</l>
<l>τὴν ἀσπίδα τῆς κωλῆς προέχων ἀμελῇ τῆς Τριτογενείας.</l>
<l n="990">πρὸς ταῦτ’ ὦ μειράκιον θαρρῶν ἐμὲ τὸν κρείττω λόγον αἱροῦ·</l>
<l>κἀπιστήσει μισεῖν ἀγορὰν καὶ βαλανείων ἀπέχεσθαι,</l>
<l>καὶ τοῖς αἰσχροῖς αἰσχύνεσθαι, κἂν σκώπτῃ τίς σε φλέγεσθαι·</l>
<l>καὶ τῶν θάκων τοῖς πρεσβυτέροις ὑπανίστασθαι προσιοῦσιν,</l>
<l>καὶ μὴ περὶ τοὺς σαυτοῦ γονέας σκαιουργεῖν, ἄλλο τε μηδὲν</l>
<l n="995">αἰσχρὸν ποιεῖν, ὅτι τῆς αἰδοῦς μέλλεις τἄγαλμ’ ἀναπλάττειν·</l>
<l>μηδ’ εἰς ὀρχηστρίδος εἰσᾴττειν, ἵνα μὴ πρὸς ταῦτα κεχηνὼς</l>
<l>μήλῳ βληθεὶς ὑπὸ πορνιδίου τῆς εὐκλείας ἀποθραυσθῇς·</l>
<l>μηδ’ ἀντειπεῖν τῷ πατρὶ μηδέν, μηδ’ Ἰαπετὸν καλέσαντα</l>
<l>μνησικακῆσαι τὴν ἡλικίαν ἐξ ἧς ἐνεοττοτροφήθης.</l><milestone ed="p" n="1000" unit="card"/></p></sp>
<sp><speaker>Ἄδικος Λόγος</speaker>
<p><l n="1000">εἰ ταῦτ’ ὦ μειράκιον πείσει τούτῳ, νὴ τὸν Διόνυσον</l>
<l>τοῖς Ἱπποκράτους υἱέσιν εἴξεις καὶ σε καλοῦσι βλιτομάμμαν.</l></p></sp>
<sp><speaker>Δίκαιος Λόγος</speaker><p><l>ἀλλ’ οὖν λιπαρός γε καὶ εὐανθὴς ἐν γυμνασίοις διατρίψεις,</l>
<l>οὐ στωμύλλων κατὰ τὴν ἀγορὰν τριβολεκτράπελ’ οἷάπερ οἱ νῦν,</l>
<l>οὐδ’ ἑλκόμενος περὶ πραγματίου γλισχραντιλογεξεπιτρίπτου·</l>
<l n="1005">ἀλλ’ εἰς Ἀκαδήμειαν κατιὼν ὑπὸ ταῖς μορίαις ἀποθρέξει</l>
<l>στεφανωσάμενος καλάμῳ λευκῷ μετὰ σώφρονος ἡλικιώτου,</l>
<l>μίλακος ὄζων καὶ ἀπραγμοσύνης καὶ λεύκης φυλλοβολούσης,</l>
<l>ἦρος ἐν ὥρᾳ χαίρων, ὁπόταν πλάτανος πτελέᾳ ψιθυρίζῃ.</l><milestone ed="p" n="1009" unit="card"/></p></sp></div2>
<div2 type="pnigos">
<sp><speaker>Δίκαιος Λόγος</speaker>
<p><l>ἢν ταῦτα ποιῇς ἁγὼ φράζω,</l>
<l n="1010">καὶ πρὸς τούτοις προσέχῃς τὸν νοῦν,</l>
<l>ἕξεις ἀεὶ</l>
<l>στῆθος λιπαρόν, χροιὰν λαμπράν,</l>
<l>ὤμους μεγάλους, γλῶτταν βαιάν,</l>
<l>πυγὴν μεγάλην, πόσθην μικράν.</l>
<l n="1015">ἢν δ’ ἅπερ οἱ νῦν ἐπιτηδεύῃς,</l>
<l>πρῶτα μὲν ἕξεις</l>
<l>χροιὰν ὠχράν, ὤμους μικρούς,</l>
<l>στῆθος λεπτόν, γλῶτταν μεγάλην,</l>
<l>πυγὴν μικράν, κωλῆν μεγάλην,</l>
<l>ψήφισμα μακρόν, καὶ ς’ ἀναπείσει</l>
<l n="1020">τὸ μὲν αἰσχρὸν ἅπαν καλὸν ἡγεῖσθαι,</l>
<l>τὸ καλὸν δ’ αἰσχρόν·</l>
<l>καὶ πρὸς τούτοις τῆς Ἀντιμάχου</l>
<l n="1023">καταπυγοσύνης ἀναπλήσει.</l><milestone ed="p" n="1024" unit="card"/></p></sp></div2>
<div2 type="antistrophe">
<sp><speaker>Χορός</speaker>
<p><l>ὦ καλλίπυργον σοφίαν κλεινοτάτην ἐπασκῶν,</l>
<l>ὡς ἡδύ σου τοῖσι λόγοις σῶφρον ἔπεστιν ἄνθος.</l>
<l>&dagger;εὐδαίμονες δ’ ἦσαν ἄρ’ οἱ ζῶντες τότ’ ἐπὶ</l>
<l>τῶν προτέρων&dagger;· πρὸς τάδε ς’ ὦ κομψοπρεπῆ μοῦσαν ἔχων,</l>
<l n="1031">δεῖ σε λέγειν τι καινόν, ὡς ηὐδοκίμηκεν ἁνήρ.</l><milestone ed="p" n="1034" unit="card"/></p></sp></div2>
<div2 type="antikatakeleusmenos" met="anapests">
<sp><speaker>Χορός</speaker>
<p><l>δεινῶν δέ σοι βουλευμάτων ἔοικε δεῖν πρὸς αὐτόν,</l>
<l n="1035">εἴπερ τὸν ἄνδρ’ ὑπερβαλεῖ καὶ μὴ γέλωτ’ ὀφλήσεις.</l><milestone ed="p" n="1036" unit="card"/></p></sp></div2>
<div2 type="antepirrheme">
<sp><speaker>Ἄδικος Λόγος</speaker>
<p><l>καὶ μὴν πάλαι γ’ ἐπνιγόμην τὰ σπλάγχνα κἀπεθύμουν</l>
<l>ἅπαντα ταῦτ’ ἐναντίαις γνώμαισι συνταράξαι.</l>
<l>ἐγὼ γὰρ ἥττων μὲν λόγος δι’ αὐτὸ τοῦτ’ ἐκλήθην</l>
<l>ἐν τοῖσι φροντισταῖσιν, ὅτι πρώτιστος ἐπενόησα</l>
<l n="1040">τοῖσιν νόμοις καὶ ταῖς δίκαις τἀναντί’ ἀντιλέξαι.</l>
<l>καὶ τοῦτο πλεῖν ἢ μυρίων ἔστ’ ἄξιον στατήρων,</l>
<l>αἱρούμενον τοὺς ἥττονας λόγους ἔπειτα νικᾶν.</l>
<l>σκέψαι δὲ τὴν παίδευσιν ᾗ πέποιθεν ὡς ἐλέγξω,</l>
<l>ὅστις σε θερμῷ φησι λοῦσθαι πρῶτον οὐκ ἐάσειν.</l>
<l n="1045">καίτοι τίνα γνώμην ἔχων ψέγεις τὰ θερμὰ λουτρά;</l></p></sp>
<sp><speaker>Δίκαιος Λόγος</speaker>
<p><l>ὁτιὴ κάκιστόν ἐστι καὶ δειλὸν ποιεῖ τὸν ἄνδρα.</l></p></sp>
<sp><speaker>Ἄδικος Λόγος</speaker>
<p><l>ἐπίσχες· εὐθὺς γάρ ς’ ἔχω μέσον λαβὼν ἄφυκτον.</l>
<l>καί μοι φράσον, τῶν τοῦ Διὸς παίδων τίν’ ἄνδρ’ ἄριστον</l>
<l>ψυχὴν νομίζεις, εἰπέ, καὶ πλείστους πόνους πονῆσαι.</l></p></sp>
<sp><speaker>Δίκαιος Λόγος</speaker>
<p><l n="1050">ἐγὼ μὲν οὐδέν’ Ἡρακλέους βελτίον’ ἄνδρα κρίνω.</l></p></sp>
<sp><speaker>Ἄδικος Λόγος</speaker>
<p><l>ποῦ ψυχρὰ δῆτα πώποτ’ εἶδες Ἡράκλεια λουτρά;</l>
<l>καίτοι τίς ἀνδρειότερος ἦν;</l></p></sp>
<sp><speaker>Δίκαιος Λόγος</speaker>
<p><l part="Y">ταῦτ’ ἐστὶ ταῦτ’ ἐκεῖνα,</l>
<l>ἃ τῶν νεανίσκων ἀεὶ δι’ ἡμέρας λαλούντων</l>
<l>πλῆρες τὸ βαλανεῖον ποιεῖ, κενὰς δὲ τὰς παλαίστρας.</l></p></sp>
<sp><speaker>Ἄδικος Λόγος</speaker>
<p><l n="1055">εἶτ’ ἐν ἀγορᾷ τὴν διατριβὴν ψέγεις· ἐγὼ δ’ ἐπαινῶ.</l>
<l>εἰ γὰρ πονηρὸν ἦν, Ὅμηρος οὐδέποτ’ ἂν ἐποίει</l>
<l>τὸν Νέστορ’ ἀγορητὴν ἂν οὐδὲ τοὺς σοφοὺς ἅπαντας.</l>
<l>ἄνειμι δῆτ’ ἐντεῦθεν ἐς τὴν γλῶτταν, ἣν ὁδὶ μὲν</l>
<l>οὔ φησι χρῆναι τοὺς νέους ἀσκεῖν, ἐγὼ δέ φημι.</l>
<l n="1060">καὶ σωφρονεῖν αὖ φησι χρῆναι· δύο κακὼ μεγίστω.</l>
<l>ἐπεὶ σὺ διὰ τὸ σωφρονεῖν τῷ πώποτ’ εἶδες ἤδη</l>
<l>ἀγαθάν τι γενόμενον, φράσον, καί μ’ ἐξέλεγξον εἰπών.</l></p></sp>
<sp><speaker>Δίκαιος Λόγος</speaker>
<p><l>πολλοῖς. ὁ γοῦν Πηλεὺς ἔλαβε διὰ τοῦτο τὴν μάχαιραν.</l></p></sp>
<sp><speaker>Ἄδικος Λόγος</speaker>
<p><l>μάχαιραν; ἀστεῖόν γε κέρδος ἔλαβεν ὁ κακοδαίμων.</l>
<l n="1065">Ὑπέρβολος δ’ οὑκ τῶν λύχνων πλεῖν ἢ τάλαντα πολλὰ</l>
<l>εἴληφε διὰ πονηρίαν, ἀλλ’ οὐ μὰ Δί’ οὐ μάχαιραν.</l><milestone ed="p" n="1067" unit="card"/></p></sp>
<sp><speaker>Δίκαιος Λόγος</speaker>
<p><l>καὶ τὴν Θέτιν γ’ ἔγημε διὰ τὸ σωφρονεῖν ὁ Πηλεύς.</l></p></sp>
<sp><speaker>Ἄδικος Λόγος</speaker>
<p><l>κᾆτ’ ἀπολιποῦσά γ’ αὐτὸν ᾤχετ’· οὐ γὰρ ἦν ὑβριστὴς</l>
<l>οὐδ’ ἡδὺς ἐν τοῖς στρώμασιν τὴν νύκτα παννυχίζειν·</l>
<l n="1070">γυνὴ δὲ σιναμωρουμένη χαίρει· σὺ δ’ εἶ Κρόνιππος.</l>
<l>σκέψαι γὰρ ὦ μειράκιον ἐν τῷ σωφρονεῖν ἅπαντα</l>
<l>ἅνεστιν, ἡδονῶν θ’ ὅσων μέλλεις ἀποστερεῖσθαι,</l>
<l>παίδων γυναικῶν κοττάβων ὄψων πότων κιχλισμῶν.</l>
<l>καίτοι τί σοι ζῆν ἄξιον, τούτων ἐὰν στερηθῇς;</l>
<l n="1075">εἶεν. πάρειμ’ ἐντεῦθεν ἐς τὰς τῆς φύσεως ἀνάγκας.</l>
<l>ἥμαρτες, ἠράσθης, ἐμοίχευσάς τι, κᾆτ’ ἐλήφθης·</l>
<l>ἀπόλωλας· ἀδύνατος γὰρ εἶ λέγειν. ἐμοὶ δ’ ὁμιλῶν</l>
<l>χρῶ τῇ φύσει, σκίρτα, γέλα, νόμιζε μηδὲν αἰσχρόν.</l>
<l>μοιχὸς γὰρ ἢν τύχῃς ἁλούς, τάδ’ ἀντερεῖς πρὸς αὐτόν,</l>
<l n="1080">ὡς οὐδὲν ἠδίκηκας· εἶτ’ ἐς τὸν Δί’ ἐπανενεγκεῖν,</l>
<l>κἀκεῖνος ὡς ἥττων ἔρωτός ἐστι καὶ γυναικῶν·</l>
<l>καίτοι σὺ θνητὸς ὢν θεοῦ πῶς μεῖζον ἂν δύναιο;</l></p></sp>
<sp><speaker>Δίκαιος Λόγος</speaker>
<p><l>τί δ’ ἢν ῥαφανιδωθῇ πιθόμενός σοι τέφρᾳ τε τιλθῇ,</l>
<l>ἕξει τινὰ γνώμην λέγειν τὸ μὴ εὐρύπρωκτος εἶναι;</l></p></sp>
<sp><speaker>Ἄδικος Λόγος</speaker>
<p><l n="1085">ἢν δ’ εὐρύπρωκτος ᾖ, τί πείσεται κακόν;</l><milestone ed="p" n="1086" unit="card"/></p></sp></div2>
<div2 type="antipnigos">
<sp><speaker>Δίκαιος Λόγος</speaker>
<p><l>τί μὲν οὖν ἂν ἔτι μεῖζον πάθοι τούτου ποτέ;</l></p></sp>
<sp><speaker>Ἄδικος Λόγος</speaker>
<p><l>τί δῆτ’ ἐρεῖς, ἢν τοῦτο νικηθῇς ἐμοῦ;</l></p></sp>
<sp><speaker>Δίκαιος Λόγος</speaker>
<p><l>σιγήσομαι. τί δ’ ἄλλο;</l></p></sp>
<sp><speaker>Ἄδικος Λόγος</speaker>
<p><l part="Y">φέρε δή μοι φράσον·</l>
<l>συνηγοροῦσιν ἐκ τίνων;</l></p></sp>
<sp><speaker>Δίκαιος Λόγος</speaker>
<p><l n="1090">ἐξ εὐρυπρώκτων.</l></p></sp>
<sp><speaker>Ἄδικος Λόγος</speaker>
<p><l part="Y">πείθομαι.</l>
<l>τί δαί; τραγῳδοῦς’ ἐκ τίνων;</l></p></sp>
<sp><speaker>Δίκαιος Λόγος</speaker>
<p><l>ἐξ εὐρυπρώκτων.</l></p></sp>
<sp><speaker>Ἄδικος Λόγος</speaker>
<p><l part="Y">εὖ λέγεις.</l>
<l>δημηγοροῦσι δ’ ἐκ τίνων;</l></p></sp>
<sp><speaker>Δίκαιος Λόγος</speaker>
<p><l>ἐξ εὐρυπρώκτων.</l></p></sp>
<sp><speaker>Ἄδικος Λόγος</speaker>
<p><l part="Y">ἆρα δῆτ’</l>
<l n="1095">ἔγνωκας ὡς οὐδὲν λέγεις;</l>
<l>καὶ τῶν θεατῶν ὁπότεροι</l>
<l>πλείους σκόπει.</l></p></sp>
<sp><speaker>Δίκαιος Λόγος</speaker>
<p><l part="Y">καὶ δὴ σκοπῶ.</l></p></sp>
<sp><speaker>Ἄδικος Λόγος</speaker>
<p><l n="1097b">τί δῆθ’ ὁρᾷς;</l></p></sp>
<sp><speaker>Δίκαιος Λόγος</speaker>
<p><l>πολὺ πλείονας νὴ τοὺς θεοὺς</l>
<l>τοὺς εὐρυπρώκτους· τουτονὶ</l>
<l n="1100">γοῦν οἶδ’ ἐγὼ κἀκεινονὶ</l>
<l>καὶ τὸν κομήτην τουτονί.</l></p></sp>
<sp><speaker>Ἄδικος Λόγος</speaker>
<p><l n="1101b">τί δῆτ’ ἐρεῖς;</l></p></sp>
<sp><speaker>Δίκαιος Λόγος</speaker>
<p><l>ἡττήμεθ’· ὦ κινούμενοι</l>
<l>πρὸς τῶν θεῶν δέξασθέ μου</l>
<l n="1103b">θοἰμάτιον, ὡς</l>
<l>ἐξαυτομολῶ πρὸς ὑμᾶς.</l><milestone ed="p" n="1105" unit="card"/></p></sp></div2></div1>
<div1 type="Episode">
<sp>
<speaker>Σωκράτης</speaker>
<p><l n="1105">τί δῆτα; πότερα τοῦτον ἀπάγεσθαι λαβὼν</l>
<l>βούλει τὸν υἱόν, ἢ διδάσκω σοι λέγειν;</l></p></sp>
<sp>
<speaker>Στρεψιάδης</speaker>
<p><l>δίδασκε καὶ κόλαζε καὶ μέμνης’ ὅπως</l>
<l>εὖ μοι στομώσεις αὐτόν, ἐπὶ μὲν θάτερα</l>
<l>οἷον δικιδίοις, τὴν δ’ ἑτέραν αὐτοῦ γνάθον</l>
<l n="1110">στόμωσον οἵαν ἐς τὰ μείζω πράγματα.</l></p></sp>
<sp>
<speaker>Σωκράτης</speaker>
<p><l>ἀμέλει κομιεῖ τοῦτον σοφιστὴν δεξιόν.</l></p></sp>
<sp>
<speaker>Φειδιππίδης</speaker>
<p><l>ὠχρὸν μὲν οὖν οἶμαί γε καὶ κακοδαίμονα.</l><milestone ed="p" n="1113" unit="card"/></p></sp></div1>
<div1 type="Parabasis">
<div2 type="prelude" met="trochees">
<sp><speaker>Χορός</speaker>
<p><l>χωρεῖτέ νυν. οἶμαι δέ σοι</l>
<l>ταῦτα μεταμελήσειν.</l><milestone ed="p" n="1115" unit="card"/></p></sp></div2>
<div2 type="epirrheme" met="trochees">
<sp><speaker>Χορός</speaker>
<p><l n="1115">τοὺς κριτὰς ἃ κερδανοῦσιν, ἤν τι τόνδε τὸν χορὸν</l>
<l>ὠφελῶς’ ἐκ τῶν δικαίων, βουλόμεσθ’ ἡμεῖς φράσαι.</l>
<l>πρῶτα μὲν γάρ, ἢν νεᾶν βούλησθ’ ἐν ὥρᾳ τοὺς ἀγρούς,</l>
<l>ὕσομεν πρώτοισιν ὑμῖν, τοῖσι δ’ ἄλλοις ὕστερον.</l>
<l>εἶτα τὸν καρπὸν τεκούσας ἀμπέλους φυλάξομεν,</l>
<l n="1120">ὥστε μήτ’ αὐχμὸν πιέζειν μήτ’ ἄγαν ἐπομβρίαν.</l>
<l>ἢν δ’ ἀτιμάσῃ τις ἡμᾶς θνητὸς ὢν οὔσας θεάς,</l>
<l>προσεχέτω τὸν νοῦν, πρὸς ἡμῶν οἷα πείσεται κακά,</l>
<l>λαμβάνων οὔτ’ οἶνον οὔτ’ ἄλλ’ οὐδὲν ἐκ τοῦ χωρίου.</l>
<l>ἡνίκ’ ἂν γὰρ αἵ τ’ ἐλαῖαι βλαστάνως’ αἵ τ’ ἄμπελοι,</l>
<l n="1125">ἀποκεκόψονται· τοιαύταις σφενδόναις παιήσομεν.</l>
<l>ἢν δὲ πλινθεύοντ’ ἴδωμεν, ὕσομεν καὶ τοῦ τέγους</l>
<l>τὸν κέραμον αὐτοῦ χαλάζαις στρογγύλαις συντρίψομεν.</l>
<l>κἂν γαμῇ ποτ’ αὐτὸς ἢ τῶν ξυγγενῶν ἢ τῶν φίλων,</l>
<l>ὕσομεν τὴν νύκτα πᾶσαν· ὥστ’ ἴσως βουλήσεται</l>
<l n="1130">κἂν ἐν Αἰγύπτῳ τυχεῖν ὢν μᾶλλον ἢ κρῖναι κακῶς.</l><milestone ed="p" n="1131" unit="card"/></p></sp></div2></div1>
<div1 type="Lyric-Scene">
<sp>
<speaker>Στρεψιάδης</speaker>
<p><l>πέμπτη, τετράς, τρίτη, μετὰ ταύτην δευτέρα,</l>
<l>εἶθ’ ἣν ἐγὼ μάλιστα πασῶν ἡμερῶν</l>
<l>δέδοικα καὶ πέφρικα καὶ βδελύττομαι,</l>
<l>εὐθὺς μετὰ ταύτην ἔσθ’ ἕνη τε καὶ νέα.</l>
<l n="1135">πᾶς γάρ τις ὀμνὺς οἷς ὀφείλων τυγχάνω,</l>
<l>θείς μοι πρυτανεῖ’ ἀπολεῖν μέ φησι κἀξολεῖν,</l>
<l>κἀμοῦ μέτριά τε καὶ δίκαι’ αἰτουμένου,</l>
<l>&lsquo;ὦ δαιμόνιε τὸ μέν τι νυνὶ μὴ λάβῃς,</l>
<l>τὸ δ’ ἀναβαλοῦ μοι, τὸ δ’ ἄφες&rsquo;, οὔ φασίν ποτε</l>
<l n="1140">οὕτως ἀπολήψεσθ’, ἀλλὰ λοιδοροῦσί με</l>
<l>ὡς ἄδικός εἰμι, καὶ δικάσεσθαί φασί μοι.</l>
<l>νῦν οὖν δικαζέσθων· ὀλίγον γάρ μοι μέλει,</l>
<l>εἴπερ μεμάθηκεν εὖ λέγειν Φειδιππίδης.</l>
<l>τάχα δ’ εἴσομαι κόψας τὸ φροντιστήριον.</l>
<l n="1145">παῖ, ἠμί, παῖ παῖ.</l></p></sp>
<sp>
<speaker>Σωκράτης</speaker>
<p><l part="Y">Στρεψιάδην ἀσπάζομαι.</l></p></sp>
<sp>
<speaker>Στρεψιάδης</speaker>
<p><l>κἄγωγέ ς’· ἀλλὰ τουτονὶ πρῶτον λαβέ·</l>
<l>χρὴ γὰρ ἐπιθαυμάζειν τι τὸν διδάσκαλον.</l>
<l>καί μοι τὸν υἱὸν εἰ μεμάθηκε τὸν λόγον</l>
<l>ἐκεῖνον εἴφ’ ὃν ἀρτίως εἰσήγαγες.</l></p></sp>
<sp>
<speaker>Σωκράτης</speaker>
<p><l n="1150">μεμάθηκεν.</l></p></sp>
<sp>
<speaker>Στρεψιάδης</speaker>
<p><l part="Y">εὖ γ’ ὦ παμβασίλει’ Ἀπαιόλη.</l></p></sp>
<sp>
<speaker>Σωκράτης</speaker>
<p><l>ὥστ’ ἀποφύγοις ἂν ἥντιν’ ἂν βούλῃ δίκην.</l></p></sp>
<sp>
<speaker>Στρεψιάδης</speaker>
<p><l>κεἰ μάρτυρες παρῆσαν, ὅτ’ ἐδανειζόμην;</l></p></sp>
<sp>
<speaker>Σωκράτης</speaker>
<p><l>πολλῷ γε μᾶλλον, κἂν παρῶσι χίλιοι.</l><milestone ed="p" n="1154" unit="card"/></p></sp>
<div2 type="lyric">
<sp>
<speaker>Στρεψιάδης</speaker>
<p><l>βοάσομαί τἄρα τὰν ὑπέρτονον</l>
<l n="1155">βοάν. ἰὼ κλάετ’ ὦ ’βολοστάται</l>
<l>αὐτοί τε καὶ τἀρχαῖα καὶ τόκοι τόκων·</l>
<l>οὐδὲν γὰρ ἄν με φλαῦρον ἐργάσαισθ’ ἔτι,</l>
<l>οἷος ἐμοὶ τρέφεται</l>
<l>τοῖσδ’ ἐνὶ δώμασι παῖς,</l>
<l n="1160">ἀμφήκει γλώττῃ λάμπων,</l>
<l>πρόβολος ἐμός, σωτὴρ δόμοις, ἐχθροῖς βλάβη,</l>
<l>λυσανίας πατρῴων μεγάλων κακῶν·</l>
<l>ὃν κάλεσον τρέχων ἔνδοθεν ὡς ἐμέ.</l></p></sp>
<sp>
<speaker>Σωκράτης</speaker>
<p><l n="1165">ὦ τέκνον ὦ παῖ ἔξελθ’ οἴκων,</l>
<l>ἄιε σοῦ πατρός.</l>
<l>ὅδ’ ἐκεῖνος ἀνήρ.</l></p></sp>
<sp>
<speaker>Στρεψιάδης</speaker><p><l>ὦ φίλος ὦ φίλος.</l></p></sp>
<sp>
<speaker>Σωκράτης</speaker><p><l>ἄπιθι συλλαβών.</l><milestone ed="p" n="1170" unit="card"/></p></sp>
<sp>
<speaker>Στρεψιάδης</speaker>
<p><l n="1170">ἰὼ ἰὼ τέκνον, ἰὼ ἰοῦ ἰοῦ.</l>
<l>ὡς ἥδομαί σου πρῶτα τὴν χρόαν ἰδών.</l>
<l>νῦν μέν γ’ ἰδεῖν εἶ πρῶτον ἐξαρνητικὸς</l>
<l>κἀντιλογικός, καὶ τοῦτο τοὐπιχώριον</l>
<l>ἀτεχνῶς ἐπανθεῖ, τὸ &lsquo;τί λέγεις σύ;&rsquo; καὶ δοκεῖν</l>
<l n="1175">ἀδικοῦντ’ ἀδικεῖσθαι καὶ κακουργοῦντ’ οἶδ’ ὅτι·</l>
<l>ἐπὶ τοῦ προσώπου τ’ ἐστὶν Ἀττικὸν βλέπος.</l>
<l>νῦν οὖν ὅπως σώσεις μ’, ἐπεὶ κἀπώλεσας.</l></p></sp></div2>
<div2 type="iambics">
<sp>
<speaker>Φειδιππίδης</speaker>
<p><l>φοβεῖ δὲ δὴ τί;</l></p></sp>
<sp>
<speaker>Στρεψιάδης</speaker>
<p><l part="Y">τὴν ἕνην τε καὶ νέαν.</l></p></sp>
<sp>
<speaker>Φειδιππίδης</speaker>
<p><l>ἕνη γάρ ἐστι καὶ νέα τις ἡμέρα;</l></p></sp>
<sp>
<speaker>Στρεψιάδης</speaker>
<p><l n="1180">εἰς ἥν γε θήσειν τὰ πρυτανεῖά φασί μοι.</l></p></sp>
<sp>
<speaker>Φειδιππίδης</speaker>
<p><l>ἀπολοῦς’ ἄρ’ αὔθ’ οἱ θέντες· οὐ γὰρ ἔσθ’ ὅπως</l>
<l>μί’ ἡμέρα γένοιτ’ ἂν ἡμέρα δύο.</l></p></sp>
<sp>
<speaker>Στρεψιάδης</speaker>
<p><l>οὐκ ἂν γένοιτο;</l></p></sp>
<sp>
<speaker>Φειδιππίδης</speaker>
<p><l part="Y">πῶς γάρ; εἰ μή πέρ γ’ ἅμα</l>
<l>αὑτὴ γένοιτ’ ἂν γραῦς τε καὶ νέα γυνή.</l></p></sp>
<sp>
<speaker>Στρεψιάδης</speaker>
<p><l n="1185">καὶ μὴν νενόμισταί γ’.</l></p></sp>
<sp>
<speaker>Φειδιππίδης</speaker>
<p><l part="Y">οὐ γάρ, οἶμαι, τὸν νόμον</l>
<l>ἴσασιν ὀρθῶς ὅ τι νοεῖ.</l></p></sp>
<sp>
<speaker>Στρεψιάδης</speaker>
<p><l part="Y">νοεῖ δὲ τί;</l></p></sp>
<sp>
<speaker>Φειδιππίδης</speaker>
<p><l>ὁ Σόλων ὁ παλαιὸς ἦν φιλόδημος τὴν φύσιν.</l></p></sp>
<sp>
<speaker>Στρεψιάδης</speaker>
<p><l>τουτὶ μὲν οὐδέν πω πρὸς ἕνην τε καὶ νέαν.</l></p></sp>
<sp>
<speaker>Φειδιππίδης</speaker>
<p><l>ἐκεῖνος οὖν τὴν κλῆσιν ἐς δύ’ ἡμέρας</l>
<l n="1190">ἔθηκεν, ἔς γε τὴν ἕνην τε καὶ νέαν,</l>
<l>ἵν’ αἱ θέσεις γίγνοιντο τῇ νουμηνίᾳ.</l></p></sp>
<sp>
<speaker>Στρεψιάδης</speaker>
<p><l>ἵνα δὴ τί τὴν ἕνην προσέθηχ’;</l></p></sp>
<sp>
<speaker>Φειδιππίδης</speaker>
<p><l part="Y">ἵν’ ὦ μέλε</l>
<l>παρόντες οἱ φεύγοντες ἡμέρᾳ μιᾷ</l>
<l>πρότερον ἀπαλλάττοινθ’ ἑκόντες, εἰ δὲ μή,</l>
<l n="1195">ἕωθεν ὑπανιῷντο τῇ νουμηνία.</l></p></sp>
<sp>
<speaker>Στρεψιάδης</speaker>
<p><l>πῶς οὐ δέχονται δῆτα τῇ νουμηνίᾳ</l>
<l>ἁρχαὶ τὰ πρυτανεῖ’, ἀλλ’ ἕνῃ τε καὶ νέᾳ;</l></p></sp>
<sp>
<speaker>Φειδιππίδης</speaker>
<p><l>ὅπερ οἱ προτένθαι γὰρ δοκοῦσί μοι ποιεῖν·</l>
<l>ὅπως τάχιστα τὰ πρυτανεῖ’ ὑφελοίατο,</l>
<l n="1200">διὰ τοῦτο προὐτένθευσαν ἡμέρᾳ μιᾷ.</l></p></sp>
<sp>
<speaker>Στρεψιάδης</speaker>
<p><l>εὖ γ’· ὦ κακοδαίμονες, τί κάθησθ’ ἀβέλτεροι,</l>
<l>ἡμέτερα κέρδη τῶν σοφῶν ὄντες, λίθοι,</l>
<l>ἀριθμός, πρόβατ’ ἄλλως, ἀμφορῆς νενησμένοι;</l>
<l>ὥστ’ εἰς ἐμαυτὸν καὶ τὸν υἱὸν τουτονὶ</l>
<l n="1205">ἐπ’ εὐτυχίαισιν ᾀστέον μοὐγκώμιον.</l><milestone ed="p" n="1206" unit="card"/></p></sp></div2>
<div2 type="monody">
<sp><speaker>Στρεψιάδης</speaker>
<p><l>&lsquo;μάκαρ ὦ Στρεψίαδες,</l>
<l>αὐτός τ’ ἔφυς ὡς σοφὸς</l>
<l>χοἶον τὸν υἱὸν τρέφεις,&rsquo;</l>
<l>φήσουσι δή μ’ οἱ φίλοι</l>
<l n="1210">χοἰ δημόται</l>
<l>ζηλοῦντες ἡνίκ’ ἂν σὺ νικᾷς λέγων τὰς δίκας.</l>
<l>ἀλλ’ εἰσάγων σε βούλομαι πρῶτον ἑστιᾶσαι.</l><milestone ed="p" n="1213" unit="card"/></p></sp></div2>
<div2 type="iambics">
<sp>
<speaker>Πασίας</speaker>
<p><l>εἶτ’ ἄνδρα τῶν αὑτοῦ τι χρὴ προϊέναι;</l>
<l>οὐδέποτέ γ’, ἀλλὰ κρεῖττον εὐθὺς ἦν τότε</l>
<l n="1215">ἀπερυθριᾶσαι μᾶλλον ἢ σχεῖν πράγματα,</l>
<l>ὅτε τῶν ἐμαυτοῦ γ’ ἕνεκα νυνὶ χρημάτων</l>
<l>ἕλκω σε κλητεύσοντα, καὶ γενήσομαι</l>
<l>ἐχθρὸς ἔτι πρὸς τούτοισιν ἀνδρὶ δημότῃ.</l>
<l>ἀτὰρ οὐδέποτέ γε τὴν πατρίδα καταισχυνῶ</l>
<l n="1220">ζῶν, ἀλλὰ καλοῦμαι Στρεψιάδην &mdash;</l></p></sp>
<sp>
<speaker>Στρεψιάδης</speaker>
<p><l part="Y">τίς οὑτοσί;</l></p></sp>
<sp>
<speaker>Πασίας</speaker>
<p><l>ἐς τὴν ἕνην τε καὶ νέαν.</l></p></sp>
<sp>
<speaker>Στρεψιάδης</speaker>
<p><l part="Y">μαρτύρομαι,</l>
<l>ὅτι ἐς δύ’ εἶπεν ἡμέρας. τοῦ χρήματος;</l></p></sp>
<sp>
<speaker>Πασίας</speaker>
<p><l>τῶν δώδεκα μνῶν, ἃς ἔλαβες ὠνούμενος</l>
<l>τὸν ψαρὸν ἵππον.</l></p></sp>
<sp>
<speaker>Στρεψιάδης</speaker>
<p><l part="Y">ἵππον; οὐκ ἀκούετε;</l>
<l n="1225">ὃν πάντες ὑμεῖς ἴστε μισοῦνθ’ ἱππικήν.</l></p></sp>
<sp>
<speaker>Πασίας</speaker>
<p><l>καὶ νὴ Δί’ ἀποδώσειν γ’ ἐπώμνυς τοὺς θεούς.</l></p></sp>
<sp>
<speaker>Στρεψιάδης</speaker>
<p><l>μὰ τὸν Δί’ οὐ γάρ πω τότ’ ἐξηπίστατο</l>
<l>Φειδιππίδης μοι τὸν ἀκατάβλητον λόγον.</l></p></sp>
<sp>
<speaker>Πασίας</speaker>
<p><l n="1230">νῦν δὲ διὰ τοῦτ’ ἔξαρνος εἶναι διανοεῖ;</l></p></sp>
<sp>
<speaker>Στρεψιάδης</speaker>
<p><l>τί γὰρ ἄλλ’ ἂν ἀπολαύσαιμι τοῦ μαθήματος;</l></p></sp>
<sp>
<speaker>Πασίας</speaker>
<p><l>καὶ ταῦτ’ ἐθελήσεις ἀπομόσαι μοι τοὺς θεοὺς</l>
<l>ἵν’ ἂν κελεύσω ’γώ σε;</l></p></sp>
<sp>
<speaker>Στρεψιάδης</speaker>
<p><l part="Y">τοὺς ποίους θεούς;</l></p></sp>
<sp>
<speaker>Πασίας</speaker>
<p><l>τὸν Δία, τὸν Ἑρμῆν, τὸν Ποσειδῶ.</l></p></sp>
<sp>
<speaker>Στρεψιάδης</speaker>
<p><l part="Y">νὴ Δία</l>
<l n="1235">κἂν προσκαταθείην γ’ ὥστ’ ὀμόσαι τριώβολον.</l></p></sp>
<sp>
<speaker>Πασίας</speaker>
<p><l>ἀπόλοιο τοίνυν ἕνεκ’ ἀναιδείας ἔτι.</l></p></sp>
<sp>
<speaker>Στρεψιάδης</speaker>
<p><l>ἁλσὶν διασμηχθεὶς ὄναιτ’ ἂν οὑτοσί.</l></p></sp>
<sp>
<speaker>Πασίας</speaker>
<p><l>οἴμ’ ὡς καταγελᾷς.</l></p></sp>
<sp>
<speaker>Στρεψιάδης</speaker>
<p><l part="Y">ἓξ χοᾶς χωρήσεται.</l></p></sp>
<sp>
<speaker>Πασίας</speaker>
<p><l>οὔ τοι μὰ τὸν Δία τὸν μέγαν καὶ τοὺς θεοὺς</l>
<l n="1240">ἐμοῦ καταπροίξει.</l></p></sp>
<sp>
<speaker>Στρεψιάδης</speaker>
<p><l part="Y">θαυμασίως ἥσθην θεοῖς,</l>
<l>καὶ Ζεὺς γέλοιος ὀμνύμενος τοῖς εἰδόσιν.</l></p></sp>
<sp>
<speaker>Πασίας</speaker>
<p><l>ἦ μὴν σὺ τούτων τῷ χρόνῳ δώσεις δίκην.</l>
<l>ἀλλ’ εἴτ’ ἀποδώσεις μοι τὰ χρήματ’ εἴτε μή,</l>
<l>ἀπόπεμψον ἀποκρινάμενος.</l></p></sp>
<sp>
<speaker>Στρεψιάδης</speaker>
<p><l part="Y">ἔχε νυν ἥσυχος.</l>
<l n="1245">ἐγὼ γὰρ αὐτίκ’ ἀποκρινοῦμαί σοι σαφῶς.</l></p></sp>
<sp>
<speaker>Πασίας</speaker>
<p><l>τί σοι δοκεῖ δράσειν;</l></p></sp>
<sp>
<speaker>Μάρτυς</speaker>
<p><l part="Y">ἀποδώσειν μοι δοκεῖ.</l></p></sp>
<sp>
<speaker>Στρεψιάδης</speaker>
<p><l>ποῦ ’σθ’ οὗτος ἁπαιτῶν με τἀργύριον; λέγε</l>
<l>τουτὶ τί ἔστι;</l></p></sp>
<sp>
<speaker>Πασίας</speaker>
<p><l part="Y">τοῦθ’ ὅ τι ἐστί; κάρδοπος.</l></p></sp>
<sp>
<speaker>Στρεψιάδης</speaker>
<p><l>ἔπειτ’ ἀπαιτεῖς τἀργύριον τοιοῦτος ὤν;</l>
<l n="1250">οὐκ ἂν ἀποδοίην οὐδ’ ἂν ὀβολὸν οὐδενί,</l>
<l>ὅστις καλέσειε κάρδοπον τὴν καρδόπην.</l></p></sp>
<sp>
<speaker>Πασίας</speaker>
<p><l>οὐκ ἄρ’ ἀποδώσεις;</l></p></sp>
<sp>
<speaker>Στρεψιάδης</speaker>
<p><l part="Y">οὐχ ὅσον γέ μ’ εἰδέναι.</l>
<l>οὔκουν ἀνύσας τι θᾶττον ἀπολιταργιεῖς</l>
<l>ἀπὸ τῆς θύρας;</l></p></sp>
<sp>
<speaker>Πασίας</speaker>
<p><l part="Y">ἄπειμι, καὶ τοῦτ’ ἴσθ’ ὅτι</l>
<l n="1255">θήσω πρυτανεῖ’ ἢ μηκέτι ζῴην ἐγώ.</l></p></sp>
<sp>
<speaker>Στρεψιάδης</speaker>
<p><l>καὶ προσαπολεῖς ἄρ’ αὐτὰ πρὸς ταῖς δώδεκα.</l>
<l>καίτοι σε τοῦτό γ’ οὐχὶ βούλομαι παθεῖν,</l>
<l>ὁτιὴ ’κάλεσας εὐηθικῶς τὴν κάρδοπον.</l><milestone ed="p" n="1259" unit="card"/></p></sp>
<sp>
<speaker>Αμυνίας</speaker>
<p><l>ἰώ μοί μοι.</l></p></sp>
<sp>
<speaker>Στρεψιάδης</speaker>
<p><l>ἔα.</l>
<l n="1260">τίς οὑτοσί ποτ’ ἔσθ’ ὁ θρηνῶν; οὔτι που</l>
<l>τῶν Καρκίνου τις δαιμόνων ἐφθέγξατο;</l></p></sp>
<sp>
<speaker>Αμυνίας</speaker>
<p><l>τί δ’ ὅστις εἰμὶ τοῦτο βούλεσθ’ εἰδέναι;</l>
<l>ἀνὴρ κακοδαίμων.</l></p></sp>
<sp>
<speaker>Στρεψιάδης</speaker>
<p><l part="Y">κατὰ σεαυτόν νυν τρέπου.</l></p></sp>
<sp>
<speaker>Αμυνίας</speaker>
<p><l>ὦ σκληρὲ δαῖμον, ὦ τύχαι θραυσάντυγες</l>
<l n="1265">ἵππων ἐμῶν, ὦ Παλλὰς ὥς μ’ ἀπώλεσας.</l></p></sp>
<sp>
<speaker>Στρεψιάδης</speaker>
<p><l>τί δαί σε Τληπόλεμός ποτ’ εἴργασται κακόν;</l></p></sp>
<sp>
<speaker>Αμυνίας</speaker>
<p><l>μὴ σκῶπτέ μ’ ὦ τᾶν, ἀλλά μοι τὰ χρήματα</l>
<l>τὸν υἱὸν ἀποδοῦναι κέλευσον ἅλαβεν,</l>
<l>ἄλλως τε μέντοι καὶ κακῶς πεπραγότι.</l></p></sp>
<sp>
<speaker>Στρεψιάδης</speaker>
<p><l n="1270">τὰ ποῖα ταῦτα χρήμαθ’;</l></p></sp>
<sp>
<speaker>Αμυνίας</speaker>
<p><l part="Y">ἁδανείσατο.</l></p></sp>
<sp>
<speaker>Στρεψιάδης</speaker>
<p><l>κακῶς ἄρ’ ὄντως εἶχες, ὥς γ’ ἐμοὶ δοκεῖς.</l></p></sp>
<sp>
<speaker>Αμυνίας</speaker>
<p><l>ἵππους ἐλαύνων ἐξέπεσον νὴ τοὺς θεούς.</l></p></sp>
<sp>
<speaker>Στρεψιάδης</speaker>
<p><l>τί δῆτα ληρεῖς ὥσπερ ἀπ’ ὄνου καταπεσών;</l></p></sp>
<sp>
<speaker>Αμυνίας</speaker>
<p><l>ληρῶ, τὰ χρήματ’ ἀπολαβεῖν εἰ βούλομαι;</l></p></sp>
<sp>
<speaker>Στρεψιάδης</speaker>
<p><l n="1275">οὐκ ἔσθ’ ὅπως σύ γ’ αὐτὸς ὑγιαίνεις.</l></p></sp>
<sp>
<speaker>Αμυνίας</speaker>
<p><l part="Y">τί δαί;</l></p></sp>
<sp>
<speaker>Στρεψιάδης</speaker>
<p><l>τὸν ἐγκέφαλον ὥσπερ σεσεῖσθαί μοι δοκεῖς.</l></p></sp>
<sp>
<speaker>Αμυνίας</speaker>
<p><l>σὺ δὲ νὴ τὸν Ἑρμῆν προσκεκλήσεσθαί γέ μοι,</l>
<l>εἰ μὴ ’ποδώσεις τἀργύριον.</l></p></sp>
<sp>
<speaker>Στρεψιάδης</speaker>
<p><l part="Y">κάτειπέ νυν,</l>
<l>πότερα νομίζεις καινὸν ἀεὶ τὸν Δία</l>
<l n="1280">ὕειν ὕδωρ ἑκάστοτ’, ἢ τὸν ἥλιον</l>
<l>ἕλκειν κάτωθεν ταὐτὸ τοῦθ’ ὕδωρ πάλιν;</l></p></sp>
<sp>
<speaker>Αμυνίας</speaker>
<p><l>οὐκ οἶδ’ ἔγωγ’ ὁπότερον, οὐδέ μοι μέλει.</l></p></sp>
<sp>
<speaker>Στρεψιάδης</speaker>
<p><l>πῶς οὖν ἀπολαβεῖν τἀργύριον δίκαιος εἶ,</l>
<l>εἰ μηδὲν οἶσθα τῶν μετεώρων πραγμάτων;</l></p></sp>
<sp>
<speaker>Αμυνίας</speaker>
<p><l n="1285">ἀλλ’ εἰ σπανίζεις, τἀργυρίου μοι τὸν τόκον</l>
<l>ἀπόδοτε·</l></p></sp>
<sp>
<speaker>Στρεψιάδης</speaker>
<p><l part="Y">τοῦτο δ’ ἔσθ’ ὁ τόκος τί θηρίον;</l></p></sp>
<sp>
<speaker>Αμυνίας</speaker>
<p><l>τί δ’ ἄλλο γ’ ἢ κατὰ μῆνα καὶ καθ’ ἡμέραν</l>
<l>πλέον πλέον τἀργύριον ἀεὶ γίγνεται</l>
<l>ὑπορρέοντος τοῦ χρόνου;</l></p></sp>
<sp>
<speaker>Στρεψιάδης</speaker>
<p><l part="Y">καλῶς λέγεις.</l>
<l n="1290">τί δῆτα; τὴν θάλατταν ἔσθ’ ὅτι πλείονα</l>
<l>νυνὶ νομίζεις ἢ πρὸ τοῦ;</l></p></sp>
<sp>
<speaker>Αμυνίας</speaker>
<p><l part="Y">μὰ Δί’ ἀλλ’ ἴσην.</l>
<l>οὐ γὰρ δίκαιον πλείον’ εἶναι.</l></p></sp>
<sp>
<speaker>Στρεψιάδης</speaker>
<p><l part="Y">κᾆτα πῶς</l>
<l>αὕτη μὲν ὦ κακόδαιμον οὐδὲν γίγνεται</l>
<l>ἐπιρρεόντων τῶν ποταμῶν πλείων, σὺ δὲ</l>
<l n="1295">ζητεῖς ποιῆσαι τἀργύριον πλεῖον τὸ σόν;</l>
<l>οὐκ ἀποδιώξει σαυτὸν ἀπὸ τῆς οἰκίας;</l>
<l>φέρε μοι τὸ κέντρον.</l></p></sp>
<sp>
<speaker>Αμυνίας</speaker>
<p><l part="Y">ταῦτ’ ἐγὼ μαρτύρομαι.</l></p></sp>
<sp>
<speaker>Στρεψιάδης</speaker>
<p><l>ὕπαγε. τί μέλλεις; οὐκ ἐλᾷς ὦ σαμφόρα;</l></p></sp>
<sp>
<speaker>Αμυνίας</speaker>
<p><l>ταῦτ’ οὐχ ὕβρις δῆτ’ ἐστίν;</l></p></sp>
<sp>
<speaker>Στρεψιάδης</speaker>
<p><l part="Y">ᾄξεις; ἐπιαλῶ</l>
<l n="1300">κεντῶν ὑπὸ τὸν πρωκτόν σε τὸν σειραφόρον.</l>
<l>φεύγεις; ἔμελλόν ς’ ἆρα κινήσειν ἐγὼ</l>
<l>αὐτοῖς τροχοῖς τοῖς σοῖσι καὶ ξυνωρίσιν.</l><milestone ed="p" n="1303" unit="card"/></p></sp></div2></div1>
<div1 type="Choral">
<div2 type="strophe">
<sp><speaker>Χορός</speaker>
<p><l>οἷον τὸ πραγμάτων ἐρᾶν φλαύρων· ὁ γὰρ</l>
<l>γέρων ὅδ’ ἐρασθεὶς</l>
<l n="1305">ἀποστερῆσαι βούλεται</l>
<l>τὰ χρήμαθ’ ἁδανείσατο·</l>
<l>κοὐκ ἔσθ’ ὅπως οὐ τήμερον</l>
<l>λήψεταί τι πρᾶγμ’, ὃ τοῦτον</l>
<l n="1309">ποιήσει τὸν σοφιστὴν &lsqb;ἴσως,&rsqb;</l>
<l>ἀνθ’ ὧν πανουργεῖν ἤρξατ’, ἐξαίφνης λαβεῖν κακόν τι.</l><milestone ed="p" n="1311" unit="card"/></p></sp></div2>
<div2 type="antistrophe">
<sp><speaker>Χορός</speaker>
<p><l>οἶμαι γὰρ αὐτὸν αὐτίχ’ εὑρήσειν ὅπερ</l>
<l n="1312">πάλαι ποτ’ &dagger;ἐπεζήτει&dagger;</l>
<l>εἶναι τὸν υἱὸν δεινόν οἱ</l>
<l>γνώμας ἐναντίας λέγειν</l>
<l n="1315">τοῖσιν δικαίοις, ὥστε νικᾶν</l>
<l>ἅπαντας οἷσπερ ἂν</l>
<l>ξυγγένηται, κἂν λέγῃ παμπόνηρ’.</l>
<l n="1320">ἴσως δ’ ἴσως βουλήσεται κἄφωνον αὐτὸν εἶναι.</l><milestone ed="p" n="1321" unit="card"/></p></sp></div2></div1>
<div1 type="Episode">
<sp><speaker>Στρεψιάδης</speaker>
<p><l>ἰοὺ ἰού.</l>
<l>ὦ γείτονες καὶ ξυγγενεῖς καὶ δημόται,</l>
<l>ἀμυνάθετέ μοι τυπτομένῳ πάσῃ τέχνῃ.</l>
<l>οἴμοι κακοδαίμων τῆς κεφαλῆς καὶ τῆς γνάθου.</l>
<l n="1325">ὦ μιαρὲ τύπτεις τὸν πατέρα;</l></p></sp>
<sp>
<speaker>Φειδιππίδης</speaker>
<p><l part="Y">φήμ’ ὦ πάτερ.</l></p></sp>
<sp>
<speaker>Στρεψιάδης</speaker>
<p><l>ὁρᾶθ’ ὁμολογοῦνθ’ ὅτι με τύπτει.</l></p></sp>
<sp>
<speaker>Φειδιππίδης</speaker>
<p><l part="Y">καὶ μάλα.</l></p></sp>
<sp>
<speaker>Στρεψιάδης</speaker>
<p><l>ὦ μιαρὲ καὶ πατραλοῖα καὶ τοιχωρύχε.</l></p></sp>
<sp>
<speaker>Φειδιππίδης</speaker>
<p><l>αὖθίς με ταὐτὰ ταῦτα καὶ πλείω λέγε.</l>
<l>ἆρ’ οἶσθ’ ὅτι χαίρω πόλλ’ ἀκούων καὶ κακά;</l></p></sp>
<sp>
<speaker>Στρεψιάδης</speaker>
<p><l n="1330">ὦ λακκόπρωκτε.</l></p></sp>
<sp>
<speaker>Φειδιππίδης</speaker>
<p><l part="Y">πάττε πολλοῖς τοῖς ῥόδοις.</l></p></sp>
<sp>
<speaker>Στρεψιάδης</speaker>
<p><l>τὸν πατέρα τύπτεις;</l></p></sp>
<sp>
<speaker>Φειδιππίδης</speaker>
<p><l part="Y">κἀποφανῶ γε νὴ Δία</l>
<l>ὡς ἐν δίκῃ ς’ ἔτυπτον.</l></p></sp>
<sp>
<speaker>Στρεψιάδης</speaker>
<p><l part="Y">ὦ μιαρώτατε,</l>
<l>καὶ πῶς γένοιτ’ ἂν πατέρα τύπτειν ἐν δίκῃ;</l></p></sp>
<sp>
<speaker>Φειδιππίδης</speaker>
<p><l>ἔγωγ’ ἀποδείξω καί σε νικήσω λέγων.</l></p></sp>
<sp>
<speaker>Στρεψιάδης</speaker>
<p><l n="1335">τουτὶ σὺ νικήσεις;</l></p></sp>
<sp>
<speaker>Φειδιππίδης</speaker>
<p><l part="Y">πολύ γε καὶ ῥᾳδίως.</l>
<l>ἑλοῦ δ’ ὁπότερον τοῖν λόγοιν βούλει λέγειν.</l></p></sp>
<sp>
<speaker>Στρεψιάδης</speaker>
<p><l>ποίοιν λόγοιν;</l></p></sp>
<sp>
<speaker>Φειδιππίδης</speaker>
<p><l part="Y">τὸν κρείττον’ ἢ τὸν ἥττονα.</l></p></sp>
<sp>
<speaker>Στρεψιάδης</speaker>
<p><l>ἐδιδαξάμην μέντοι σε νὴ Δί’ ὦ μέλε</l>
<l>τοῖσιν δικαίοις ἀντιλέγειν, εἰ ταῦτά γε</l>
<l n="1340">μέλλεις ἀναπείσειν, ὡς δίκαιον καὶ καλὸν</l>
<l>τὸν πατέρα τύπτεσθ’ ἐστὶν ὑπὸ τῶν υἱέων.</l></p></sp>
<sp>
<speaker>Φειδιππίδης</speaker>
<p><l>ἀλλ’ οἴομαι μέντοι ς’ ἀναπείσειν, ὥστε γε</l>
<l>οὐδ’ αὐτὸς ἀκροασάμενος οὐδὲν ἀντερεῖς.</l></p></sp>
<sp>
<speaker>Στρεψιάδης</speaker>
<p><l>καὶ μὴν ὅ τι καὶ λέξεις ἀκοῦσαι βούλομαι.</l><milestone ed="p" n="1345" unit="card"/></p></sp></div1>
<div1 type="Agon">
<div2 type="strophe">
<sp><speaker>Χορός</speaker>
<p><l n="1345">σὸν ἔργον ὦ πρεσβῦτα φροντίζειν ὅπῃ</l>
<l>τὸν ἄνδρα κρατήσεις,</l>
<l>ὡς οὗτος, εἰ μή τῳ ’πεποίθειν, οὐκ ἂν ἦν</l>
<l>οὕτως ἀκόλαστος.</l>
<l>ἀλλ’ ἔσθ’ ὅτῳ θρασύνεται· δῆλόν γε τἀνθρώπου</l>
<l n="1350">’στὶ τὸ λῆμα.</l><milestone ed="p" n="1351" unit="card"/></p></sp></div2>
<div2 type="katakeleusmenos" met="iambics">
<sp><speaker>Χορός</speaker>
<p><l>ἀλλ’ ἐξ ὅτου τὸ πρῶτον ἤρξαθ’ ἡ μάχη γενέσθαι,</l>
<l>ἤδη λέγειν χρὴ πρὸς χορόν· πάντως δὲ τοῦτο δράσεις.</l><milestone ed="p" n="1353" unit="card"/></p></sp></div2>
<div2 type="epirrheme" met="iambics">
<sp><speaker>Στρεψιάδης</speaker>
<p><l>καὶ μὴν ὅθεν γε πρῶτον ἠρξάμεσθα λοιδορεῖσθαι</l>
<l>ἐγὼ φράσω· ’πειδὴ γὰρ εἱστιώμεθ’, ὥσπερ ἴστε,</l>
<l n="1355">πρῶτον μὲν αὐτὸν τὴν λύραν λαβόντ’ ἐγὼ ’κέλευσα</l>
<l>ᾆσαι Σιμωνίδου μέλος, τὸν Κριὸν ὡς ἐπέχθη.</l>
<l>ὁ δ’ εὐθέως ἀρχαῖον εἶν’ ἔφασκε τὸ κιθαρίζειν</l>
<l>ᾄδειν τε πίνονθ’ ὡσπερεὶ κάχρυς γυναῖκ’ ἀλοῦσαν.</l></p></sp>
<sp><speaker>Φειδιππίδης</speaker>
<p><l>οὐ γὰρ τότ’ εὐθὺς χρῆν ς’ ἄρα τύπτεσθαί τε καὶ πατεῖσθαι,</l>
<l n="1360">ᾄδειν κελεύονθ’ ὡσπερεὶ τέττιγας ἑστιῶντα;</l></p></sp>
<sp><speaker>Στρεψιάδης</speaker>
<p><l>τοιαῦτα μέντοι καὶ τότ’ ἔλεγεν ἔνδον οἷάπερ νῦν,</l>
<l>καὶ τὸν Σιμωνίδην ἔφασκ’ εἶναι κακὸν ποιητήν.</l>
<l>κἀγὼ μόλις μὲν ἀλλ’ ὅμως ἠνεσχόμην τὸ πρῶτον·</l>
<l>ἔπειτα δ’ ἐκέλευς’ αὐτὸν ἀλλὰ μυρρίνην λαβόντα</l>
<l n="1365">τῶν Αἰσχύλου λέξαι τί μοι· κᾆθ’ οὗτος εὐθὺς εἶπεν·</l>
<l>&lsquo;ἐγὼ γὰρ Αἰσχύλον νομίζω πρῶτον ἐν ποιηταῖς,</l>
<l>ψόφου πλέων ἀξύστατον στόμφακα κρημνοποιόν;&rsquo;</l>
<l>κἀνταῦθα πῶς οἴεσθέ μου τὴν καρδίαν ὀρεχθεῖν;</l>
<l>ὅμως δὲ τὸν θυμὸν δακὼν ἔφην, &lsquo;σὺ δ’ ἀλλὰ τούτων</l>
<l n="1370">λέξον τι τῶν νεωτέρων, ἅττ’ ἐστὶ τὰ σοφὰ ταῦτα.&rsquo;</l>
<l>ὁ δ’ εὐθὺς ᾖς’ Εὐριπίδου ῥῆσίν τιν’, ὡς ἐκίνει</l>
<l>ἀδελφὸς ὦλεξίκακε τὴν ὁμομητρίαν ἀδελφήν.</l>
<l>κἀγὼ οὐκέτ’ ἐξηνεσχόμην, ἀλλ’ εὐθέως ἀράττω</l>
<l>πολλοῖς κακοῖς καἰσχροῖσι· κᾆτ’ ἐντεῦθεν, οἷον εἰκός,</l>
<l n="1375">ἔπος πρὸς ἔπος ἠρειδόμεσθ’· εἶθ’ οὗτος ἐπαναπηδᾶ,</l>
<l>κἄπειτ’ ἔφλα με κἀσπόδει κἄπνιγε κἀπέθλιβεν.</l></p></sp>
<sp><speaker>Φειδιππίδης</speaker>
<p><l>οὔκουν δικαίως, ὅστις οὐκ Εὐριπίδην ἐπαινεῖς</l>
<l>σοφώτατον;</l></p></sp>
<sp><speaker>Στρεψιάδης</speaker>
<p><l part="Y">σοφώτατόν γ’ ἐκεῖνον·ὦ &mdash; τί ς’ εἴπω;</l>
<l>ἀλλ’ αὖθις αὖ τυπτήσομαι.</l></p></sp>
<sp><speaker>Φειδιππίδης</speaker>
<p><l part="Y">νὴ τὸν Δί’ ἐν δίκῃ γ’ ἄν.</l></p></sp>
<sp><speaker>Στρεψιάδης</speaker>
<p><l n="1380">καὶ πῶς δικαίως; ὅστις ὦ ’ναίσχυντέ ς’ ἐξέθρεψα,</l>
<l>αἰσθανόμενός σου πάντα τραυλίζοντος, ὅ τι νοοίης.</l>
<l>εἰ μέν γε βρῦν εἴποις, ἐγὼ γνοὺς ἂν πιεῖν ἐπέσχον·</l>
<l>μαμμᾶν δ’ ἂν αἰτήσαντος ἧκόν σοι φέρων ἂν ἄρτον·</l>
<l>κακκᾶν δ’ ἂν οὐκ ἔφθης φράσας, κἀγὼ λαβὼν θύραζε</l>
<l n="1385">ἐξέφερον ἂν καὶ προὐσχόμην σε· σὺ δ’ ἐμὲ νῦν ἀπάγχων</l><milestone ed="p" n="1386" unit="card"/></p></sp></div2>
<div2 type="pnigos" met="iambics">
<sp><speaker>Στρεψιάδης</speaker>
<p><l>βοῶντα καὶ κεκραγόθ’ ὅτι</l>
<l>χεζητιῴην, οὐκ ἔτλης</l>
<l>ἔξω ’ξενεγκεῖν ὦ μιαρὲ</l>
<l>θύραζέ μ’, ἀλλὰ πνιγόμενος</l>
<l n="1390">αὐτοῦ ’ποίησα κακκᾶν.</l><milestone ed="p" n="1391" unit="card"/></p></sp></div2>
<div2 type="antistrophe">
<sp><speaker>Χορός</speaker>
<p><l>οἶμαί γε τῶν νεωτέρων τὰς καρδίας</l>
<l>πηδᾶν ὅ τι λέξει.</l>
<l>εἰ γὰρ τοιαῦτά γ’ οὗτος ἐξειργασμένος</l>
<l>λαλῶν ἀναπείσει,</l>
<l n="1395">τὸ δέρμα τῶν γεραιτέρων λάβοιμεν ἂν</l>
<l>ἀλλ’ οὐδ’ ἐρεβίνθου.</l><milestone ed="p" n="1397" unit="card"/></p></sp></div2>
<div2 type="antikatakeleusmenos" met="iambics">
<sp><speaker>Χορός</speaker>
<p><l>σὸν ἔργον ὦ καινῶν ἐπῶν κινητὰ καὶ μοχλευτὰ</l>
<l>πειθώ τινα ζητεῖν, ὅπως δόξεις λέγειν δίκαια.</l><milestone ed="p" n="1399" unit="card"/></p></sp></div2>
<div2 type="antepirrheme" met="iambics">
<sp><speaker>Φειδιππίδης</speaker>
<p><l>ὡς ἡδὺ καινοῖς πράγμασιν καὶ δεξιοῖς ὁμιλεῖν,</l>
<l n="1400">καὶ τῶν καθεστώτων νόμων ὑπερφρονεῖν δύνασθαι.</l>
<l>ἐγὼ γὰρ ὅτε μὲν ἱππικῇ τὸν νοῦν μόνῃ προσεῖχον,</l>
<l>οὐδ’ ἂν τρί’ εἰπεῖν ῥήμαθ’ οἷός τ’ ἦν πρὶν ἐξαμαρτεῖν·</l>
<l>νυνὶ δ’ ἐπειδή μ’ οὑτοσὶ τούτων ἔπαυσεν αὐτός,</l>
<l>γνώμαις δὲ λεπταῖς καὶ λόγοις ξύνειμι καὶ μερίμναις,</l>
<l n="1405">οἶμαι διδάξειν ὡς δίκαιον τὸν πατέρα κολάζειν.</l></p></sp>
<sp><speaker>Στρεψιάδης</speaker>
<p><l>ἵππευε τοίνυν νὴ Δί’, ὡς ἔμοιγε κρεῖττόν ἐστιν</l>
<l>ἵππων τρέφειν τέθριππον ἢ τυπτόμενον ἐπιτριβῆναι.</l></p></sp>
<sp><speaker>Φειδιππίδης</speaker>
<p><l>ἐκεῖσε δ’ ὅθεν ἀπέσχισάς με τοῦ λόγου μέτειμι,</l>
<l>καὶ πρῶτ’ ἐρήσομαί σε τουτί· παῖδά μ’ ὄντ’ ἔτυπτες;</l></p></sp>
<sp><speaker>Στρεψιάδης</speaker>
<p><l n="1410">ἔγωγέ ς’ εὐνοῶν τε καὶ κηδόμενος.</l></p></sp>
<sp><speaker>Φειδιππίδης</speaker>
<p><l part="Y">εἰπὲ δή μοι,</l>
<l>οὐ κἀμέ σοι δίκαιόν ἐστιν εὐνοεῖν ὁμοίως</l>
<l>τύπτειν τ’, ἐπειδήπερ γε τοῦτ’ ἐστ’ εὐνοεῖν τὸ τύπτειν;</l>
<l>πῶς γὰρ τὸ μὲν σὸν σῶμα χρὴ πληγῶν ἀθῷον εἶναι,</l>
<l>τοὐμὸν δὲ μή; καὶ μὴν ἔφυν ἐλεύθερός γε κἀγώ.</l>
<l n="1415">κλάουσι παῖδες, πατέρα δ’ οὐ κλάειν δοκεῖς; ...</l>
<l>φήσεις νομίζεσθαι σὺ παιδὸς τοῦτο τοὔργον εἶναι·</l>
<l>ἐγὼ δέ γ’ ἀντείποιμ’ ἂν ὡς δὶς παῖδες οἱ γέροντες·</l>
<l>εἰκὸς δὲ μᾶλλον τοὺς γέροντας ἢ νέους τι κλάειν,</l>
<l>ὅσῳπερ ἐξαμαρτάνειν ἧττον δίκαιον αὐτούς.</l></p></sp>
<sp><speaker>Στρεψιάδης</speaker>
<p><l n="1420">ἀλλ’ οὐδαμοῦ νομίζεται τὸν πατέρα τοῦτο πάσχειν.</l></p></sp>
<sp><speaker>Φειδιππίδης</speaker>
<p><l>οὔκουν ἀνὴρ ὁ τὸν νόμον θεὶς τοῦτον ἦν τὸ πρῶτον</l>
<l>ὥσπερ σὺ κἀγώ, καὶ λέγων ἔπειθε τοὺς παλαιούς;</l>
<l>ἧττόν τι δῆτ’ ἔξεστι κἀμοὶ καινὸν αὖ τὸ λοιπὸν</l>
<l>θεῖναι νόμον τοῖς υἱέσιν, τοὺς πατέρας ἀντιτύπτειν;</l>
<l n="1425">ὅσας δὲ πληγὰς εἴχομεν πρὶν τὸν νόμον τεθῆναι,</l>
<l>ἀφίεμεν, καὶ δίδομεν αὐτοῖς προῖκα συγκεκόφθαι.</l>
<l>σκέψαι δὲ τοὺς ἀλεκτρυόνας καὶ τἄλλα τὰ βοτὰ ταυτί,</l>
<l>ὡς τοὺς πατέρας ἀμύνεται· καίτοι τί διαφέρουσιν</l>
<l>ἡμῶν ἐκεῖνοι, πλήν γ’ ὅτι ψηφίσματ’ οὐ γράφουσιν;</l></p></sp>
<sp><speaker>Στρεψιάδης</speaker>
<p><l n="1430">τί δῆτ’, ἐπειδὴ τοὺς ἀλεκτρυόνας ἅπαντα μιμεῖ,</l>
<l>οὐκ ἐσθίεις καὶ τὴν κόπρον κἀπὶ ξύλου καθεύδεις;</l></p></sp>
<sp><speaker>Φειδιππίδης</speaker>
<p><l>οὐ ταὐτὸν ὦ τᾶν ἐστίν, οὐδ’ ἂν Σωκράτει δοκοίη.</l></p></sp>
<sp><speaker>Στρεψιάδης</speaker>
<p><l>πρὸς ταῦτα μὴ τύπτ’· εἰ δὲ μή, σαυτόν ποτ’ αἰτιάσει.</l></p></sp>
<sp><speaker>Φειδιππίδης</speaker>
<p><l>καὶ πῶς;</l></p></sp>
<sp><speaker>Στρεψιάδης</speaker>
<p><l part="Y">ἐπεὶ σὲ μὲν δίκαιός εἰμ’ ἐγὼ κολάζειν,</l>
<l n="1435">σὺ δ’, ἢν γένηταί σοι, τὸν υἱόν.</l></p></sp>
<sp><speaker>Φειδιππίδης</speaker>
<p><l part="Y">ἢν δὲ μὴ γένηται,</l>
<l>μάτην ἐμοὶ κεκλαύσεται, σὺ δ’ ἐγχανὼν τεθνήξεις.</l><milestone ed="p" n="1437" unit="card"/></p></sp>
<sp><speaker>Στρεψιάδης</speaker>
<p><l>ἐμοὶ μὲν ὦνδρες ἥλικες δοκεῖ λέγειν δίκαια·</l>
<l>κἄμοιγε συγχωρεῖν δοκεῖ τούτοισι τἀπιεικῆ.</l>
<l>κλάειν γὰρ ἡμᾶς εἰκός ἐστ’, ἢν μὴ δίκαια δρῶμεν.</l></p></sp>
<sp><speaker>Φειδιππίδης</speaker>
<p><l n="1440">σκέψαι δὲ χἀτέραν ἔτι γνώμην.</l></p></sp>
<sp><speaker>Στρεψιάδης</speaker>
<p><l part="Y">ἀπὸ γὰρ</l></p></sp>
<sp><speaker>Φειδιππίδης</speaker>
<p><l>καὶ μὴν ἴσως γ’ οὐκ ἀχθέσει παθὼν ἃ νῦν πέπονθας.</l></p></sp>
<sp><speaker>Στρεψιάδης</speaker>
<p><l>πῶς δή; δίδαξον γὰρ τί μ’ ἐκ τούτων ἐπωφελήσεις.</l></p></sp>
<sp><speaker>Φειδιππίδης</speaker>
<p><l>τὴν μητέρ’ ὥσπερ καὶ σὲ τυπτήσω.</l></p></sp>
<sp><speaker>Στρεψιάδης</speaker>
<p><l part="Y">τί φῄς, τί φῂς σύ;</l>
<l>τοῦθ’ ἕτερον αὖ μεῖζον κακόν.</l></p></sp>
<sp><speaker>Φειδιππίδης</speaker>
<p><l part="Y">τί δ’ ἢν ἔχων τὸν ἥττω</l><milestone ed="p" n="1445" unit="card"/></p></sp></div2>
<div2 type="antipnigos" met="iambics">
<sp><speaker>Φειδιππίδης</speaker>
<p><l n="1445">λόγον σε νικήσω λέγων</l>
<l>τὴν μητέρ’ ὡς τύπτειν χρεών;</l></p></sp>
<sp><speaker>Στρεψιάδης</speaker>
<p><l>τί δ’ ἄλλο γ’ ἢν ταυτὶ ποιῇς,</l>
<l>οὐδέν σε κωλύσει σεαυτὸν</l>
<l>ἐμβαλεῖν ἐς τὸ βάραθρον</l>
<l n="1450">μετὰ Σωκράτους</l>
<l>καὶ τὸν λόγον τὸν ἥττω.</l><milestone ed="p" n="1452" unit="card"/></p></sp></div2></div1>
<div1 type="Episode">
<sp>
<speaker>Στρεψιάδης</speaker>
<p><l>ταυτὶ δι’ ὑμᾶς ὦ Νεθέλαι πέπονθ’ ἐγώ,</l>
<l>ὑμῖν ἀναθεὶς ἅπαντα τἀμὰ πράγματα.</l></p></sp>
<sp>
<speaker>Χορός</speaker>
<p><l>αὐτὸς μὲν οὖν σαυτῷ σὺ τούτων αἴτιος,</l>
<l n="1455">στρέψας σεαυτὸν ἐς πονηρὰ πράγματα.</l></p></sp>
<sp>
<speaker>Στρεψιάδης</speaker>
<p><l>τί δῆτα ταῦτ’ οὔ μοι τότ’ ἠγορεύετε,</l>
<l>ἀλλ’ ἄνδρ’ ἄγροικον καὶ γέροντ’ ἐπῄρετε;</l></p></sp>
<sp>
<speaker>Χορός</speaker>
<p><l>ἡμεῖς ποιοῦμεν ταῦθ’ ἑκάστοθ’ ὅταν τινὰ</l>
<l>γνῶμεν πονηρῶν ὄντ’ ἐραστὴν πραγμάτων,</l>
<l n="1460">ἕως ἂν αὐτὸν ἐμβάλωμεν ἐς κακόν,</l>
<l>ὅπως ἂν εἰδῇ τοὺς θεοὺς δεδοικέναι.</l></p></sp>
<sp>
<speaker>Στρεψιάδης</speaker>
<p><l>ὤμοι πονηρά γ’ ὦ Νεφέλαι, δίκαια δέ.</l>
<l>οὐ γάρ μ’ ἐχρῆν τὰ χρήμαθ’ ἁδανεισάμην</l>
<l>ἀποστερεῖν. νῦν οὖν ὅπως ὦ φίλτατε</l>
<l n="1465">τὸν Χαιρεφῶντα τὸν μιαρὸν καὶ Σωκράτη</l>
<l>ἀπολεῖς μετ’ ἐμοῦ ’λθών, οἳ σὲ κἄμ’ ἐξηπάτων.</l></p></sp>
<sp>
<speaker>Φειδιππίδης</speaker>
<p><l>ἀλλ’ οὐκ ἂν ἀδικήσαιμι τοὺς διδασκάλους.</l></p></sp>
<sp>
<speaker>Στρεψιάδης</speaker>
<p><l>ναὶ ναὶ καταιδέσθητι πατρῷον Δία.</l></p></sp>
<sp>
<speaker>Φειδιππίδης</speaker>
<p><l>ἰδού γε Δία πατρῷον· ὡς ἀρχαῖος εἶ.</l>
<l n="1470">Ζεὺς γάρ τις ἔστιν;</l></p></sp>
<sp>
<speaker>Στρεψιάδης</speaker>
<p><l part="Y">ἔστιν.</l></p></sp>
<sp>
<speaker>Φειδιππίδης</speaker>
<p><l part="Y">οὐκ ἔστ’, οὔκ, ἐπεὶ</l>
<l>Δῖνος βασιλεύει τὸν Δί’ ἐξεληλακώς.</l></p></sp>
<sp>
<speaker>Στρεψιάδης</speaker>
<p><l>οὐκ ἐξελήλακ’, ἀλλ’ ἐγὼ τοῦτ’ ᾠόμην</l>
<l>διὰ τουτονὶ τὸν δῖνον. οἴμοι δείλαιος</l>
<l>ὅτε καὶ σὲ χυτρεοῦν ὄντα θεὸν ἡγησάμην.</l></p></sp>
<sp>
<speaker>Φειδιππίδης</speaker>
<p><l n="1475">ἐνταῦθα σαυτῷ παραφρόνει καὶ φληνάφα.</l><milestone ed="p" n="1476" unit="card"/></p></sp>
<sp>
<speaker>Στρεψιάδης</speaker>
<p><l>οἴμοι παρανοίας· ὡς ἐμαινόμην ἄρα,</l>
<l>ὅτ’ ἐξέβαλλον τοὺς θεοὺς διὰ Σωκράτη.</l>
<l>ἀλλ’ ὦ φίλ’ Ἑρμῆ μηδαμῶς θύμαινέ μοι</l>
<l>μηδέ μ’ ἐπιτρίψῃς, ἀλλὰ συγγνώμην ἔχε</l>
<l n="1480">ἐμοῦ παρανοήσαντος ἀδολεσχίᾳ·</l>
<l>καί μοι γενοῦ ξύμβουλος, εἴτ’ αὐτοὺς γραφὴν</l>
<l>διωκάθω γραψάμενος εἴθ’ ὅ τι σοι δοκεῖ.</l>
<l>ὀρθῶς παραινεῖς οὐκ ἐῶν δικορραφεῖν,</l>
<l>ἀλλ’ ὡς τάχιστ’ ἐμπιμπράναι τὴν οἰκίαν</l>
<l n="1485">τῶν ἀδολεσχῶν. δεῦρο δεῦρ’ ὦ Ξανθία,</l>
<l>κλίμακα λαβὼν ἔξελθε καὶ σμινύην φέρων,</l>
<l>κἄπειτ’ ἐπαναβὰς ἐπὶ τὸ φροντιστήριον</l>
<l>τὸ τέγος κατάσκαπτ’, εἰ φιλεῖς τὸν δεσπότην,</l>
<l>ἕως ἂν αὐτοῖς ἐμβάλῃς τὴν οἰκίαν·</l>
<l n="1490">ἐμοὶ δὲ δᾷδ’ ἐνεγκάτω τις ἡμμένην,</l>
<l>κἀγώ τιν’ αὐτῶν τήμερον δοῦναι δίκην</l>
<l>ἐμοὶ ποιήσω, κεἰ σφόδρ’ εἴς’ ἀλαζόνες.</l></p></sp>
<sp>
<speaker>Μαθητής Α</speaker>
<p><l>ἰοὺ ἰού.</l></p></sp>
<sp>
<speaker>Στρεψιάδης</speaker>
<p><l>σὸν ἔργον ὦ δᾲς ἱέναι πολλὴν φλόγα.</l></p></sp>
<sp>
<speaker>Μαθητής Α</speaker>
<p><l n="1495"> ἄνθρωπε, τί ποιεῖς;</l></p></sp>
<sp>
<speaker>Στρεψιάδης</speaker>
<p><l part="Y">ὅ τι ποιῶ; τί δ’ ἄλλο γ’ ἢ</l>
<l>διαλεπτολογοῦμαι ταῖς δοκοῖς τῆς οἰκίας;</l></p></sp>
<sp>
<speaker>Μαθητής Β</speaker>
<p><l>οἴμοι τίς ἡμῶν πυρπολεῖ τὴν οἰκίαν;</l></p></sp>
<sp>
<speaker>Στρεψιάδης</speaker>
<p><l>ἐκεῖνος οὗπερ θοἰμάτιον εἰλήφατε.</l></p></sp>
<sp>
<speaker>Μαθητής Γ</speaker>
<p><l>ἀπολεῖς ἀπολεῖς.</l></p></sp>
<sp>
<speaker>Στρεψιάδης</speaker>
<p><l part="Y">τοῦτ’ αὐτὸ γὰρ καὶ βούλομαι,</l>
<l n="1500">ἢν ἡ σμινύη μοι μὴ προδῷ τὰς ἐλπίδας,</l>
<l>ἢ ’γὼ πρότερόν πως ἐκτραχηλισθῶ πεσών.</l></p></sp>
<sp>
<speaker>Σωκράτης</speaker>
<p><l>οὗτος τί ποιεῖς ἐτεὸν οὑπὶ τοῦ τέγους;</l></p></sp>
<sp>
<speaker>Στρεψιάδης</speaker>
<p><l>ἀεροβατῶ καὶ περιφρονῶ τὸν ἥλιον.</l></p></sp>
<sp>
<speaker>Σωκράτης</speaker>
<p><l>οἴμοι τάλας δείλαιος ἀποπνιγήσομαι.</l></p></sp>
<sp>
<speaker>Χαιρεφῶν</speaker>
<p><l n="1505">ἐγὼ δὲ κακοδαίμων γε κατακαυθήσομαι.</l></p></sp>
<sp>
<speaker>Στρεψιάδης</speaker>
<p><l>τί γὰρ μαθόντες τοὺς θεοὺς ὑβρίζετε,</l>
<l>καὶ τῆς σελήνης ἐσκοπεῖσθε τὴν ἕδραν;</l></p></sp>
<sp>
<speaker>Ερμῆς</speaker>
<p><l>δίωκε βάλλε παῖε, πολλῶν οὕνεκα,</l>
<l>μάλιστα δ’ εἰδὼς τοὺς θεοὺς ὡς ἠδίκουν.</l></p></sp></div1>
<div1 type="Exodus">
<div2 type="anapests">
<sp>
<speaker>Χορός</speaker>
<p><l n="1510">ἡγεῖσθ’ ἔξω· κεχόρευται γὰρ μετρίως τό γε τήμερον ἡμῖν.</l></p></sp></div2></div1></body></text></TEI.2>
