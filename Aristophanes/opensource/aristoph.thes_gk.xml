<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Thes.">Thesmophoriazusae</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
&responsibility;
&fund.AnnCPB;
</titleStmt>
<extent>About 145Kb</extent>
&Perseus.publish;
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 2</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change><date>9/92</date>
<respStmt><name>Bill Merrill</name><resp>ed.</resp></respStmt>
<item>Refined tagging</item>
</change>
<change><date>10/1/92</date>
<respStmt><name>Bill Merrill</name><resp>ed.</resp></respStmt>
<item>Replaced LYRIC Meter= tag with  SPEECH Meter=</item>
</change>
<change><date>1/19/99</date>
<respStmt><name>lmc</name><resp>ed.</resp></respStmt>
<item>Fixed typo in line 2: changed phi to theta in e(wqinou=</item>
</change>
<change><date>01-Feb-00</date>
<respStmt><name>Anne Mahoney</name><resp>Markup</resp></respStmt>
<item>
$Log: aristoph.thes_gk.xml,v $
Revision 1.4  2010-06-25 13:26:22  gcrane
errors with proper names fixed

Revision 1.3  2010/06/21 16:42:23  gcrane
small fixes to Greek errors -- mainly accent issues with the speaker names

Revision 1.2  2010/01/29 21:55:12  lcerrato
added missing line 236

Revision 1.1  2009/10/08 19:12:07  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.3  2009/09/08 20:28:34  lcerrato
fixed typo

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:53  packel
Converted to XML

Revision 1.10  2004/04/21 20:51:05  mimno
added card 1s

Revision 1.9  2003/07/01 22:14:37  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 20:10:31  amahoney
remove spurious headers, which mess up short toc

Revision 1.7  2000/03/04 20:33:54  dasmith
Added separate funder entity to TEI header.

Revision 1.6  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>

<text><body>
<div1 type="Prologue">
<milestone n="1" unit="card"/>
<sp>
<speaker>Μνησίλοχος</speaker>
<l>ὦ Ζεῦ χελιδὼν ἆρά ποτε φανήσεται;</l>
<l>ἀπολεῖ μ’ ἀλοῶν ἅνθρωπος ἐξ ἑωθινοῦ.</l>
<l>οἷόν τε, πρὶν τὸν σπλῆνα κομιδῇ μ’ ἐκβαλεῖν,</l>
<l>παρὰ σοῦ πυφέσθαι ποῖ μ’ ἄγεις ωὖριπίδη;</l></sp>
<sp>
<speaker>Εὐριπίδης</speaker>
<l n="5">ἀλλ’ οὐκ ἀκούειν δεῖ σε πάνθ’ ὅς’ αὐτίκα</l>
<l>ὄψει παρεστώς.</l></sp>
<sp>
<speaker>Μνησίλοχος</speaker>
<l part="Y">πῶς λέγεις; αὖθις φράσον.</l>
<l>οὐ δεῖ μ’ ἀκούειν;</l></sp>
<sp>
<speaker>Εὐριπίδης</speaker>
<l part="Y">οὐχ ἅ γ’ ἂν μέλλῃς ὁρᾶν.</l></sp>
<sp>
<speaker>Μνησίλοχος</speaker>
<l>οὐδ’ ἆρ’ ὁρᾶν δεῖ μ’;</l></sp>
<sp>
<speaker>Εὐριπίδης</speaker>
<l part="Y">οὐχ ἅ γ’ ἂν ἀκούειν δέῃ.</l></sp>
<sp>
<speaker>Μνησίλοχος</speaker>
<l>πῶς μοι παραινεῖς; δεξιῶς μέντοι λέγεις.</l>
<l n="10">οὐ φῂς σὺ χρῆναί μ’ οὔτ’ ἀκούειν οὔθ’ ὁρᾶν;</l></sp>
<sp>
<speaker>Εὐριπίδης</speaker>
<l>χωρὶς γὰρ αὐτοῖν ἑκατέρου ’στὶν ἡ φύσις.</l></sp>
<sp>
<speaker>Μνησίλοχος</speaker>
<l>τοῦ μήτ’ ἀκούειν μήθ’ ὁρᾶν;</l></sp>
<sp>
<speaker>Εὐριπίδης</speaker>
<l part="Y">εὖ ἴσθ’ ὅτι.</l></sp>
<sp>
<speaker>Μνησίλοχος</speaker>
<l>πῶς χωρίς;</l></sp>
<sp>
<speaker>Εὐριπίδης</speaker>
<l part="Y">οὕτω ταῦτα διεκρίθη τότε.</l>
<l>αἰθὴρ γὰρ ὅτε τὰ πρῶτα διεχωρίζετο</l>
<l n="15">καὶ ζᾦ’ ἐν αὑτῷ ξυνετέκνου κινούμενα,</l>
<l>ᾧ μὲν βλέπειν χρὴ πρῶτ’ ἐμηχανήσατο</l>
<l>ὀφθαλμὸν ἀντίμιμον ἡλίου τροχῷ,</l>
<l>ἀκοῇ δὲ χοάνην ὦτα διετετρήνατο.</l></sp>
<sp>
<speaker>Μνησίλοχος</speaker>
<l>διὰ τὴν χοάνην οὖν μήτ’ ἀκούω μήθ’ ὁρῶ;</l>
<l n="20">νὴ τὸν Δί’ ἥδομαί γε τουτὶ προσμαθών.</l>
<l>οἷόν γέ που ’στιν αἱ σοφαὶ ξυνουσίαι.</l></sp>
<sp>
<speaker>Εὐριπίδης</speaker>
<l>πόλλ’ ἂν μάθοις τοιαῦτα παρ’ ἐμοῦ.</l></sp>
<sp>
<speaker>Μνησίλοχος</speaker>
<l part="Y">πῶς ἂν οὖν</l>
<l>πρὸς τοῖς ἀγαθοῖς τούτοισιν ἐξεύροιμ’ ὅπως</l>
<l>ἔτι προσμάθοιμι χωλὸς εἶναι τὼ σκέλει;</l></sp>
<sp>
<speaker>Εὐριπίδης</speaker>
<l n="25">βάδιζε δευρὶ καὶ πρόσεχε τὸν νοῦν.</l></sp>
<sp>
<speaker>Μνησίλοχος</speaker>
<l part="Y">ἰδού.</l></sp>
<sp>
<speaker>Εὐριπίδης</speaker>
<l>ὁρᾷς τὸ θύριον τοῦτο;</l></sp>
<sp>
<speaker>Μνησίλοχος</speaker>
<l part="Y">νὴ τὸν Ἡρακλέα</l>
<l>οἶμαί γε.</l></sp>
<sp>
<speaker>Εὐριπίδης</speaker>
<l part="Y">σίγα νυν.</l></sp>
<sp>
<speaker>Μνησίλοχος</speaker>
<l part="Y">σιωπῶ τὸ θύριον;</l></sp>
<sp>
<speaker>Εὐριπίδης</speaker>
<l>ἄκου’.</l></sp>
<sp>
<speaker>Μνησίλοχος</speaker>
<l part="Y">ἀκούω καὶ σιωπῶ τὸ θύριον;</l></sp>
<sp>
<speaker>Εὐριπίδης</speaker>
<l>ἐνταῦθ’ Ἀγάθων ὁ κλεινὸς οἰκῶν τυγχάνει</l>
<l n="30">ὁ τραγῳδοποιός.</l></sp>
<sp>
<speaker>Μνησίλοχος</speaker>
<l part="Y">ποῖος οὗτος Ἁγάθων;</l></sp>
<sp>
<speaker>Εὐριπίδης</speaker>
<l>ἔστιν τις Ἀγάθων&mdash;</l></sp>
<sp>
<speaker>Μνησίλοχος</speaker>
<l part="Y">μῶν ὁ μέλας ὁ καρτερός;</l></sp>
<sp>
<speaker>Εὐριπίδης</speaker>
<l>οὔκ, ἀλλ’ ἕτερός τις· οὐχ ἑόρακας πώποτε;</l></sp>
<sp>
<speaker>Μνησίλοχος</speaker>
<l>μῶν ὁ δασυπώγων;</l></sp>
<sp>
<speaker>Εὐριπίδης</speaker>
<l part="Y">οὐχ ἑόρακας πώποτε;</l></sp>
<sp>
<speaker>Μνησίλοχος</speaker>
<l>μὰ τὸν Δί’ οὔτοι γ’ ὥστε καί μέ γ’ εἰδέναι.</l></sp>
<sp>
<speaker>Εὐριπίδης</speaker>
<l n="35">καὶ μὴν βεβίνηκας σύ γ’, ἀλλ’ οὐκ οἶσθ’ ἴσως.</l>
<l>ἀλλ’ ἐκποδὼν πτήξωμεν, ὡς ἐξέρχεται</l>
<l>θεράπων τις αὐτοῦ πῦρ ἔχων καὶ μυρρίνας·</l>
<l>προθυσόμενος ἔοικε τῆς ποιήσεως.</l></sp>
<div2 type="anapests">
<sp>
<speaker>Θεράπων</speaker>
<l>εὔφημος πᾶς ἔστω λαός,</l>
<l n="40">στόμα συγκλῄσας· ἐπιδημεῖ γὰρ</l>
<l>θίασος Μουσῶν ἔνδον μελάθρων</l>
<l>τῶν δεσποσύνων μελοποιῶν.</l>
<l>ἐχέτω δὲ πνοὰς νήνεμος αἰθήρ,</l>
<l>κῦμα δὲ πόντου μὴ κελαδείτω</l>
<l n="45">γλαυκόν·</l></sp>
<sp>
<speaker>Μνησίλοχος</speaker>
<l part="Y">βομβάξ.</l></sp>
<sp>
<speaker>Εὐριπίδης</speaker>
<l part="Y">σίγα.</l></sp>
<sp>
<speaker>Μνησίλοχος</speaker>
<l part="Y">τι λέγει;</l></sp>
<sp>
<speaker>Θεράπων</speaker>
<l>πτηνῶν τε γένη κατακοιμάσθω,</l>
<l>θηρῶν τ’ ἀγρίων πόδες ὑλοδρόμων</l>
<l>μὴ λυέσθων.</l></sp>
<sp>
<speaker>Μνησίλοχος</speaker>
<l part="Y">βομβαλοβομβάξ.</l></sp>
<sp>
<speaker>Θεράπων</speaker>
<l>μέλλει γὰρ ὁ καλλιεπὴς Ἀγάθων</l>
<l n="50">πρόμος ἡμέτερος&mdash;</l></sp>
<sp>
<speaker>Μνησίλοχος</speaker>
<l part="Y">μῶν βινεῖσθαι;</l></sp>
<sp>
<speaker>Θεράπων</speaker>
<l>τίς ὁ φωνήσας;</l></sp>
<sp>
<speaker>Μνησίλοχος</speaker>
<l part="Y">νήνεμος αἰθήρ.</l><milestone ed="p" n="52" unit="card"/></sp>
<sp>
<speaker>Θεράπων</speaker>
<l>δρυόχους τιθέναι δράματος ἀρχάς.</l>
<l>κάμπτει δὲ νέας ἁψῖδας ἐπῶν,</l>
<l>τὰ δὲ τορνεύει, τὰ δὲ κολλομελεῖ,</l>
<l n="55">καὶ γνωμοτυπεῖ κἀντονομάζει</l>
<l>καὶ κηροχυτεῖ καὶ γογγύλλει</l>
<l>καὶ χοανεύει.</l></sp>
<sp>
<speaker>Μνησίλοχος</speaker>
<l part="Y">καὶ λαικάζει.</l></sp>
<sp>
<speaker>Θεράπων</speaker>
<l>τίς ἀγροιώτας πελάθει θριγκοῖς;</l></sp>
<sp>
<speaker>Μνησίλοχος</speaker>
<l>ὃς ἕτοιμος σοῦ τοῦ τε ποιητοῦ</l>
<l n="60">τοῦ καλλιεποῦς κατὰ τοῦ θριγκοῦ</l>
<l>συγγογγύλας καὶ συστρέψας</l>
<l>τουτὶ τὸ πέος χοανεῦσαι.</l></sp></div2>
<div2 type="iambics">
<sp>
<speaker>Θεράπων</speaker>
<l>ἦ που νέος γ’ ὢν ἦσθ’ ὑβριστὴς ὦ γέρον.</l></sp>
<sp>
<speaker>Εὐριπίδης</speaker>
<l>ὦ δαιμόνιε τοῦτον μὲν ἔα χαίρειν, σὺ δὲ</l>
<l n="65">Ἀγάθωνά μοι δεῦρ’ ἐκκάλεσον πάσῃ τέχνῃ.</l></sp>
<sp>
<speaker>Θεράπων</speaker>
<l>μηδὲν ἱκέτευ’· αὐτὸς γὰρ ἔξεισιν τάχα.</l>
<l>καὶ γὰρ μελοποιεῖν ἄρχεται· χειμῶνος οὖν</l>
<l>ὄντος κατακάμπτειν τὰς στροφὰς οὐ ῥᾴδιον,</l>
<l>ἢν μὴ προίῃ θύρασι πρὸς τὸν ἥλιον.</l></sp>
<sp>
<speaker>Εὐριπίδης</speaker>
<l n="70">τί οὖν ἐγὼ δρῶ;</l></sp>
<sp>
<speaker>Θεράπων</speaker>
<l part="Y">περίμεν’, ὡς ἐξερχεται.</l></sp>
<sp>
<speaker>Εὐριπίδης</speaker>
<l>ὦ Ζεῦ τί δρᾶσαι διανοεῖ με τήμερον;</l></sp>
<sp>
<speaker>Μνησίλοχος</speaker>
<l>νὴ τοὺς θεοὺς ἐγὼ πυθέσθαι βούλομαι</l>
<l>τί τὸ πρᾶγμα τουτί. τί στένεις; τί δυσφορεῖς;</l>
<l>οὐ χρῆν σε κρύπτειν ὄντα κηδεστὴν ἐμόν.</l></sp>
<sp>
<speaker>Εὐριπίδης</speaker>
<l n="75">ἔστιν κακόν μοι μέγα τι προπεφυραμένον.</l></sp>
<sp>
<speaker>Μνησίλοχος</speaker>
<l>ποῖόν τι;</l></sp>
<sp>
<speaker>Εὐριπίδης</speaker>
<l part="Y">τῇδε θἠμέρᾳ κριθήσεται</l>
<l>εἴτ’ ἔστ’ ἔτι ζῶν εἴτ’ ἀπόλωλ’ Εὐριπίδης.</l></sp>
<sp>
<speaker>Μνησίλοχος</speaker>
<l>καὶ πῶς; ἐπεὶ νῦν γ’ οὔτε τὰ δικαστήρια</l>
<l>μέλλει δικάζειν οὔτε βουλῆς ἐσθ’ ἕδρα,</l>
<l n="80">ἐπεὶ τρίτη ’στὶ Θεσμοφορίων ἡ μέση.</l></sp>
<sp>
<speaker>Εὐριπίδης</speaker>
<l>τοῦτ’ αὐτὸ γὰρ τοι κἀπολεῖν με προσδοκῶ.</l>
<l>αἱ γὰρ γυναῖκες ἐπιβεβουλεύκασί μοι</l>
<l>κἀν Θεσμοφόροιν μέλλουσι περί μου τήμερον</l>
<l>ἐκκλησιάζειν ἐπ’ ὀλέθρῳ.</l></sp>
<sp>
<speaker>Μνησίλοχος</speaker>
<l part="Y">τιὴ τί δή;</l></sp>
<sp>
<speaker>Εὐριπίδης</speaker>
<l n="85">ὁτιὴ τραγῳδῶ καὶ κακῶς αὐτὰς λέγω.</l></sp>
<sp>
<speaker>Μνησίλοχος</speaker>
<l>νὴ τὸν Ποσειδῶ καὶ δίκαιά &amp;lt;γ’&amp;gt; ἂν πάθοις.</l>
<l>ἀτὰρ τίν’ ἐκ τούτων σὺ μηχανὴν ἔχεις;</l></sp>
<sp>
<speaker>Εὐριπίδης</speaker>
<l>Ἀγάθωνα πεῖσαι τὸν τραγῳδοδιδάσκαλον</l>
<l>ἐς Θεσμοφόροιν ἐλθεῖν.</l></sp>
<sp>
<speaker>Μνησίλοχος</speaker>
<l part="Y">τί δράσοντ’; εἰπέ μοι.</l></sp>
<sp>
<speaker>Εὐριπίδης</speaker>
<l n="90">ἐκκλησιάσοντ’ ἐν ταῖς γυναιξὶ κἂν δέῃ</l>
<l>λέξονθ’ ὑπὲρ ἐμοῦ.</l></sp>
<sp>
<speaker>Μνησίλοχος</speaker>
<l part="Y">πότερα φανερῶς ἢ λάθρᾳ;</l></sp>
<sp>
<speaker>Εὐριπίδης</speaker>
<l>λάθρᾳ, στολὴν γυναικὸς ἠμφιεσμένον.</l></sp>
<sp>
<speaker>Μνησίλοχος</speaker>
<l>τὸ πρᾶγμα κομψὸν καὶ σφόδρ’ ἐκ τοῦ σοῦ τρόπου·</l>
<l>τοῦ γὰρ τεχνάζειν ἡμέτερος ὁ πυραμοῦς.</l></sp>
<sp>
<speaker>Εὐριπίδης</speaker>
<l n="95">σίγα.</l></sp>
<sp>
<speaker>Μνησίλοχος</speaker>
<l part="Y">τί δ’ ἔστιν;</l></sp>
<sp>
<speaker>Εὐριπίδης</speaker>
<l part="Y">Ἁγάθων ἐξέρχεται.</l></sp>
<sp>
<speaker>Μνησίλοχος</speaker>
<l>καὶ ποῖός ἐστιν;</l></sp>
<sp>
<speaker>Εὐριπίδης</speaker>
<l part="Y">οὗτος οὑκκυκλούμενος.</l></sp>
<sp>
<speaker>Μνησίλοχος</speaker>
<l>ἀλλ’ ἢ τυφλὸς μέν εἰμ’· ἐγὼ γὰρ οὐχ ὁρῶ</l>
<l>ἄνδρ’ οὐδέν’ ἐνθάδ’ ὄντα, Κυρήνην δ’ ὁρῶ.</l></sp>
<sp>
<speaker>Εὐριπίδης</speaker>
<l>σίγα· μελῳδεῖν γὰρ παρασκευάζεται.</l></sp>
<sp>
<speaker>Μνησίλοχος</speaker>
<l n="100">μύρμηκος ἀτραπούς, ἢ τί διαμινύρεται;</l><milestone ed="p" n="101" unit="card"/></sp></div2>
<div2 type="lyric">
<sp>
<speaker>Ἀγάθων</speaker>
<l>ἱερὰν χθονίαις δεξάμεναι</l>
<l>λαμπάδα κοῦραι ξὺν ἐλευθέρᾳ</l>
<l>πατρίδι χορεύσασθε βοάν.</l></sp>
<sp>
<speaker>Χορὸς Ἀγάθωνος</speaker>
<l>τίνι δαιμόνων ὁ κῶμος;</l>
<l n="105">λέγε νυν. εὐπίστως δὲ τοὐμὸν</l>
<l>δαίμονας ἔχει σεβίσαι.</l></sp>
<sp>
<speaker>Ἀγάθων</speaker>
<l>ἄγε νυν ὄλβιζε Μοῦσα</l>
<l>χρυσέων ῥύτορα τόξων</l>
<l n="110">Φοῖβον, ὃς ἱδρύσατο χώρας</l>
<l>γύαλα Σιμουντίδι γᾷ.</l></sp>
<sp>
<speaker>Χορὸς Ἀγάθωνος</speaker>
<l>χαῖρε καλλίστας ἀοιδᾶς</l>
<l>Φοῖβ’ ἐν εὐμούσοισι τιμαῖς</l>
<l>γέρας ἱερὸν προφέρων.</l></sp>
<sp>
<speaker>Ἀγάθων</speaker>
<l>τάν τ’ ἐν ὄρεσι δρυογόνοισι</l>
<l n="115">κόραν ἀείσατ’</l>
<l>Ἄρτεμιν ἀγροτέραν.</l></sp>
<sp>
<speaker>Χορὸς Ἀγάθωνος</speaker>
<l>ἕπομαι κλῄζουσα σεμνὸν</l>
<l>γόνον ὀλβίζουσα Λατοῦς</l>
<l>Ἄρτεμιν ἀπειρολεχῆ.</l></sp>
<sp>
<speaker>Ἀγάθων</speaker>
<l n="120">Λατώ τε κρούματά τ’ Ἀσιάδος</l>
<l>ποδὶ &dagger;παράρυθμ’ εὔρυθμα Φρυγίων</l>
<l>διανεύματα Χαρίτων&dagger;.</l></sp>
<sp>
<speaker>Χορὸς Ἀγάθωνος</speaker>
<l>σέβομαι Λατώ τ’ ἄνασσαν</l>
<l>κίθαρίν τε ματέρ’ ὕμνων</l>
<l n="125">ἄρσενι βοᾷ δόκιμον,</l>
<l>τᾷ φάος ἔσσυτο δαιμονίοις &amp;lt;θεοῦ&amp;gt; ὄμμασιν</l>
<l>ἁμετέρας τε δι’ αἰφνιδίου ὀπός. ὧν χάριν</l>
<l>ἄνακτ’ ἄγαλλε Φοῖβον τιμᾷ.</l>
<l>χαῖρ’ ὄλβιε παῖ Λατοῦς.</l></sp></div2>
<div2 type="iambics">
<sp>
<speaker>Μνησίλοχος</speaker>
<l n="130">ὡς ἡδὺ τὸ μέλος ὦ πότνιαι Γενετυλλίδες</l>
<l>καὶ θηλυδριῶδες καὶ κατεγλωττισμένον</l>
<l>καὶ μανδαλωτόν, ὥστ’ ἐμοῦ γ’ ἀκροωμένου</l>
<l>ὑπὸ τὴν ἕδραν αὐτὴν ὑπῆλθε γάργαλος.</l>
<l>καί ς’ ὦ νεανίσχ’ ὅστις εἶ, κατ’ Αἰσχύλον</l>
<l n="135">ἐκ τῆς Λυκουργείας ἐρέσθαι βούλομαι.</l>
<l>ποδαπὸς ὁ γύννις; τίς πάτρα; τίς ἡ στολή;</l>
<l>τίς ἡ τάραξις τοῦ βίου; τί βάρβιτος</l>
<l>λαλεῖ κροκωτῷ; τί δὲ λύρα κεκρυφάλῳ;</l>
<l>τί λήκυθος καὶ στρόφιον; ὡς οὐ ξύμφορον.</l>
<l n="140">τίς δαὶ κατόπτρου καὶ ξίφους κοινωνία;</l>
<l>τίς δ’ αὐτὸς ὦ παῖ; πότερον ὡς ἀνὴρ τρέφει;</l>
<l>καὶ ποῦ πέος; ποῦ χλαῖνα; ποῦ Λακωνικαί;</l>
<l>ἀλλ’ ὡς γυνὴ δῆτ’· εἶτα ποῦ τὰ τιτθία;</l>
<l>τί φῄς; τί σιγᾷς; ἀλλὰ δῆτ’ ἐκ τοῦ μέλους</l>
<l n="145">ζητῶ ς’, ἐπειδή γ’ αὐτὸς οὐ βούλει φράσαι;</l></sp>
<sp>
<speaker>Ἀγάθων</speaker>
<l>ὦ πρέσβυ πρέσβυ, τοῦ φθόνου μὲν τὸν ψόγον</l>
<l>ἤκουσα, τὴν δ’ ἄλγησιν οὐ παρεσχόμην·</l>
<l>ἐγὼ δὲ τὴν ἐσθῆθ’ ἅμα γνώμῃ φορῶ.</l>
<l>χρὴ γὰρ ποιητὴν ἄνδρα πρὸς τὰ δράματα</l>
<l n="150">ἃ δεῖ ποιεῖν πρὸς ταῦτα τοὺς τρόπους ἔχειν.</l>
<l>αὐτίκα γυναικεῖ’ ἢν ποιῇ τις δράματα,</l>
<l>μετουσίαν δεῖ τῶν τρόπων τὸ σῶμ’ ἔχειν.</l><milestone ed="p" n="153" unit="card"/></sp>
<sp>
<speaker>Μνησίλοχος</speaker>
<l>οὐκοῦν κελητίζεις, ὅταν Φαίδραν ποιῇς;</l></sp>
<sp>
<speaker>Ἀγάθων</speaker>
<l>ἀνδρεῖα δ’ ἢν ποιῇ τις, ἐν τῷ σώματι</l>
<l n="155">ἔνεσθ’ ὑπάρχον τοῦθ’. ἃ δ’ οὐ κεκτήμεθα,</l>
<l>μίμησις ἤδη ταῦτα συνθηρεύεται.</l></sp>
<sp>
<speaker>Μνησίλοχος</speaker>
<l>ὅταν σατύρους τοίνυν ποιῇς, καλεῖν ἐμέ,</l>
<l>ἵνα συμποιῶ σοὔπισθεν ἐστυκὼς ἐγώ.</l></sp>
<sp>
<speaker>Ἀγάθων</speaker>
<l>ἄλλως τ’ ἄμουσόν ἐστι ποιητὴν ἰδεῖν</l>
<l n="160">ἀγρεῖον ὄντα καὶ δασύν· σκέψαι δ’ ὅτι</l>
<l>Ἴβυκος ἐκεῖνος κἀνακρέων ὁ Τήιος</l>
<l>κἀλκαῖος, οἳ περὶ ἁρμονίαν ἐχύμισαν,</l>
<l>ἐμιτροφόρουν τε καὶ διεκλῶντ’ Ἰωνικῶς,</l>
<l>καὶ Φρύνιχος, τοῦτον γὰρ οὖν ἀκήκοας,</l>
<l n="165">αὐτός τε καλὸς ἦν καὶ καλῶς ἠμπέσχετο·</l>
<l>διὰ τοῦτ’ ἄρ’ αὐτοῦ καὶ κάλ’ ἦν τὰ δράματα.</l>
<l>ὅμοια γὰρ ποιεῖν ἀνάγκη τῇ φύσει.</l></sp>
<sp>
<speaker>Μνησίλοχος</speaker>
<l>ταῦτ’ ἄρ’ ὁ Φιλοκλέης αἰσχρὸς ὢν αἰσχρῶς ποιεῖ,</l>
<l>ὁ δ’ αὖ Ξενοκλέης ὢν κακὸς κακῶς ποιεῖ,</l>
<l n="170">ὁ δ’ αὖ Θέογνις ψυχρὸς ὢν ψυχρῶς ποιεῖ.</l></sp>
<sp>
<speaker>Ἀγάθων</speaker>
<l>ἅπας’ ἀνάγκη· ταῦτα γάρ τοι γνοὺς ἐγὼ</l>
<l>ἐμαυτὸν ἐθεράπευσα.</l></sp>
<sp>
<speaker>Μνησίλοχος</speaker>
<l part="Y">πῶς πρὸς τῶν θεῶν;</l></sp>
<sp>
<speaker>Εὐριπίδης</speaker>
<l>παῦσαι βαύ̈ζων· καὶ γὰρ ἐγὼ τοιοῦτος ἦν</l>
<l>ὢν τηλικοῦτος, ἡνίκ’ ἠρχόμην ποιεῖν.</l></sp>
<sp>
<speaker>Μνησίλοχος</speaker>
<l n="175">μὰ τὸν Δί’ οὐ ζηλῶ σε τῆς παιδεύσεως.</l></sp>
<sp>
<speaker>Εὐριπίδης</speaker>
<l>ἀλλ’ ὧνπερ οὕνεκ’ ἦλθον, ἔα μ’ εἰπεῖν.</l></sp>
<sp>
<speaker>Ἀγάθων</speaker>
<l part="Y">λέγε.</l></sp>
<sp>
<speaker>Εὐριπίδης</speaker>
<l>Ἀγάθων, σοφοῦ πρὸς ἀνδρός, ὅστις ἐν βραχεῖ</l>
<l>πολλοὺς καλῶς οἷός τε συντέμνειν λόγους.</l>
<l>ἐγὼ δὲ καινῇ ξυμφορᾷ πεπληγμένος</l>
<l n="180">ἱκέτης ἀφῖγμαι πρὸς σέ.</l></sp>
<sp>
<speaker>Ἀγάθων</speaker>
<l part="Y">τοῦ χρείαν ἔχων;</l></sp>
<sp>
<speaker>Εὐριπίδης</speaker>
<l>μέλλουσί μ’ αἱ γυναῖκες ἀπολεῖν τήμερον</l>
<l>τοῖς Θεσμοφορίοις, ὅτι κακῶς αὐτὰς λέγω.</l></sp>
<sp>
<speaker>Ἀγάθων</speaker>
<l>τίς οὖν παρ’ ἡμῶν ἐστιν ὠφέλειά σοι;</l></sp>
<sp>
<speaker>Εὐριπίδης</speaker>
<l>ἡ πᾶς’· ἐὰν γὰρ ἐγκαθεζόμενος λάθρᾳ</l>
<l n="185">ἐν ταῖς γυναιξίν, ὡς δοκῶν εἶναι γυνή,</l>
<l>ὑπεραποκρίνῃ μου, σαφῶς σώσεις ἐμέ.</l>
<l>μόνος γὰρ ἂν λέξειας ἀξίως ἐμοῦ.</l></sp>
<sp>
<speaker>Ἀγάθων</speaker>
<l>ἔπειτα πῶς οὐκ αὐτὸς ἀπολογεῖ παρών;</l></sp>
<sp>
<speaker>Εὐριπίδης</speaker>
<l>ἐγὼ φράσω σοι. πρῶτα μὲν γιγνώσκομαι·</l>
<l n="190">ἔπειτα πολιός εἰμι καὶ πώγων’ ἔχω,</l>
<l>σὺ δ’ εὐπρόσωπος λευκὸς ἐξυρημένος</l>
<l>γυναικόφωνος ἁπαλὸς εὐπρεπὴς ἰδεῖν.</l></sp>
<sp>
<speaker>Ἀγάθων</speaker>
<l>Εὐριπίδη&mdash;</l></sp>
<sp>
<speaker>Εὐριπίδης</speaker>
<l part="Y">τί ἔστιν;</l></sp>
<sp>
<speaker>Ἀγάθων</speaker>
<l part="Y">ἐποίησάς ποτε,</l>
<l>&lsquo;χαίρεις ὁρῶν φῶς, πατέρα δ’ οὐ χαίρειν δοκεῖς;&rsquo;</l></sp>
<sp>
<speaker>Εὐριπίδης</speaker>
<l n="195">ἔγωγε.</l></sp>
<sp>
<speaker>Ἀγάθων</speaker>
<l part="Y">μή νυν ἐλπίσῃς τὸ σὸν κακὸν</l>
<l>ἡμᾶς ὑφέξειν. καὶ γὰρ ἂν μαινοίμεθ’ ἄν.</l>
<l>ἀλλ’ αὐτὸς ὅ γε σόν ἐστιν οἰκείως φέρε.</l>
<l>τὰς συμφορὰς γὰρ οὐχὶ τοῖς τεχνάσμασιν</l>
<l>φέρειν δίκαιον ἀλλὰ τοῖς παθήμασιν.</l></sp>
<sp>
<speaker>Μνησίλοχος</speaker>
<l n="200">καὶ μὴν ού γ’ ὦ κατάπυγον εὐρύπρωκτος εἶ</l>
<l>οὐ τοῖς λόγοισιν ἀλλὰ τοῖς παθήμασιν.</l></sp>
<sp>
<speaker>Εὐριπίδης</speaker>
<l>τί δ’ ἔστιν ὅτι δέδοικας ἐλθεῖν αὐτόσε;</l></sp>
<sp>
<speaker>Ἀγάθων</speaker>
<l>κάκιον ἀπολοίμην ἂν ἢ σύ.</l></sp>
<sp>
<speaker>Εὐριπίδης</speaker>
<l part="Y">πῶς;</l></sp>
<sp>
<speaker>Ἀγάθων</speaker>
<l part="Y">ὅπως;</l>
<l>δοκῶν γυναικῶν ἔργα νυκτερείσια</l>
<l n="205">κλέπτειν ὑφαρπάζειν τε θήλειαν Κύπριν.</l><milestone ed="p" n="206" unit="card"/></sp>
<sp>
<speaker>Μνησίλοχος</speaker>
<l>ἰδού γε κλέπτειν· νὴ Δία βινεῖσθαι μὲν οὖν.</l>
<l>ἀτὰρ ἡ πρόφασίς γε νὴ Δί’ εἰκότως ἔχει.</l></sp>
<sp>
<speaker>Εὐριπίδης</speaker>
<l>τί οὖν; ποιήσεις ταῦτα;</l></sp>
<sp>
<speaker>Ἀγάθων</speaker>
<l part="Y">μὴ δόκει γε σύ.</l></sp>
<sp>
<speaker>Εὐριπίδης</speaker>
<l>ὦ τρισκακοδαίμων ὡς ἀπόλωλ’ Εὐριπίδης.</l></sp>
<sp>
<speaker>Μνησίλοχος</speaker>
<l n="210">ὦ φίλτατ’ ὦ κηδεστὰ μὴ σαυτὸν προδῷς.</l></sp>
<sp>
<speaker>Εὐριπίδης</speaker>
<l>πῶς οὖν ποιήσω δῆτα;</l></sp>
<sp>
<speaker>Μνησίλοχος</speaker>
<l part="Y">τοῦτον μὲν μακρὰ</l>
<l>κλάειν κέλευ’, ἐμοὶ δ’ ὅ τι βούλει χρῶ λαβών.</l></sp>
<sp>
<speaker>Εὐριπίδης</speaker>
<l>ἄγε νυν ἐπειδὴ σαυτὸν ἐπιδίδως ἐμοί,</l>
<l>ἀπόδυθι τουτὶ θοἰμάτιον.</l></sp>
<sp>
<speaker>Μνησίλοχος</speaker>
<l part="Y">καὶ δὴ χαμαί.</l>
<l n="215">ἀτὰρ τί μέλλεις δρᾶν μ’;</l></sp>
<sp>
<speaker>Εὐριπίδης</speaker>
<l part="Y">ἀποξυρεῖν ταδί,</l>
<l>τὰ κάτω δ’ ἀφεύειν.</l></sp>
<sp>
<speaker>Μνησίλοχος</speaker>
<l part="Y">ἀλλὰ πρᾶττ’, εἴ σοι δοκεῖ.</l>
<l>ἢ μὴ’ πιδοῦν’ ἐμαυτὸν ὤφελόν ποτε.</l></sp>
<sp>
<speaker>Εὐριπίδης</speaker>
<l>Ἀγάθων σὺ μέντοι ξυροφορεῖς ἑκάστοτε,</l>
<l>χρῆσόν τί νυν ἡμῖν ξυρόν.</l></sp>
<sp>
<speaker>Ἀγάθων</speaker>
<l part="Y">αὐτὸς λάμβανε</l>
<l n="220">ἐντεῦθεν ἐκ τῆς ξυροδόκης.</l></sp>
<sp>
<speaker>Εὐριπίδης</speaker>
<l part="Y">γενναῖος εἶ.</l>
<l>κάθιξε· φύσα τὴν γνάθον τὴν δεξιάν.</l></sp>
<sp>
<speaker>Μνησίλοχος</speaker>
<l>ὤμοι.</l></sp>
<sp>
<speaker>Εὐριπίδης</speaker>
<l part="Y">τί κέκραγας; ἐμβαλῶ σοι πάτταλον,</l>
<l>ἢν μὴ σιωπᾷς.</l></sp>
<sp>
<speaker>Μνησίλοχος</speaker>
<l part="Y">ἀτταταῖ ἰατταταῖ.</l></sp>
<sp>
<speaker>Εὐριπίδης</speaker>
<l>οὗτος σὺ ποῖ θεῖς;</l></sp>
<sp>
<speaker>Μνησίλοχος</speaker>
<l part="Y">ἐς τὸ τῶν σεμνῶν</l>
<l n="225">θεῶν· οὐ γὰρ μὰ τὴν Δήμητρά γ’ ἐνταυθοῖ μενῶ</l>
<l>τεμνόμενος.</l></sp>
<sp>
<speaker>Εὐριπίδης</speaker>
<l part="Y">οὔκουν καταγέλαστος δῆτ’ ἔσει</l>
<l>τὴν ἡμίκραιραν τὴν ἑτέραν ψιλὴν ἔχων;</l></sp>
<sp>
<speaker>Μνησίλοχος</speaker>
<l>ὀλίγον μέλει μοι.</l></sp>
<sp>
<speaker>Εὐριπίδης</speaker>
<l part="Y">μηδαμῶς πρὸς τῶν θεῶν</l>
<l>προδῷς με· χώρει δεῦρο.</l></sp>
<sp>
<speaker>Μνησίλοχος</speaker>
<l part="Y">κακοδαίμων ἐγώ.</l></sp>
<sp>
<speaker>Εὐριπίδης</speaker>
<l n="230">ἔχ’ ἀτρέμα σαυτὸν κἀνάκυπτε· ποῖ στρέφει;</l></sp>
<sp>
<speaker>Μνησίλοχος</speaker>
<l>μυμῦ.</l></sp>
<sp>
<speaker>Εὐριπίδης</speaker>
<l part="Y">τί μύξεις; πάντα πεποίηται καλῶς.</l></sp>
<sp>
<speaker>Μνησίλοχος</speaker>
<l>οἴμοι κακοδαίμων, ψιλὸς αὖ στρατεύσομαι.</l></sp>
<sp>
<speaker>Εὐριπίδης</speaker>
<l>μὴ φροντίσῃ· ὡς εὐπρεπὴς φανεῖ πάνυ.</l>
<l>βούλει θεᾶσθαι σαυτόν;</l></sp>
<sp>
<speaker>Μνησίλοχος</speaker>
<l part="Y">εἰ δοκεῖ, φέρε.</l></sp>
<sp>
<speaker>Εὐριπίδης</speaker>
<l n="235">ὁρᾷς σεαυτόν;</l></sp>
<sp>
<speaker>Μνησίλοχος</speaker>
<l part="Y">οὐ μὰ Δί’ ἀλλὰ Κλεισθένη.</l></sp>
    <sp>
        <speaker>Εὐριπίδης</speaker>
        <l>ἀνίστας’, ἵν’ ἀφεύσω σε, κἀγκύψας ἔχε.</l>
       </sp>
<sp>
<speaker>Μνησίλοχος</speaker>
<l>οἴμοι κακοδαίμων δελφάκιον γενήσομαι.</l></sp>
<sp>
<speaker>Εὐριπίδης</speaker>
<l>ἐνεγκάτω τις ἔνδοθεν δᾷδ’ ἢ λύχνον.</l>
<l>ἐπίκυπτε· τὴν κέρκον φυλάττου νυν ἄκραν.</l></sp>
<sp>
<speaker>Μνησίλοχος</speaker>
<l n="240">ἐμοὶ μελήσει νὴ Δία, πλήν γ’ ὅτι κάομαι.</l>
<l>οἴμοι τάλας. ὕδωρ ὕδωρ ὦ γείτονες.</l>
<l>πρὶν ἀντιλαβέσθαι &dagger;πρωκτὸν τῆς φλογός.&dagger;</l></sp>
<sp>
<speaker>Εὐριπίδης</speaker>
<l>θάρρει.</l></sp>
<sp>
<speaker>Μνησίλοχος</speaker>
<l part="Y">τί θαρρῶ καταπεπυρπολημένος;</l></sp>
<sp>
<speaker>Εὐριπίδης</speaker>
<l>ἀλλ’ οὐκ ἔτ’ οἰδὲν πρᾶγμά σοι· τὰ πλεῖστα γὰρ</l>
<l n="245">ἀποπεπόνηκας.</l></sp>
<sp>
<speaker>Μνησίλοχος</speaker>
<l part="Y">φῦ ἰοὺ τῆς ἀσβόλου.</l>
<l>αἰθὸς γεγένημαι πάντα τὰ περὶ τὴν τράμιν.</l></sp>
<sp>
<speaker>Εὐριπίδης</speaker>
<l>μὴ φροντίσῃς· ἕτερος γὰρ αὐτὰ σφογγιεῖ.</l></sp>
<sp>
<speaker>Μνησίλοχος</speaker>
<l>οἰμώξετἄρ’ εἴ τις τὸν ἐμὸν πρωκτὸν πλυνεῖ.</l></sp>
<sp>
<speaker>Εὐριπίδης</speaker>
<l>Ἀγάθων, ἐπειδὴ σαυτὸν ἐπιδοῦναι φθονεῖς,</l>
<l n="250">ἀλλ’ ἱμάτιον γοῦν χρῆσον ἡμῖν τουτῳὶ</l>
<l>καὶ στρόφιον· οὐ γὰρ ταῦτά γ’ ὡς οὐκ ἔστ’ ἐρεῖς.</l></sp>
<sp>
<speaker>Ἀγάθων</speaker>
<l>λαμβάνετε καὶ χρῆσθ’· οὐ φθονῶ.</l></sp>
<sp>
<speaker>Μνησίλοχος</speaker>
<l part="Y">τί οὖν λάβω;</l></sp>
<sp>
<speaker>Ἀγάθων</speaker>
<l part="Y">ὅ τι; τὸν κροκωτὸν πρῶτον ἐνδύου λαβών.</l></sp>
<sp>
<speaker>Μνησίλοχος</speaker>
<l part="Y">νὴ τὴν Ἀφροδίτην ἡδύ γ’ ὄζει ποσθίου.</l>
<l n="255">σύζωσον ἀνύσας. αἶρε νῦν στρόφιον.</l></sp>
<sp>
<speaker>Εὐριπίδης</speaker>
<l part="Y">ἰδού.</l></sp>
<sp>
<speaker>Μνησίλοχος</speaker>
<l>ἴθι νυν κατάστειλόν με τὰ περὶ τὼ σκέλει.</l></sp>
<sp>
<speaker>Εὐριπίδης</speaker>
<l>κεκρυφάλου δεῖ καὶ μίτρας.</l></sp>
<sp>
<speaker>Ἀγάθων</speaker>
<l part="Y">ἡδὶ μὲν οὖν</l>
<l>κεφαλὴ περίθετος, ἣν ἐγὼ νύκτωρ φορῶ.</l></sp>
<sp>
<speaker>Εὐριπίδης</speaker>
<l>νὴ τὸν Δί’ ἀλλὰ κἀπιτηδεία πάνυ.</l></sp>
<sp>
<speaker>Μνησίλοχος</speaker>
<l n="260">ἆρ’ ἁρμόσει μοι;</l></sp>
<sp>
<speaker>Εὐριπίδης</speaker>
<l part="Y">νὴ Δί’ ἀλλ’ ἄριστ’ ἔχει.</l>
<l>φέρ’ ἔγκυκλον·</l></sp>
<sp>
<speaker>Ἀγάθων</speaker>
<l part="Y">τουτὶ λάβ’ ἀπὸ τῆς κλινίδος.</l></sp>
<sp>
<speaker>Εὐριπίδης</speaker>
<l>ὑποδημάτων δεῖ.</l></sp>
<sp>
<speaker>Ἀγάθων</speaker>
<l part="Y">τἀμὰ ταυτὶ λάμβανε.</l></sp>
<sp>
<speaker>Μνησίλοχος</speaker>
<l>ἆρ’ ἁρμόσει μοι;</l></sp>
<sp>
<speaker>Εὐριπίδης</speaker>
<l part="Y">χαλαρὰ γοῦν χαίρεις φορῶν.</l></sp>
<sp>
<speaker>Ἀγάθων</speaker>
<l part="Y">σὺ τοῦτο γίγνωσκ’· ἀλλ’ ἔχεις γὰρ ὧν δέει,</l>
<l n="265">εἴσω τις ὡς τάχιστά μ’ ἐσκυκλησάτω.</l><milestone ed="p" n="266" unit="card"/></sp>
<sp>
<speaker>Εὐριπίδης</speaker>
<l>ἁνὴρ μὲν ἡμῖν οὑτοσὶ καὶ δὴ γυνὴ</l>
<l>τό γ’ εἶδος· ἢν λαλῇς δ’, ὅπως τῷ φθέγματι</l>
<l>γυναικιεῖς εὖ καὶ πιθανῶς.</l></sp>
<sp>
<speaker>Μνησίλοχος</speaker>
<l part="Y">πειράσομαι.</l></sp>
<sp>
<speaker>Εὐριπίδης</speaker>
<l>βάδιζε τοίνυν.</l></sp>
<sp>
<speaker>Μνησίλοχος</speaker>
<l part="Y">μὰ τὸν Ἀπόλλω οὔκ, ἤν γε μὴ</l>
<l n="270">ὀμόσῃς ἐμοί&mdash;</l></sp>
<sp>
<speaker>Εὐριπίδης</speaker>
<l part="Y">τί χρῆμα;</l></sp>
<sp>
<speaker>Μνησίλοχος</speaker>
<l part="Y">συσσώσειν ἐμὲ</l>
<l>πάσαις τέχναις, ἤν μοί τι περιπίπτῃ κακόν.</l></sp>
<sp>
<speaker>Εὐριπίδης</speaker>
<l>ὄμνυμι τοίνυν αἰθέρ’ οἴκησιν Διός.</l></sp>
<sp>
<speaker>Μνησίλοχος</speaker>
<l>τί μᾶλλον ἢ τὴν Ἱπποκράτους ξυνοικίαν;</l></sp>
<sp>
<speaker>Εὐριπίδης</speaker>
<l>ὄμνυμι τοίνυν πάντας ἄρδην τοὺς θεούς.</l></sp>
<sp>
<speaker>Μνησίλοχος</speaker>
<l n="275">μέμνησο τοίνυν ταῦθ’, ὅτι ἡ φρὴν ὤμοσεν,</l>
<l>ἡ γλῶττα δ’ οὐκ ὀμώμοκ’· οὐδ’ ὥρκως’ ἐγώ.</l></sp>
<sp>
<speaker>Εὐριπίδης</speaker>
<l>ἔκσπευδε ταχέως· ὡς τὸ τῆς ἐκκλησίας</l>
<l>σημεῖον ἐν τῷ Θεσμοφορείῳ φαίνεται.</l>
<l>ἐγὼ δ’ ἄπειμι.</l></sp>
<sp>
<speaker>Μνησίλοχος</speaker>
<l part="Y">δεῦρό νυν ὦ Θρᾷτθ’ ἕπου.</l>
<l n="280">ὦ Θρᾷττα θέασαι, καομένων τῶν λαμπάδων</l>
<l>ὅσον τὸ χρῆμ’ ἀνέρχεθ’ ὑπὸ τῆς λιγνύος.</l>
<l>ἀλλ’ ὦ περικαλλεῖ Θεσμοφόρω δέξασθέ με</l>
<l>ἀγαθῇ τύχῃ καὶ δεῦρο &amp;lt;καὶ&amp;gt; πάλιν οἴκαδε.</l>
<l>ὦ Θρᾷττα τὴν κίστην κάθελε, κᾆτ’ ἔξελε</l>
<l n="285">τὸ πόπανον, ὅπως λαβοῦσα θύσω τοῖν θεοῖν.</l>
<l>δέσποινα πολυτίμητε Δήμητερ φίλη</l>
<l>καὶ Φερρέφαττα, πολλὰ πολλάκις μέ σοι</l>
<l>θύειν ἔχουσαν, εἰ δὲ μἀλλὰ νῦν λαθεῖν.</l>
<l>καὶ τοῦ θυγατρίου χοῖρον ἀνδρός μοι τυχεῖν</l>
<l n="290">πλουτοῦντος, ἄλλως δ’ ἠλιθίου κἀβελτέρου,</l>
<l>καὶ ποσθαλίσκον νοῦν ἔχειν μοι καὶ φρένας.</l>
<l>ποῦ ποῦ καθίζωμ’ ἐν καλῷ, τῶν ῥητόρων</l>
<l>ἵν’ ἐξακούω; σὺ δ’ ἄπιθ’ ὦ Θρᾷττ’ ἐκποδών.</l>
<l>&lsqb;δούλοις γὰρ οὐκ ἔξεστ’ ἀκούειν τῶν λόγων.&rsqb;</l><milestone ed="p" n="295" unit="card"/></sp></div2></div1>
<div1 type="Parodos">
<div2 type="prologue" met="none">
<sp>
<speaker>Κηρύκαινα</speaker>
<l n="295">εὐφημία ’στω, εὐφημία ’στω. εὔχεσθε τοῖν</l>
<l>Θεσμοφόροιν τῇ Δήμητρι καὶ τῇ Κόρῃ καὶ τῷ</l>
<l>Πλούτῳ καὶ τῇ Καλλιγενείᾳ καὶ τῇ Κουροτρόφῳ</l>
<l n="300">τῇ Γῇ καὶ τῷ Ἑρμῇ καὶ Χάρισιν ἐκκλησίαν</l>
<l>τήνδε καὶ σύνοδον τὴν νῦν κάλλιστα καὶ ἄριστα</l>
<l>ποιῆσαι, πολυωφελῶς μὲν πόλει τῇ Ἀθηναίων</l>
<l n="305">τυχηρῶς δ’ ἡμῖν αὐταῖς. καὶ τὴν δρῶσαν</l>
<l>τήν &amp;lt;τ’&amp;gt; ἀγορεύουσαν τὰ βέλτιστα περὶ τὸν δῆμον</l>
<l>τὸν Ἀθηναίων καὶ τὸν τῶν γυναικῶν ταύτην</l>
<l n="310">νικᾶν. ταῦτ’ εὔχεσθε, καὶ ὑμῖν αὐταῖς τἀγαθά.</l>
<l>ἰὴ παιὼν ἰὴ παιών. χαίρωμεν.</l><milestone ed="p" n="312" unit="card"/></sp></div2>
<div2 type="lyric">
<sp>
<speaker>Χορός</speaker>
<l>δεχόμεθα καὶ θεῶν γένος</l>
<l>λιτόμεθα ταῖσδ’ ἐπ’ εὐχαῖς</l>
<l>φανέντας ἐπιχαρῆναι.</l>
<l n="315">Ζεῦ μεγαλώνυμε χρυσολύρα τε</l>
<l>Δῆλον ὃς ἔχεις ἱεράν,</l>
<l>καὶ σὺ παγκρατὲς κόρα γλαυκῶπι</l>
<l>χρυσόλογχε πόλιν οἰκοῦσα</l>
<l>περιμάχητον, ἐλθὲ δεῦρο.</l>
<l n="320">καὶ πολυώνυμε θηροφόνη παῖ</l>
<l>Λατοῦς χρυσώπιδος ἔρνος,</l>
<l>σύ τε πόντιε σεμνὲ Πόσειδον</l>
<l>ἁλιμέδον προλιπὼν</l>
<l>μυχὸν ἰχθυόεντ’ οἰστροδόνητον,</l>
<l n="325">Νηρέος ἐναλίου τε κόραι</l>
<l>Νύμφαι τ’ ὀρείπλαγκτοι.</l>
<l>χρυσέα τε φόρμιγξ</l>
<l>ἰαχήσειεν ἐπ’ εὐχαῖς</l>
<l>ἡμετέραις· τελέως δ’</l>
<l n="330">ἐκκλησιάσαιμεν Ἀθηναίων</l>
<l n="330b">εὐγενεῖς γυναῖκες.</l><milestone ed="p" n="331" unit="card"/></sp>
<sp>
<speaker>Κηρύκαινα</speaker>
<l>εὔχεσθε τοῖς θεοῖσι τοῖς Ὀλυμπίοις</l>
<l>καὶ ταῖς Ὀλυμπίαισι καὶ τοῖς Πυθίοις</l>
<l>καὶ ταῖσι Πυθίαισι καὶ τοῖς Δηλίοις</l>
<l>καὶ ταῖσι Δηλίαισι τοῖς &amp;lt;τ’&amp;gt; ἄλλοις θεοῖς,</l>
<l n="335">εἴ τις ἐπιβουλεύει τι τῷ δήμῳ κακὸν</l>
<l>τῷ τῶν γυναικῶν ἢ ’πικηρυκεύεται</l>
<l>Εὐριπίδῃ Μήδοις &amp;lt;τ’&amp;gt; ἐπὶ βλάβῃ τινὶ</l>
<l>τῇ τῶν γυναικῶν, ἢ τυραννεῖν ἐπινοεῖ</l>
<l>ἢ τὸν τύραννον συγκατάγειν, ἢ παιδίον</l>
<l n="340">ὑποβαλλομένης κατεῖπεν, ἢ δούλη τινὸς</l>
<l>προαγωγὸς οὖς’ ἐνετρύλλισεν τῷ δεσπότῃ</l>
<l>ἢ πεμπομένη τις ἀγγελίας ψευδεῖς φέρει,</l>
<l>ἢ μοιχὸς εἴ τις ἐξαπατᾷ ψευδῆ λέγων</l>
<l>καὶ μὴ δίδωσιν ἃν ὑπόσχηταί ποτε,</l>
<l n="345">ἢ δῶρά τις δίδωσι μοιχῷ γραῦς γυνή,</l>
<l>ἢ καὶ δέχεται προδιδοῦς’ ἑταίρα τὸν φίλον,</l>
<l>κεἴ τις κάπηλος ἢ καπηλὶς τοῦ χοῶς</l>
<l>ἢ τῶν κοτυλῶν τὸ νόμισμα διαλυμαίνεται,</l>
<l>κακῶς ἀπολέσθαι τοῦτον αὐτὸν κᾠκίαν</l>
<l n="350">ἀρᾶσθε, ταῖς δ’ ἄλλαισιν ὑμῖν τοὺς θεοὺς</l>
<l>εὔχεσθε πάσαις πολλὰ δοῦναι κἀγαθά.</l><milestone ed="p" n="352" unit="card"/></sp>
<sp>
<speaker>Χορός</speaker>
<l>ξυνευχόμεσθα τέλεα μὲν</l>
<l>πόλει τέλεα δὲ δήμῳ</l>
<l>τάδ’ εὔγματα γενέσθαι,</l>
<l n="355">τὰ δ’ ἄρισθ’ ὅσαις προσήκει</l>
<l>νικᾶν λεγούσαις· ὁπόσαι δ’</l>
<l>ἐξαπατῶσιν παραβαίνουσί τε τοὺς</l>
<l>ὅρκους τοὺς νενομισμένους</l>
<l n="360">κερδῶν οὕνεκ’ ἐπὶ βλάβῃ,</l>
<l>ἢ ψηφίσματα καὶ νόμον</l>
<l>ζητοῦς’ ἀντιμεθιστάναι,</l>
<l>τἀπόρρητά τε τοῖσιν ἐχθροῖς</l>
<l>τοῖς ἡμετέροις λέγους’,</l>
<l n="365">ἢ Μήδους ἐπάγουσι γῇ</l>
<l>κερδῶν οὕνεκ’ ἐπὶ βλάβῃ,</l>
<l>ἀσεβοῦσιν ἀδικοῦσίν τε τὴν πόλιν.</l>
<l>ἀλλ’ ὦ παγκρατὲς</l>
<l>Ζεῦ ταῦτα κυρώσειας, ὥσθ’</l>
<l n="370">ἡμῖν θεοὺς παραστατεῖν</l>
<l>καίπερ γυναιξὶν οὔσαις.</l><milestone ed="p" n="372" unit="card"/></sp></div2></div1>
<div1 type="Lyric-Scene">
<sp>
<speaker>Κηρύκαινα</speaker>
<l>ἄκουε πᾶς. ἔδοξε τῇ βουλῇ τάδε</l>
<l>τῇ τῶν γυναικῶν· Τιμόκλει’ ἐπεστάτει,</l>
<l n="375">Λύσιλλ’ ἐγραμμάτευεν, εἶπε Ζωστράτη·</l>
<l>ἐκκλησίαν ποιεῖν ἕωθεν τῇ μέσῃ</l>
<l>τῶν Θεσμοφορίων, ᾗ μάλισθ’ ἡμῖν σχολή,</l>
<l>καὶ χρηματίζειν πρῶτα περὶ Εὐριπίδου,</l>
<l>ὅ τι χρὴ παθεῖν ἐκεῖνον· ἀδικεῖν γὰρ δοκεῖ</l>
<l>ἡμῖν ἁπάσαις. τίς ἀγορεύειν βούλεται;</l></sp>
<sp>
<speaker>Γυνὴ Α</speaker>
<l n="380">ἐγώ.</l></sp>
<sp>
<speaker>Κηρύκαινα</speaker>
<l part="Y">περίθου νυν τόνδε πρῶτον πρὶν λέγειν.</l></sp>
<sp>
<speaker>Χορός</speaker>
<l>σίγα σιώπα, πρόσεχε τὸν νοῦν· χρέμπτεται γὰρ ἤδη</l>
<l>ὅπερ ποιοῦς’ οἱ ῥήτορες. μακρὰν ἔοικε λέξειν.</l></sp>
<sp>
<speaker>Γυνὴ Α</speaker>
<l>φιλοτιμίᾳ μὲν οὐδεμιᾷ μὰ τὼ θεὼ</l>
<l>λέξους’ ἀνέστην ὦ γυναῖκες· ἀλλὰ γὰρ</l>
<l n="385">βαρέως φέρω τάλαινα πολὺν ἤδη χρόνον</l>
<l>προπηλακιζομένας ὁρῶς ἡμᾶς ὑπὸ</l>
<l>Εὐριπίδου τοῦ τῆς λαχανοπωλητρίας</l>
<l>καὶ πολλὰ καὶ παντοῖ’ ἀκουούσας κακά.</l>
<l>τί γὰρ οὗτος ἡμᾶς οὐκ ἐπισμῇ τῶν κακῶν;</l>
<l n="390">ποῦ δ’ οὐχὶ διαβέβληχ’, ὅπουπερ ἔμβραχυ</l>
<l>εἰσὶν θεαταὶ καὶ τραγῳδοὶ καὶ χοροί,</l>
<l>τὰς μοιχοτρόπους, τὰς ἀνδρεραστίας καλῶν,</l>
<l>τὰς οἰνοπότιδας, τὰς προδότιδας, τὰς λάλους,</l>
<l>τὰς οὐδὲν ὑγιές, τὰς μέγ’ ἀνδράσιν κακόν·</l>
<l n="395">ὥστ’ εὐθὺς εἰσιόντες ἀπὸ τῶν ἰκρίων</l>
<l>ὑποβλέπους’ ἡμᾶς σκοποῦνταί τ’ εὐθέως</l>
<l>μὴ μοιχὸς ἔνδον ᾖ τις ἀποκεκρυμμένος.</l>
<l>δρᾶσαι δ’ ἔθ’ ἡμῖν οὐδὲν ὥσπερ καὶ πρὸ τοῦ</l>
<l>ἔξεστι· τοιαῦθ’ οὗτος ἐδίδαξεν κακὰ</l>
<l n="400">τοὺς ἄνδρας ἡμῶν· ὥστ’ ἐάνπερ τις πλέκῃ</l>
<l>γυνὴ στέφανον, ἐρᾶν δοκεῖ· κἂν ἐκβάλῃ</l>
<l>σκεῦός τι κατὰ τὴν οἰκίαν πλανωμένη,</l>
<l>ἁνὴρ ἐρωτᾷ, ’τῷ κατέαγεν ἡ χύτρα;</l>
<l>οὐκ ἔσθ’ ὅπως οὐ τῷ Κορινθίῳ ξένῳ.’</l>
<l n="405">κάμνει κόρη τις, εὐθὺς ἁδελφὸς λέγει,</l>
<l>&lsquo;τὸ χρῶμα τοῦτό μ’ οὐκ ἀρέσκει τῆς κόρης.&rsquo;</l>
<l>εἶεν, γυνή τις ὑποβαλέσθαι βούλεται</l>
<l>ἀποροῦσα παίδων, οὐδὲ τοῦτ’ ἔστιν λαθεῖν.</l>
<l>ἅνδρες γὰρ ἤδη παρακάθηνται πλησίον·</l>
<l n="410">πρὸς τοὺς γέροντάς θ’ οἳ πρὸ τοῦ τὰς μείρακας</l>
<l>ἤγοντο, διαβέβληκεν, ὥστ’ οὐδεὶς γέρων</l>
<l>γαμεῖν ἐθέλει γυναῖκα διὰ τοὔπος τοδὶ</l>
<l>&lsquo;δέσποινα γὰρ γέροντι νυμφίῳ γυνή.&rsquo;</l>
<l>εἶτα διὰ τοῦτον ταῖς γυναικωνίτισιν</l>
<l n="415">σφραγῖδας ἐπιβάλλουσιν ἤδη καὶ μοχλοὺς</l>
<l>τηροῦντες ἡμᾶς, καὶ προσέτι Μολοττικοὺς</l>
<l>τρέφουσι μορμολυκεῖα τοῖς μοιχοῖς κύνας.</l>
<l>καὶ ταῦτα μὲν ξυγγνώσθ’. ἃ δ’ ἦν ἡμῖν πρὸ τοῦ</l>
<l>αὐταῖς ταμιεῦσαι καὶ προαιρούσαις λαθεῖν</l>
<l n="420">ἄλφιτον ἔλαιον οἶνον, οὐδὲ ταῦτ’ ἔτι</l>
<l>ἔξεστιν. οἱ γὰρ ἄνδρες ἤδη κλῄδια</l>
<l>αὐτοὶ φοροῦσι κρυπτὰ κακοηθέστατα</l>
<l>Λακωνίκ’ ἄττα, τρεῖς ἔχοντα γομφίους.</l>
<l>πρὸ τοῦ μὲν οὖν ἦν ἀλλ’ ὑποῖξαι τὴν θύραν</l>
<l n="425">ποιησαμέναισι δακτύλιον τριωβόλου,</l>
<l>νῦν δ’ οὗτος αὐτοὺς ᾡκότριψ Εὐριπίδης</l>
<l>ἐδίδαξε θριπήδεστ’ ἔχειν σφραγίδια</l>
<l>ἐξαψαμένους. νῦν οὖν ἐμοὶ τούτῳ δοκεῖ</l>
<l>ὄλεθρόν τιν’ ἡμᾶς κυρκανᾶν ἁμωσγέπως,</l>
<l n="430">ἢ φαρμάκοισιν ἢ μιᾷ γέ τῳ τέχνῃ,</l>
<l>ὅπως ἀπολεῖται. ταῦτ’ ἐγὼ φανερῶς λέγω,</l>
<l>τὰ δ’ ἄλλα μετὰ τῆς γραμματέως συγγράψομαι.</l><milestone ed="p" n="434" unit="card"/></sp>
<div2 type="strophe" n="1">
<sp><speaker>Χορός</speaker>
<l>οὔπω ταύτης ἤκουσα</l>
<l n="435">πολυπλοκωτέρας γυναικὸς</l>
<l>οὐδὲ δεινότερον λεγούσης.</l>
<l>πάντα γὰρ λέγει δίκαια,</l>
<l>&dagger;πάσας δ’ ἰδέας ἐξήτασεν,</l>
<l>πάντα δ’ ἐβάστασεν φρενὶ πυκνῶς τε&dagger;</l>
<l>ποικίλους λόγους ἀνηῦρεν</l>
<l>εὖ διεζητημένους·</l>
<l n="440">ὥστ’ ἂν εἰ λέγοι παρ’ αὐτὴν</l>
<l>Ξενοκλέης ὁ Καρκίνου, δοκεῖν</l>
<l n="441b">ἂν αὐτόν, ὡς ἐγᾦμαι,</l>
<l>πᾶσιν ὑμῖν</l>
<l n="442b">ἄντικρυς μηδὲν λέγειν.</l><milestone ed="p" n="443" unit="card"/></sp>
<sp>
<speaker>Γυνὴ Β</speaker>
<l>ὀλίγων ἕνεκα καὐτὴ παρῆλθον ῥημάτων.</l>
<l>τὰ μὲν γὰρ ἄλλ’ αὕτη κατηγόρηκεν εὖ·</l>
<l n="445">ἃ δ’ ἐγὼ πέπονθα, ταῦτα λέξαι βούλομαι.</l>
<l>ἐμοὶ γὰρ ἁνὴρ ἀπέθανεν μὲν ἐν Κύπρῳ</l>
<l>παιδάρια πέντε καταλιπών, ἁγὼ μόλις</l>
<l>στεφανηπλοκοῦς’ ἔβοσκον ἐν ταῖς μυρρίναις.</l>
<l>τέως μὲν οὖν ἀλλ’ ἡμικάκως ἐβοσκόμην·</l>
<l n="450">νῦν δ’ οὗτος ἐν ταῖσιν τραγῳδίαις ποιῶν</l>
<l>τοὺς ἄνδρας ἀναπέπεικεν οὐκ εἶναι θεούς·</l>
<l>ὥστ’ οὐκέτ’ ἐμπολῶμεν οὐδ’ εἰς ἥμισυ.</l>
<l>νῦν οὖν ἁπάσαισιν παραινῶ καὶ λέγω</l>
<l>τοῦτον κολάσαι τὸν ἄνδρα πολλῶν οὕνεκα·</l>
<l n="455">ἄγρια γὰρ ἡμᾶς ὦ γυναῖκες δρᾷ κακά,</l>
<l>ἅτ’ ἐν ἀγρίοισι τοῖς λαχάνοις αὐτὸς τραφείς.</l>
<l>ἀλλ’ εἰς ἀγορὰν ἄπειμι· δεῖ γὰρ ἀνδράσιν</l>
<l>πλέξαι στεφάνους συνθηματιαίους εἴκοσιν.</l><milestone ed="p" n="459" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>ἕτερον αὖ τι λῆμα τοῦτο</l>
<l n="460">κομψότερον ἔτ’ ἢ τὸ πρότερον</l>
<l>ἀναπέφηνεν.</l>
<l>οἷα κατεστωμύλατο</l>
<l>οὐκ ἄκαιρα, φρένας ἔχουσα</l>
<l>καὶ πολύπλοκον νόημ’, οὐδ’</l>
<l>ἀσύνετ’ ἀλλὰ πιθανὰ πάντα.</l>
<l n="465">δεῖ δὲ ταύτης τῆς ὕβρεως ἡμῖν</l>
<l n="465b">τὸν ἄνδρα</l>
<l n="465c">περιφανῶς δοῦναι δίκην.</l><milestone ed="p" n="466" unit="card"/></sp>
<sp>
<speaker>Μνησίλοχος</speaker>
<l n="466">τὸ μὲν ὦ γυναῖκες ὀξυθυμεῖσθαι σφόδρα</l>
<l>Εὐριπίδῃ, τοιαῦτ’ ἀκουούσας κακά,</l>
<l>οὐ θαυμάσιόν ἐστ’, οὐδ’ ἐπιζεῖν τὴν χολήν.</l>
<l>καὐτὴ γὰρ ἔγωγ’, οὕτως ὀναίμην τῶν τέκνων,</l>
<l n="470">μισῶ τὸν ἄνδρ’ ἐκεῖνον, εἰ μὴ μαίνομαι.</l>
<l>ὅμως δ’ ἐν ἀλλήλαισι χρὴ δοῦναι λόγον·</l>
<l>αὐταὶ γάρ ἐσμεν, κοὐδεμί’ ἔκφορος λόγου.</l>
<l>τί ταῦτ’ ἔχουσαι ’κεῖνον αἰτιώμεθα</l>
<l>βαρέως τε φέρομεν, εἰ δύ’ ἡμῶν ἢ τρία</l>
<l n="475">κακὰ ξυνειδὼς εἶπε δρώσας μυρία;</l>
<l>ἐγὼ γὰρ αὐτὴ πρῶτον, ἵνα μἄλλην λέγω,</l>
<l>ξύνοιδ’ ἐμαυτῇ πολλὰ &amp;lt;δείν’·&amp;gt; ἐκεῖνο δ’ οὖν</l>
<l>δεινότατον, ὅτε νύμφη μὲν ἦν τρεῖς ἡμέρας,</l>
<l>ὁ δ’ ἀνὴρ παρ’ ἐμοὶ καθηῦδεν· ἦν δέ μοι φίλος,</l>
<l n="480">ὅσπερ με διεκόρησεν οὖσαν ἑπτέτιν.</l>
<l>οὖτος πόθῳ μου ’κνυεν ἐλθὼν τὴν θύραν·</l>
<l>κᾆτ’ εὐφὺς ἔγνων· εἶτα καταβαίνω λάθρᾳ.</l>
<l>ὁ δ’ ἀνὴρ ἐρωτᾷ &lsquo;ποῖ σὺ καταβαίνεις&rsquo;; &lsquo;ὅποι;</l>
<l>στρόφος μ’ ἔχει τὴν γαστέρ ὦνερ κὠδύνη·</l>
<l n="485">ἐς τὸν κοπρῶν’ οὖν ἔρχομαι.&rsquo; &lsquo;βάδιζέ νυν·&rsquo;</l>
<l>κᾆθ’ ὁ μὲν ἔτριβε κεδρίδας ἄννηθον σφάκον·</l>
<l>ἐγὼ δὲ καταχέασα τοῦ στροφέως ὕδωρ</l>
<l>ἐξῆλθον ὡς τὸν μοιχόν· εἶτ’ ἠρειδόμην</l>
<l>παρὰ τὸν Ἀγυιᾶ κύβδ’ ἐχομένη τῆς δάφνης.</l>
<l n="490">ταῦτ’ οὐδεπώποτ’ εἶφ’, ὁρᾶτ’, Εὐριπίδης·</l>
<l>οὐδ’ ὡς ὑπὸ τῶν δούλων τε κὠρεωκόμων</l>
<l>σποδούμεθ’, ἢν μὴ ’χωμεν ἕτερον, οὐ λέγει·</l>
<l>οὐδ’ ὡς ὅταν μάλισθ’ ὑπό του ληκώμεθα</l>
<l>τὴν νύχθ’, ἕωθεν σκόροδα διαμασώμεθα,</l>
<l n="495">ἵν’ ὀσφρόμενος ἁνὴρ ἀπὸ τείχους εἰσιὼν</l>
<l>μηδὲν κακὸν δρᾶν ὑποτοπῆται. ταῦθ’, ὁρᾷς,</l>
<l>οὐπώποτ’ εἶπεν. εἰ δὲ Φαίδραν λοιδορεῖ,</l>
<l>ἡμῖν τί τοῦτ’ ἔστ’; οὐδ’ ἐκεῖν’ εἴρηκέ πω,</l>
<l>ὡς ἡ γυνὴ δεικνῦσα τἀνδρὶ τοὔγκυκλον</l>
<l n="500">&dagger;ὑπ’ αὐγὰς &dagger; οἷόν ἐστιν, ἐγκεκαλυμμένον</l>
<l>τὸν μοιχὸν ἐξέπεμψεν, οὐκ εἴρηκέ πω.</l>
<l>ἑτέραν δ’ ἐγᾦδ’ ἣ ’φασκεν ὠδίνειν γυνὴ</l>
<l>δέχ’ ἡμέρας, ἔως ἐπρίατο παιδίον·</l>
<l>ὁ δ’ ἀνὴρ περιέτρεχ’ ὠκυτόκι’ ὠνούμενος·</l>
<l n="505">τὸ δ’ εἰσέφερε γραῦς ἐν χύτρᾳ τὸ παιδίον,</l>
<l>ἵνα μὴ βό η, κηρίῳ βεβυσμένον·</l>
<l>εἶθ’ ὡς ἔνευσεν ἡ φέρους’, εὐθὺς βοᾷ,</l>
<l>&lsquo;ἄπελθ’ ἄπελθ’, ἤδη γὰρ ὦνέρ μοι δοκῶ</l>
<l>τέξειν.&rsquo; τὸ γὰρ ἦτρον τῆς χύτρας ἐλάκτισεν·</l>
<l n="510">χὠ μὲν γεγηθὼς ἔτρεχεν, ἡ δ’ ἐξέσπασεν</l>
<l>ἐκ τοῦ στόματος τοῦ παιδίου, τὸ δ’ ἀνέκραγεν.</l>
<l>εἶθ’ ἡ μιαρὰ γραῦς, ἣ ’φερεν τὸ παιδίον,</l>
<l>θεῖ μειδιῶσα πρὸς τὸν ἄνδρα καὶ λέγει,</l>
<l>&lsquo;λέων λέων σοι γέγονεν, αὔτ’ ἔκμαγμα σόν,</l>
<l n="515">τά τ’ ἄλλ’ ἁπαξάπαντα καὶ τὸ πόσθιον</l>
<l>τῷ σῷ προσόμοιον, στρεβλὸν ὥσπερ κύτταρον.&rsquo;</l>
<l>ταῦτ’ οὐ ποιοῦμεν τὰ κακά; νὴ τὴν Ἄρτεμιν</l>
<l>ἡμεῖς γε. κᾆτ’ Εὐριπίδῃ θυμούμεθα,</l>
<l>οὐδὲν παθοῦσαι μεῖζον ἢ δεδράκαμεν;</l><milestone ed="p" n="520" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l n="520">τουτὶ μέντοι θαυμαστόν,</l>
<l>ὁπόθεν ηὑρέθη τὸ χρῆμα,</l>
<l>χἤτις ἐξέθρεψε χώρα</l>
<l>τήνδε τὴν θρασεῖαν οὕτω.</l>
<l>τάδε γὰρ εἰπεῖν τὴν πανοῦργον</l>
<l n="525">κατὰ τὸ φανερὸν ὧδ’ ἀναιδῶς</l>
<l>οὐκ ἂν ᾠόμην ἐν ἡμῖν</l>
<l>οὐδὲ τολμῆσαί ποτ’ ἄν.</l>
<l>ἀλλ’ ἅπαν γένοιτ’ ἂν ἤδη·</l>
<l>τὴν παροιμίαν δ’ ἐπαινῶ</l>
<l n="529b">τὴν παλαιάν· ὑπὸ λίθῳ γὰρ</l>
<l n="530">παντί νου χρὴ</l>
<l n="530b">μὴ δάκῃ ῥητωρ ἀθρεῖν.</l><milestone ed="p" n="531" unit="card"/></sp></div2>
<div2 type="katakeleusmenos" met="anapests">
<sp><speaker>Χορός</speaker>
<l>ἀλλ’ οὐ γάρ ἐστι τῶν ἀναισχύτων φύσει γυναικῶν</l>
<l>οὐδὲν κάκιον εἰς ἄπαντα πλὴν ἄρ’ εἰ γυναῖκες.</l><milestone ed="p" n="533" unit="card"/></sp></div2>
<div2 type="epirrheme" met="anapests">
<sp><speaker>Γυνὴ Α</speaker>
<l>οὔ τοι μὰ τὴν Ἄγλαυρον ὦ γυναῖκες εὖ φρονεῖτε,</l>
<l>ἀλλ’ ἢ πεφάρμαχθ’ ἢ κακόν τι μέγα πεπόνθατ’ ἄλλο,</l>
<l n="535">ταύτην ἐῶσαι τὴν φθόρον τοιαῦτα περιυβρίζειν</l>
<l>ἡμᾶς ἁπάσας. εἰ μὲν οἶν τις ἔστιν· εἰ δὲ μή, ἡμεῖς</l>
<l>αὐταί τε καὶ τὰ δουλάρια τέφραν ποθὲν λαβοῦσαι</l>
<l>ταύτης ἀποψιλώσομεν τὸν χοῖρον, ἵνα διδαχθῇ</l>
<l>γυνὴ γυναῖκας οὖσα μὴ κακῶς λέγειν τὸ λοιπόν.</l></sp>
<sp><speaker>Μνησίλοχος</speaker>
<l n="540">μὴ δῆτα τόν γε χοῖρον ὦ γυναῖκες. εἰ γὰρ οὔσης</l>
<l>παρρησίας κἀξὸν λέγειν ὅσαι πάρεσμεν ἀσταί,</l>
<l>εἶτ’ εἶπον ἁγίγνωσκον ὑπὲρ Εὐριπίδου δίκαια,</l>
<l>διὰ τοῦτο τιλλομένην με δεῖ δοῦναι δίκην ὑφ’ ὑμῶν;</l></sp>
<sp><speaker>Γυνὴ Α</speaker>
<l>οὐ γάρ σε δεῖ δοῦναι δίκην; ἥτις μόνη τέτληκας</l>
<l n="545">ὑπὲρ ἀνδρὸς ἀντειπεῖν, ὃς ἡμᾶς πολλὰ κακὰ δέδρακεν</l>
<l>ἐπίτηδες εὑρίσκων λόγους, ὅπου γυνὴ πονηρὰ</l>
<l>ἐγένετο, Μελανίππας ποιῶν Φαίδρας τε· Πηνελόπην δὲ</l>
<l>οὐπώποτ’ ἐποίης’, ὅτι γυνὴ σώφρων ἔδοξεν εἶναι.</l></sp>
<sp><speaker>Μνησίλοχος</speaker>
<l>ἐγὼ γὰρ οἶδα ταἴτιον. Μίαν γὰρ οὐκ ἂν εἴποις</l>
<l n="550">τῶν νῦν γυναικῶν Πηνελόπην, Παίδρας δ’ ἁπαξαπάσας.</l></sp>
<sp><speaker>Γυνὴ Α</speaker>
<l>ἀκούετ’ ὦ γυναῖκες οἷ’ εἴρηκεν ἡ πανοῦργος</l>
<l>ἡμᾶς ἁπάσας αὖθις αὖ.</l></sp>
<sp><speaker>Μνησίλοχος</speaker>
<l part="Y">καὶ νὴ Δί’ οὐδέπω γε</l>
<l>εἴρηχ’ ὅσα ξύνοιδ’· ἐπεὶ βούλεσθε πλείον’ εἴπω;</l></sp>
<sp><speaker>Γυνὴ Α</speaker>
<l>ἀλλ’ οὐκ ἂν ἔτ’ ἔχοις· ὅσα γὰρ ᾔδησθ’ ἐξέχεας ἅπαντα.</l></sp>
<sp><speaker>Μνησίλοχος</speaker>
<l n="555">μὰ Δί’ οὐδέπω τὴν μυριοστὴν μοῖραν ὧν ποιοῦμεν.</l>
<l>ἐπεὶ τάδ’ οὐκ εἴρηχ’, ὁρᾷς, ὡς στλεγγίδας λαβοῦσαι</l>
<l>ἔπειτα σιφωνίζομεν τὸν οἶνον.</l></sp>
<sp><speaker>Γυνὴ Α</speaker>
<l part="Y">ἐπιτριβείης.</l></sp>
<sp><speaker>Μνησίλοχος</speaker>
<l>ὥς τ’ αὖ τὰ κρέ’ ἐξ Ἀπατουρίων ταῖς μαστροποῖς διδοῦσαι</l>
<l>ἔπειτα τὴν γαλῆν φαμεν&mdash;</l></sp>
<sp><speaker>Γυνὴ Α</speaker>
<l part="Y">τάλαιν’ ἐγώ· φλυαρεῖς.</l></sp>
<sp><speaker>Μνησίλοχος</speaker>
<l n="560">οὐδ’ ὡς τὸν ἄνδρα τῷ πελέκει γυνὴ κατεσπόδησεν,</l>
<l>οὐκ εἶπον· οὐδ’ ὡς φαρμάκοις ἑτέρα τὸν ἄνδρ’ ἔμηνεν,</l>
<l>οὐδ’ ὡς ὑπὸ τῇ πυέλῳ κατώρυξέν ποτ’&mdash;</l></sp>
<sp><speaker>Γυνὴ Α</speaker>
<l part="Y">ἐξόλοιο.</l></sp>
<sp><speaker>Μνησίλοχος</speaker>
<l>ἁχαρνικὴ τὸν πατέρα.</l></sp>
<sp><speaker>Γυνὴ Α</speaker>
<l part="Y">ταυτὶ δῆτ’ ἀνέκτ’ ἀκούειν;</l></sp>
<sp><speaker>Μνησίλοχος</speaker>
<l n="565">οὐδ’ ὡς σὺ τῆς δούλης τεκούσης ἄρρεν εἶτα σαυτῇ</l>
<l>τοῦθ’ ὑπεβάλου, τὸ σὸν δὲ θυγάτριον παρῆκας αὐτῇ.</l></sp>
<sp><speaker>Γυνὴ Α</speaker>
<l>οὔ τοι μὰ τὼ θεὼ σὺ καταπροίξει λέγουσα ταυτί,</l>
<l>ἀλλ’ ἐκποκιῶ σου τὰς ποκάδας.</l></sp>
<sp><speaker>Μνησίλοχος</speaker>
<l part="Y">οὐ δὴ μὰ Δία σύ γ’ ἅψει.</l></sp>
<sp><speaker>Γυνὴ Α</speaker>
<l>καὶ μὴν ἰδού.</l></sp>
<sp><speaker>Μνησίλοχος</speaker>
<l part="Y">καὶ μὴν ἰδού.</l></sp>
<sp><speaker>Γυνὴ Α</speaker>
<l part="Y">λαβὲ θοἰμάτιον Φιλίστη.</l></sp>
<sp><speaker>Μνησίλοχος</speaker>
<l>πρόσθες μόνον, κἀγώ σε νὴ τὴν Ἄρτεμιν&mdash;</l></sp>
<sp><speaker>Γυνὴ Α</speaker>
<l part="Y">τί δράσεις;</l></sp>
<sp><speaker>Μνησίλοχος</speaker>
<l n="570">τὸν σησαμοῦνθ’ ὃν κατέφαγες, τοῦτον χεσεῖν ποιήσω.</l></sp>
<sp><speaker>Χορός</speaker>
<l>παύσασθε λοιδορούμεναι· καὶ γὰρ γυνή τις ἡμῖν</l>
<l>ἐσπουδακυῖα προστρέχει. πρὶν οὖν ὁμοῦ γενέσθαι,</l>
<l>σιγᾶθ’, ἵν’ αὐτῆς κοσμίως πυθώμεθ’ ἅττα λέξει.</l><milestone ed="p" n="574" unit="card"/></sp></div2></div1>
<div1 type="Episode">
<sp>
<speaker>Κλεισθένης</speaker>
<l>φίλαι γυναῖκες ξυγγενεῖς τοὐμοῦ τρόπου·</l>
<l n="575">ὅτι μὲν φίλος εἴμ’ ὑμῖν, ἐπίδηλος ταῖς γνάθοις·</l>
<l>γυναικομανῶ γὰρ προξενῶ θ’ ὑμῶν ἀεί.</l>
<l>καὶ νῦν ἀκούσας πρᾶγμα περὶ ὑμῶν μέγα</l>
<l>ὀλίγῳ τι πρότερον κατ’ ἀγορὰν λαλούμενον,</l>
<l>ἥκω φράσων τοῦτ’ ἀγγελῶν θ’ ὑμῖν, ἵνα</l>
<l n="580">σκοπῆτε καὶ τηρῆτε μὴ καὶ προσπέσῃ</l>
<l>ὑμῖν ἀφάρκτοις πρᾶγμα δεινὸν καὶ μέγα.</l></sp>
<sp>
<speaker>Χορός</speaker>
<l>τί δ’ ἔστιν ὦ παῖ; παῖδα γάρ ς’ εἰκὸς καλεῖν,</l>
<l>ἕως ἂν οὕτως τὰς γνάθους ψιλὰς ἔχῃς.</l></sp>
<sp>
<speaker>Κλεισθένης</speaker>
<l>Εὐριπίδην φάς’ ἄνδρα κηδεστήν τινα</l>
<l n="585">αὑτοῦ γέροντα δεῦρ’ ἀναπέμψαι τήμερον.</l></sp>
<sp>
<speaker>Χορός</speaker>
<l>πρὸς ποῖον ἔργον ἢ τίνος γνώμης χάριν;</l></sp>
<sp>
<speaker>Κλεισθένης</speaker>
<l>ἵν’ ἅττα βουλεύοισθε καὶ μέλλοιτε δρᾶν,</l>
<l>ἐκεῖνος εἴη τῶν λόγων κατάσκοπος.</l></sp>
<sp>
<speaker>Χορός</speaker>
<l>καὶ πῶς λέληθεν ἐν γυναιξὶν ὢν ἀνήρ;</l></sp>
<sp>
<speaker>Κλεισθένης</speaker>
<l n="590">ἀφηῦσεν αὐτὸν κἀπέτιλ’ Εὐριπίδης</l>
<l>καὶ τἄλλ’ ἅπανθ’ ὥσπερ γυναῖκ’ ἐσκεύασεν.</l></sp>
<sp>
<speaker>Μνησίλοχος</speaker>
<l>πείθεσθε τούτῳ ταῦτα; τίς δ’ οὕτως ἀνὴρ</l>
<l>ἠλίθιος ὅστις τιλλόμενος ἠνείχετο;</l>
<l>οὐκ οἴομαι ’γωγ’ ὦ πολυτιμήτω θεώ.</l></sp>
<sp>
<speaker>Κλεισθένης</speaker>
<l n="595">ληρεῖς· ἐγὼ γὰρ οὐκ ἂν ἦλθον ἀγγελῶν,</l>
<l>εἰ μὴ ’πεπύσμην ταῦτα τῶν σάφ’ εἰδότων.</l></sp>
<sp>
<speaker>Χορός</speaker>
<l>τὸ πρᾶγμα τουτὶ δεινὸν εἰσαγγέλλεται.</l>
<l>ἀλλ’ ὦ γυναῖκες οὐκ ἐλινύειν ἐχρῆν,</l>
<l>ἀλλὰ σκοπεῖν τὸν ἄνδρα καὶ ζητεῖν ὅπου</l>
<l n="600">λέληθεν ἡμᾶς κρυπτὸς ἐγκαθήμενος.</l>
<l>καὶ σὺ ξυνέξευρ’ αὐτόν, ὡς ἂν τὴν χάριν</l>
<l>ταύτην τε κἀκείνην ἔχῃς ὦ πρόξενε.</l></sp>
<sp>
<speaker>Κλεισθένης</speaker>
<l>φέρ’ ἴδω· τίς ἡ πρώτη σύ;</l></sp>
<sp>
<speaker>Μνησίλοχος</speaker>
<l part="Y">ποῖ τις τρέψεται;</l></sp>
<sp>
<speaker>Κλεισθένης</speaker>
<l>ζητητέαι γάρ ἐστε.</l></sp>
<sp>
<speaker>Μνησίλοχος</speaker>
<l part="Y">κακοδαίμων ἐγώ.</l></sp>
<sp>
<speaker>Γυνὴ Α</speaker>
<l n="605">ἔμ’ ἥτις &amp;lt;εἴμ’&amp;gt; ἤρου; Κλεωνύμου γυνή.</l></sp>
<sp>
<speaker>Κλεισθένης</speaker>
<l>γιγνώσκεθ’ ὑμεῖς ἥτις ἔσθ’ ἥδ’ ἡ γυνή;</l></sp>
<sp>
<speaker>Χορός</speaker>
<l>γιγνώσκομεν δῆτ’. ἀλλὰ τὰς ἄλλας ἄθρει.</l></sp>
<sp>
<speaker>Κλεισθένης</speaker>
<l>ἡδὶ δὲ δὴ τίς ἐστιν ἡ τὸ παιδίον</l>
<l>ἔχουσα;</l></sp>
<sp>
<speaker>Γυνὴ Α</speaker>
<l part="Y">τίτθη νὴ Δί’ ἐμή.</l></sp>
<sp>
<speaker>Μνησίλοχος</speaker>
<l part="Y">διοίχομαι.</l></sp>
<sp>
<speaker>Κλεισθένης</speaker>
<l n="610">αὕτη σὺ ποῖ στρέφει; μέν’ αὐτοῦ. τί τὸ κακόν;</l></sp>
<sp>
<speaker>Μνησίλοχος</speaker>
<l>ἔασον οὐρῆσαί μ’.</l></sp>
<sp>
<speaker>Κλεισθένης</speaker>
<l part="Y">ἀναίσχυντός &amp;lt;τις&amp;gt; εἶ.</l>
<l>σὺ δ’ οὖν ποίει τοῦτ’. ἀναμενῶ γὰρ ἐνθάδε.</l></sp>
<sp>
<speaker>Χορός</speaker>
<l>ἀνάμενε δῆτα καὶ σκόπει γ’ αὐτὴν σφόδρα·</l>
<l>μόνην γὰρ αὐτὴν ὦνερ οὐ γιγνώσκομεν.</l></sp>
<sp>
<speaker>Κλεισθένης</speaker>
<l n="615">πολύν γε χρόνον οὐρεῖς σύ.</l></sp>
<sp>
<speaker>Μνησίλοχος</speaker>
<l part="Y">νὴ Δί’ ὦ μέλε·</l>
<l>στραγγουριῶ γάρ· ἐχθὲς ἔφαγον κάρδαμα.</l></sp>
<sp>
<speaker>Κλεισθένης</speaker>
<l>τί καρδαμίζεις; οὐ βαδιεῖ δεῦρ’ ὡς ἐμέ;</l></sp>
<sp>
<speaker>Μνησίλοχος</speaker>
<l>τί δῆτά μ’ ἕλκεις ἀσθενοῦσαν;</l></sp>
<sp>
<speaker>Κλεισθένης</speaker>
<l part="Y">εἰπέ μοι,</l>
<l>τίς ἔστ’ ἀνήρ σοι;</l></sp>
<sp>
<speaker>Μνησίλοχος</speaker>
<l part="Y">τὸν ἐμὸν ἄνδρα πυνθάνει;</l>
<l n="620">τὸν δεῖνα γιγνώσκεις, τὸν ἐκ Κοθωκιδῶν;</l></sp>
<sp>
<speaker>Κλεισθένης</speaker>
<l>τὸν δεῖνα; ποῖον;</l></sp>
<sp>
<speaker>Μνησίλοχος</speaker>
<l part="Y">ἔσθ’ ὁ δεῖν’, ὃς καί ποτε</l>
<l>τὸν δεῖνα τὸν τοῦ δεῖνα&mdash;</l></sp>
<sp>
<speaker>Κλεισθένης</speaker>
<l part="Y">ληρεῖν μοι δοκεῖς.</l>
<l>ἀνῆλθες ἤδη δεῦρο πρότερον;</l></sp>
<sp>
<speaker>Μνησίλοχος</speaker>
<l part="Y">νὴ Δία</l>
<l>ὁσέτη γε.</l></sp>
<sp>
<speaker>Κλεισθένης</speaker>
<l part="Y">καὶ τίς σοὐστὶ συσκηνήτρια;</l></sp>
<sp>
<speaker>Μνησίλοχος</speaker>
<l n="625">ἡ δεῖν’ ἔμοιγ’.</l></sp>
<sp>
<speaker>Κλεισθένης</speaker>
<l part="Y">οἴμοι τάλας, οὐδὲν λέγεις.</l><milestone ed="p" n="626" unit="card"/></sp>
<sp>
<speaker>Γυνὴ Α</speaker>
<l>ἄπελθ’. ἐγὼ γὰρ βασανιῶ ταύτην καλῶς</l>
<l>ἐκ τῶν ἱερῶν τῶν πέρυσι· σὺ δ’ ἀπόστηθί μοι,</l>
<l>ἵνα μὴ ’πακούσῃς ὢν ἀνήρ. σὺ δ’ εἰπέ μοι</l>
<l>ὅ τι πρῶτον ἡμῖν τῶν ἱερῶν ἐδείκνυτο.</l></sp>
<sp>
<speaker>Μνησίλοχος</speaker>
<l n="630">φέρ’ ἴδω, τί μέντοι πρῶτον ἦν; ἐπίνομεν.</l></sp>
<sp>
<speaker>Γυνὴ Α</speaker>
<l>τί δὲ μετὰ τοῦτο δεύτερον;</l></sp>
<sp>
<speaker>Μνησίλοχος</speaker>
<l part="Y">προὐπίνομεν.</l></sp>
<sp>
<speaker>Γυνὴ Α</speaker>
<l>ταυτὶ μὲν ἤκουσάς τινος· τί δαὶ τρίτον;</l></sp>
<sp>
<speaker>Μνησίλοχος</speaker>
<l>σκάφιον Ξένυλλ’ ᾔτησεν· οὐ γὰρ ἦν ἀμίς.</l></sp>
<sp>
<speaker>Γυνὴ Α</speaker>
<l>οὐδὲν λέγεις. δεῦρ’ ἐλθὲ δεῦρ’ ὦ Κλείσθενες·</l>
<l n="635">ὅδ’ ἐστὶν ἁνὴρ ὃν λέγεις.</l></sp>
<sp>
<speaker>Κλεισθένης</speaker>
<l part="Y">τί οὖν ποιῶ;</l></sp>
<sp>
<speaker>Γυνὴ Α</speaker>
<l>ἀπόδυσον αὐτόν· οὐδὲν ὑγιὲς γὰρ λέγει.</l></sp>
<sp>
<speaker>Μνησίλοχος</speaker>
<l>κἄπειτ’ ἀποδύσετ’ ἐννέα παίδων μητέρα;</l></sp>
<sp>
<speaker>Κλεισθένης</speaker>
<l>χάλα ταχέως τὸ στρόφιον ὦναίσχυντε σύ.</l></sp>
<sp>
<speaker>Γυνὴ Α</speaker>
<l>ὡς καὶ στιβαρά τις φαίνεται καὶ καρτερά·</l>
<l n="640">καὶ νὴ Δία τιτθούς γ’ ὥσπερ ἡμεῖς οὐκ ἔχει.</l></sp>
<sp>
<speaker>Μνησίλοχος</speaker>
<l>στερίφη γάρ εἰμι κοὐκ ἐκύησα πώποτε.</l></sp>
<sp>
<speaker>Γυνὴ Α</speaker>
<l>νῦν· τότε δὲ μήτηρ ἦσθα παίδων ἐννέα.</l></sp>
<sp>
<speaker>Κλεισθένης</speaker>
<l>ἀνίστας’ ὀρθός. ποῖ τὸ πέος ὠθεῖς κάτω;</l></sp>
<sp>
<speaker>Γυνὴ Α</speaker>
<l>τοδὶ διέκυψε καὶ μάλ’ εὔχρων ὦ τάλαν.</l></sp>
<sp>
<speaker>Κλεισθένης</speaker>
<l n="645">καὶ ποῦ ’στιν;</l></sp>
<sp>
<speaker>Γυνὴ Α</speaker>
<l part="Y">αὖθις ἐς τὸ πρόσθεν οἴχεται.</l></sp>
<sp>
<speaker>Κλεισθένης</speaker>
<l>οὐκ ἐνγεταυθί.</l></sp>
<sp>
<speaker>Γυνὴ Α</speaker>
<l part="Y">μἀλλὰ δεῦρ’ ἥκει πάλιν.</l></sp>
<sp>
<speaker>Κλεισθένης</speaker>
<l>ἰσθμόν τιν’ ἔχεις ὦνθρωπ’· ἄνω τε καὶ κάτω</l>
<l>τὸ πέος διέλκεις πυκνότερον Κορινθίων.</l></sp>
<sp>
<speaker>Γυνὴ Α</speaker>
<l>ὦ μιαρὸς οὗτος· ταῦτ’ ἄρ’ ὑπὲρ Εὐριπίδου</l>
<l n="650">ἡμῖν ἐλοιδορεῖτο.</l></sp>
<sp>
<speaker>Μνησίλοχος</speaker>
<l part="Y">κακοδαίμων ἐγώ,</l>
<l>εἰς οἷ’ ἐμαυτὸν εἰσεκύλισα πράγματα.</l></sp>
<sp>
<speaker>Γυνὴ Α</speaker>
<l>ἄγε δὴ τί δρῶμεν;</l></sp>
<sp>
<speaker>Κλεισθένης</speaker>
<l part="Y">τουτονὶ φυλάττετε</l>
<l>καλῶς, ὅπως μὴ διαφυγὼν οἰχήσεται·</l>
<l>ἐγὼ δὲ ταῦτα τοῖς πρυτάνεσιν ἀγγελῶ.</l><milestone ed="p" n="655" unit="card"/></sp></div1>
<div1 type="Choral">
<div2 type="anapests">
<sp>
<speaker>Χορός</speaker>
<l n="655">ἡμᾶς τοίνυν μετὰ τοῦτ’ ἤδη τὰς λαμπάδας ἁψαμένας χρὴ</l>
<l>ξυζωσαμένας εὖ κἀνδρείως τῶν θ’ ἱματίων ἀποδύσας</l>
<l>ζητεῖν, εἴ που κἄλλος τις ἀνὴρ ἀνελήλυθε, καὶ περιθρέξαι</l>
<l>τὴν πύκνα πᾶσαν καὶ τὰς σκηνὰς καὶ τὰς διόδους διαθρῆσαι.</l><milestone ed="p" n="659" unit="card"/></sp></div2>
<div2 type="trochees">
<sp>
<speaker>Χορός</speaker>
<l>εἶα δὴ πρώτιστα μὲν χρὴ κοῦφον ἐξορμᾶν πόδα</l>
<l n="660">καὶ διασκοπεῖν σιωπῇ πανταχῇ· μόνον δὲ χρὴ</l>
<l>μὴ βραδύνειν, ὡς ὁ καιρός ἐστι μὴ μέλλειν ἔτι,</l>
<l>ἀλλὰ τὴν πρώτην τρέχειν χρῆν ὡς τάχιστ’ ἤδη κύκλῳ.</l><milestone ed="p" n="663" unit="card"/></sp>
<sp>
<speaker>Χορός</speaker>
<l>εἶά νυν ἴχνευε καὶ μάτευε ταχὺ πάντ’,</l>
<l>εἴ τις ἐν τόποις ἑδραῖος</l>
<l>ἄλλος αὖ λέληθεν ὤν.</l>
<l n="665">πανταχῇ δὲ ῥῖψον ὄμμα,</l>
<l>καὶ τὰ τῇδε καὶ τὰ δεῦρο</l>
<l>πάντ’ ἀνασκόπει καλῶς.</l><milestone ed="p" n="668" unit="card"/></sp></div2>
<div2 type="strophe" n="1">
<sp><speaker>Χορός</speaker>
<l>ἢν γάρ με λάθῃ δράσας ἀνόσια,</l>
<l>δώσει τε δίκην καὶ πρὸς τούτῳ</l>
<l n="670">τοῖς ἄλλοις ἀνδράσιν ἔσται</l>
<l>παράδειγμ’ ὕβρεως ἀδίκων τ’ ἔργων</l>
<l>ἀθέων τε τρόπων·</l>
<l>φήσει δ’ εἶναί τε θεοὺς φανερῶς,</l>
<l>δείξει τ’ ἤδη</l>
<l>πᾶσιν ἀνθρώποις σεβίζειν δαίμονας . . .</l>
<l n="675">&dagger;δικαίως τ’ ἐφέποντας &dagger; ὅσια καὶ νόμιμα</l>
<l>μηδομένους ποιεῖν ὅ τι καλῶς ἔχει.</l>
<l>κἂν μὴ ποιῶσι ταῦτα τοιάδ’ ἔσται·</l>
<l>αὐτῶν ὅταν ληφθῇ τις ἀνόσιόν τι δρῶν,</l>
<l n="680">&dagger;μανίαις&dagger; φλέγων λύσσῃ παράκοπος,</l>
<l>&dagger;εἴ τι δρῴη&dagger;</l>
<l>πᾶσιν ἐμφανὴς ὁρᾶν ἔσται γυναιξὶ καὶ βροτοῖσιν,</l>
<l>ὅτι τά &amp;lt;τε&amp;gt; παράνομα τά τ’ ἀνόσια &amp;lt;παρὼν&amp;gt;</l>
<l n="685">θεὸς ἀποτίνεται.</l>
<l>ἀλλ’ ἔοιχ’ ἡμῖν ἅπαντά τως διεσκέφθαι καλῶς.</l>
<l>οὐχ ὁρῶμεν γοῦν ἔτ’ ἄλλον οὐδέν’ ἐγκαθήμενον.</l><milestone ed="p" n="689" unit="card"/></sp></div2></div1>
<div1 type="Episode">
<sp>
<speaker>Γυνὴ Α</speaker>
<l>ἆ ποῖ σὺ φεύγεις; οὗτος οὗτος οὐ μενεῖς;</l>
<l n="690">τάλαιν’ ἐγὼ τάλαινα, καὶ τὸ παιδίον</l>
<l>ἐξαρπάσας μοι φροῦδος ἀπὸ τοῦ τιτθίου.</l></sp>
<sp>
<speaker>Μνησίλοχος</speaker>
<l>κέκραχθι· τοῦτο δ’ οὐδέποτε σὺ ψωμιεῖς,</l>
<l>ἢν μή μ’ ἀφῆτ’· ἀλλ’ ἐνθάδ’ ἐπὶ τῶν μηρίων</l>
<l>πληγὲν μαχαίρᾳ τῇδε φοινίας φλέβας</l>
<l n="695">καθαιματώσει βωμόν.</l></sp>
<sp>
<speaker>Γυνὴ Α</speaker>
<l part="Y">ὦ τάλαιν’ ἐγώ.</l>
<l>γυναῖκες, οὐκ ἀρήξετ’; οὐ πολλὴν βοὴν</l>
<l>στήσεσθε καὶ τροπαῖον, ἀλλὰ τοῦ μόνου</l>
<l>τέκνου με περιόψεσθ’ ἀποστερουμένην;</l><milestone ed="p" n="699" unit="card"/></sp></div1>
<div1 type="Choral">
<div2 type="lyric">
<sp>
<speaker>Χορός</speaker>
<l>ἔα ἔα.</l>
<l n="700">ὦ πότνιαι Μοῖραι τί τόδε δέρκομαι</l>
<l>νεοχμὸν αὖ τέρας;</l>
<l>ὡς ἅπαντ’ ἄρ’ ἐστὶ τόλμης μεστὰ κἀναισχυντίας.</l>
<l>οἷον αὖ δέδρακεν ἔργον, οἷον αὖ φίλαι τόδε.</l></sp></div2>
<div2 type="trochees">
<sp>
<speaker>Μνησίλοχος</speaker>
<l>οἷον ὑμῶν ἐξαράξω τὴν ἄγαν αὐθαδίαν.</l></sp>
<sp>
<speaker>Χορός</speaker>
<l n="705">ταῦτα δῆτ’ οὐ δεινὰ πράγματ’ ἐστὶ καὶ περαιτέρω;</l></sp>
<sp>
<speaker>Γυνὴ Α</speaker>
<l>δεινὰ δῆθ’, ὅστις γ’ ἔχει μου ’ξαρπάσας τὸ παιδίον.</l><milestone ed="p" n="707" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>τί ἂν οὖν εἴποι πρὸς ταῦτά τις, ὅτε</l>
<l>τοιαῦτα ποιῶν ὅδ’ ἀναισχυντεῖ;</l></sp>
<sp><speaker>Μνησίλοχος</speaker>
<l>κοὔπω μέντοι γε πέπαυμαι.</l></sp>
<sp><speaker>Χορός</speaker><l n="710">ἀλλ’ οὖν ἥκεις γ’ ὅθεν οὐ φαύλως γ’</l>
<l>ἀποδρὰς λέξεις</l>
<l>οἷον δράσας διέδυς ἔργον,</l>
<l>λήψει δὲ κακόν.</l></sp>
<sp><speaker>Μνησίλοχος</speaker>
<l>τοῦτο μέντοι μὴ γένοιτο μηδαμῶς, ἀπεύχομαι.</l></sp>
<sp><speaker>Χορός</speaker>
<l n="715">τίς οὖν σοι, τίς ἂν σύμμαχος ἐκ θεῶν</l>
<l>ἀθανάτων ἔλθοι ξὺν ἀδίκοις ἔργοις;</l></sp>
<sp><speaker>Μνησίλοχος</speaker>
<l>μάτην λαλεῖτε· τὴν δ’ ἐγὼ οὐκ ἀφήσω.</l></sp>
<sp><speaker>Χορός</speaker>
<l>ἀλλ’ οὐ μὰ τὼ θεὼ τάχ’ οὐ χαίρων ἴσως</l>
<l n="720">ἐνυβριεῖς λόγους λέξεις τ’ ἀνοσίους</l>
<l>&amp;lt;ἐπ’&amp;gt; ἀθέοις ἔργοις·</l>
<l>&amp;lt;καὶ&amp;gt; γὰρ ἀνταμειψόμεσθά ς’ ὥσπερ εἰκὸς ἀντὶ τῶνδε.</l>
<l>τάχα δὲ μεταβαλοῦς’ ἐπὶ κακὸν ἑτερότροπον</l>
<l n="725">ἐπέχει τύχη.</l>
<l>ἀλλὰ τάσδε μὲν λαβεῖν χρῆν ς’ ἐκφέρειν τε τῶν ξύλων,</l>
<l>καὶ καταίθειν τὸν πανοῦργον πυρπολεῖν θ’ ὅσον τάχος.</l><milestone ed="p" n="728" unit="card"/></sp></div2></div1>
<div1 type="Episode">
<sp>
<speaker>Γυνὴ Α</speaker>
<l>ἴωμεν ἐπὶ τὰς κληματίδας ὦ Μανία.</l>
<l>κἀγώ ς’ ἀποδείξω θυμάλωπα τήμερον.</l></sp>
<sp>
<speaker>Μνησίλοχος</speaker>
<l n="730">ὕφαπτε καὶ κάταιθε· σὺ δὲ τὸ Κρητικὸν</l>
<l>ἀπόδυθι ταχέως· τοῦ θανάτου δ’ ὦ παιδίον</l>
<l>μόνην γυναικῶν αἰτιῶ τὴν μητέρα.</l>
<l>τουτὶ τί ἔστιν; ἀσκὸς ἐγένεθ’ ἡ κόρη</l>
<l>οἴνου πλέως καὶ ταῦτα Περσικὰς ἔχων.</l>
<l n="735">ὦ θερμόταται γυναῖκες, ὦ ποτίσταται</l>
<l>κἀκ παντὸς ὑμεῖς μηχανώμεναι πιεῖν,</l>
<l>ὦ μέγα καπήλοις ἀγαθὸν ἡμῖν δ’ αὖ κακόν,</l>
<l>κακὸν δὲ καὶ τοῖς σκευαρίοις καὶ τῇ κρόκῃ.</l></sp>
<sp>
<speaker>Γυνὴ Α</speaker>
<l>παράβαλλε πολλὰς κληματίδας ὦ Μανία.</l></sp>
<sp>
<speaker>Μνησίλοχος</speaker>
<l n="740">παράβαλλε δῆτα· σὺ δ’ ἀπόκριναί μοι τοδί,</l>
<l>τουτὶ τεκεῖν φῄς;</l></sp>
<sp>
<speaker>Γυνὴ Α</speaker>
<l part="Y">&amp;lt;καὶ&amp;gt; δέκα μῆνας αὔτ’ ἐγὼ</l>
<l>ἤνεγκον.</l></sp>
<sp>
<speaker>Μνησίλοχος</speaker>
<l part="Y">ἤνεγκας σύ;</l></sp>
<sp>
<speaker>Γυνὴ Α</speaker>
<l part="Y">νὴ τὴν Ἄρτεμιν.</l></sp>
<sp>
<speaker>Μνησίλοχος</speaker>
<l>πρικότυλον ἢ πῶς; εἰπέ μοι.</l></sp>
<sp>
<speaker>Γυνὴ Α</speaker>
<l part="Y">τί μ’ ἠργάσω;</l>
<l>ἀπέδυσας ὦναίσχυντέ μου τὸ παιδίον</l>
<l n="745">τυννοῦτον ὄν.</l></sp>
<sp>
<speaker>Μνησίλοχος</speaker>
<l part="Y">τυννοῦτο;</l></sp>
<sp>
<speaker>Γυνὴ Α</speaker>
<l part="Y">μικρὸν νὴ Δία.</l></sp>
<sp>
<speaker>Μνησίλοχος</speaker>
<l>πός’ ἔτη δὲ γέγονε; τρεῖς Χοᾶς ἢ τέτταρας;</l></sp>
<sp>
<speaker>Γυνὴ Α</speaker>
<l>σχεδὸν τοσοῦτον χὤσον ἐκ Διονυσίων.</l>
<l>ἀλλ’ ἀπόδος αὐτό.</l></sp>
<sp>
<speaker>Μνησίλοχος</speaker>
<l part="Y">μὰ τὸν Ἀπόλλω τουτονί.</l></sp>
<sp>
<speaker>Γυνὴ Α</speaker>
<l>ἐμπρήσομεν τοίνυν σε.</l></sp>
<sp>
<speaker>Μνησίλοχος</speaker>
<l part="Y">πάνυ γ’ ἐμπίμπρατε·</l>
<l n="750">αὕτη δ’ ἀποσφαγήσεται μάλ’ αὐτίκα.</l></sp>
<sp>
<speaker>Γυνὴ Α</speaker>
<l>μὴ δῆθ’, ἱκετεύω ς’· ἀλλ’ ἔμ’ ὅ τι χρῄζεις ποίει</l>
<l>ὑπέρ γε τούτου.</l></sp>
<sp>
<speaker>Μνησίλοχος</speaker>
<l part="Y">φιλότεκνός τις εἶ φύσει.</l>
<l>ἀλλ’ οὐδὲν ἧττον ἥδ’ ἀποσφαγήσεται</l></sp>
<sp>
<speaker>Γυνὴ Α</speaker>
<l>οἴμοι τέκνον. δός μοι σφαγεῖον Μανία,</l>
<l n="755">ἵν’ οὖν τό γ’ αἷμα τοῦ τέκνου τοὐμοῦ λάβω.</l></sp>
<sp>
<speaker>Μνησίλοχος</speaker>
<l>ὕπεχ’ αὐτό, χαριοῦμαι γὰρ ἕν γε τοῦτό σοι.</l></sp>
<sp>
<speaker>Γυνὴ Α</speaker>
<l>κακῶς ἀπόλοι’, ὡς φθονερὸς εἶ καὶ δυσμενής.</l></sp>
<sp>
<speaker>Μνησίλοχος</speaker>
<l>τουτὶ τὸ δέρμα τῆς ἱερείας γίγνεται.</l></sp>
<sp>
<speaker>Γυνὴ Α</speaker>
<l>τί τῆς ἱερείας γίγνεται;</l></sp>
<sp>
<speaker>Μνησίλοχος</speaker>
<l part="Y">τουτί. λαβέ.</l></sp>
<sp>
<speaker>Γυνὴ Γ</speaker>
<l n="760">ταλαντάτη Μίκκα τίς ἐξεκόρησέ σε;</l>
<l>&lsqb;τίς τὴν ἀγαπητὴν παῖδά σοὐξῃρήσατο;&rsqb;</l></sp>
<sp>
<speaker>Γυνὴ Α</speaker>
<l>ὁ πανοῦργος οὗτος. ἀλλ’ ἐπειδήπερ πάρει,</l>
<l>φύλαξον αὐτόν, ἵνα λαβοῦσα Κλεισθένη</l>
<l>τοῖσιν πρυτάνεσιν ἃ πεποίηχ’ οὗτος φράσω.</l></sp>
<sp>
<speaker>Μνησίλοχος</speaker>
<l n="765">ἄγε δὴ τίς ἔσται μηχανὴ σωτηρίας;</l>
<l>τίς πεῖρα, τίς ἐπίνοι’; ὁ μὲν γὰρ αἴτιος</l>
<l>κἄμ’ ἐσκυλίσας ἐς τοιαυτὶ πράγματα</l>
<l>οὐ φαίνεταί πω. φέρε τίν’ οὖν &amp;lt;ἂν&amp;gt; ἄγγελον</l>
<l>πέμψαιμ’ ἐπ’ αὐτόν; οἶδ’ ἐγὼ καὶ δὴ πόρον</l>
<l n="770">ἐκ τοῦ Παλαμήδους· ὡς ἐκεῖνος, τὰς πλάτας</l>
<l>ῥίψω γράφων. ἀλλ’ οὐ πάρεισιν αἱ πλάται.</l>
<l>πόθεν οὖν γένοιντ’ ἄν μοι πλάται πόθεν; &amp;lt;πόθεν;&amp;gt;</l>
<l>τί δ’ ἂν εἰ ταδὶ τἀγάλματ’ ἀντὶ τῶν πλατῶν</l>
<l>γράφων διαρρίπτοιμι; βέλτιον πολύ.</l>
<l n="775">ξύλον γέ τοι καὶ ταῦτα κἀκεῖν’ ἦν ξύλον.</l><milestone ed="p" n="776" unit="card"/></sp>
<div2 type="lyric">
<sp>
<speaker>Μνησίλοχος</speaker>
<l>ὦ χεῖρες ἐμαὶ</l>
<l>ἐγχειρεῖν χρῆν ἔργῳ πορίμῳ.</l>
<l>ἄγε δὴ πινάκων ξεστῶν δέλτοι,</l>
<l>δέξασθε σμίλης ὁλκοὺς</l>
<l n="780">κήρυκας ἐμῶν μόχθων· οἴμοι</l>
<l>τουτὶ τὸ ῥῶ μοχθηρόν·</l>
<l>χώρει χώρει. ποίαν αὔλακα;</l>
<l>βάσκετ’ ἐπείγετε πάσας καθ’ ὁδοὺς</l>
<l>κείνᾳ ταύτᾳ· ταχέως χρή.</l><milestone ed="p" n="785" unit="card"/></sp></div2></div1>
<div1 type="Parabasis">
<div2 type="parabasis" met="anapests">
<sp><speaker>Χορός</speaker>
<l n="785">ἡμεῖς τοίνυν ἡμᾶς αὐτὰς εὖ λέξωμεν παραβᾶσαι,</l>
<l>καίτοι πᾶς τις τὸ γυναικεῖον φῦλον κακὰ πόλλ’ ἀγορεύει,</l>
<l>ὡς πᾶν ἐσμὲν κακὸν ἀνθρώποις κἀξ ἡμῶν ἐστιν ἅπαντα,</l>
<l>ἔριδες νείκη στάσις ἀργαλέα λύπη πόλεμος. φέρε δή νυν,</l>
<l>εἰ κακόν ἐσμεν, τί γαμεῖθ’ ἡμᾶς, εἴπερ ἀληθῶς κακόν ἐσμεν,</l>
<l n="790">κἀπαγορεύετε μήτ’ ἐξελθεῖν μήτ’ ἐκκύψασαν ἁλῶναι,</l>
<l>ἀλλ’ οὑτωσὶ πολλῇ σπουδῇ τὸ κακὸν βούλεσθε φυλάττειν;</l>
<l>κἂν ἐξέλθῃ τὸ γύναιόν ποι, κᾆθ’ εὕρητ’ αὐτὸ θύρασιν,</l>
<l>μανίας μαίνεσθ’, οὓς χρῆν σπένδειν καὶ χαίρειν, εἴπερ ἀληθῶς</l>
<l>ἔνδοθεν ηὕρετε φροῦδον τὸ κακὸν καὶ μὴ κατελαμβάνετ’ ἔνδον.</l>
<l n="795">κἂν καταδάρθωμεν ἐν ἀλλοτρίων παίζουσαι καὶ κοπιῶσαι,</l>
<l>πᾶς τις τὸ κακὸν τοῦτο ζητεῖ περὶ τὰς κλίνας περινοστῶν.</l>
<l>κἂν ἐκ θυρίδος παρακύπτωμεν, τὸ κακὸν ζητεῖτε θεᾶσθαι·</l>
<l>κἂν αἰσχυνθεῖς’ ἀναχωρήσῃ, πολὺ μᾶλλον πᾶς ἐπιθυμεῖ</l>
<l>αὖθις τὸ κακὸν παρακύψαν ἰδεῖν. οὕτως ἡμεῖς ἐπιδήλως</l>
<l n="800">ὑμῶν ἐσμεν πολὺ βελτίους, βάσανός τε πάρεστιν ἰδέσθαι.</l>
<l>βάσανον δῶμεν πότεροι χείρους. ἡμεῖς μὲν γάρ φαμεν ὑμᾶς,</l>
<l>ὑμεῖς δ’ ἡμᾶς. σκεψώμεθα δὴ κἀντιτιθῶμεν πρὸς ἕκαστον,</l>
<l>παραβάλλουσαι τῆς τε γυναικὸς καὶ τἀνδρὸς τοὔνομ’ ἑκάστου.</l>
<l>Ναυσιμάχης μέν &amp;lt;γ’&amp;gt; ἥττων ἐστὶν Χαρμῖνος· δῆλα δὲ τἄργα.</l>
<l n="805">καὶ μὲν δὴ καὶ Κλεοφῶν χείρων πάντως δήπου Ξαλαβακχοῦς.</l>
<l>πρὸς Ἀριστομάχην δὲ χρόνου πολλοῦ, πρὸς ἐκείνην τὴν Μαραθῶνι,</l>
<l>καὶ Ξτρατονίκην ὑμῶν οὐδεὶς οὐδ’ ἐγχειρεῖ πολεμίζειν.</l>
<l>ἀλλ’ Εὐβούλης τῶν πέρυσίν τις βουλευτής ἐστιν ἀμείνων</l>
<l>παραδοὺς ἑτέρῳ τὴν βουλείαν; οὐδ’ αὐτὸς τοῦτό γε φήσεις.</l>
<l n="810">οὕτως ἡμεῖς πολὺ βελτίους τῶν ἀνδρῶν εὐχόμεθ’ εἶναι.</l>
<l>οὐδ’ ἂν κλέψασα γυνὴ ζεύγει κατὰ πεντήκοντα τάλαντα</l>
<l>ἐς πόλιν ἔλθοι τῶν δημοσίων· ἀλλ’ ἢν τὰ μέγισθ’ ὑφέληται</l>
<l>φορμὸν πυρῶν τἀνδρὸς κλέψας’, αὐθημερὸν αὔτ’ ἀπέδωκεν.</l><milestone ed="p" n="814" unit="card"/></sp></div2>
<div2 type="pnigos" met="anapests">
<sp><speaker>Χορός</speaker>
<l>ἀλλ’ ἡμεῖς ἂν πολλοὺς τούτων</l>
<l n="815">ἀποδείξαιμεν ταῦτα ποιοῦντας.</l>
<l>καὶ πρὸς τούτοις γάστριδας ἡμῶν</l>
<l>ὄντας μᾶλλον καὶ λωποδύτας</l>
<l>καὶ βωμολόχους κἀνδραποδιστάς.</l>
<l>καὶ μὲν δήπου καὶ τὰ πατρῷά γε</l>
<l n="820">χείρους ἡμῶν εἰσιν σῴζειν·</l>
<l>ἡμῖν μὲν γὰρ σῶν ἔτι καὶ νῦν</l>
<l>τἀντίον ὁ κανὼν οἱ καλαθίσκοι</l>
<l>τὸ σκιάδειον·</l>
<l>τοῖς δ’ ἡμετέροις ἀνδράσι τούτοις</l>
<l n="825">ἀπόλωλεν μὲν πολλοῖς ὁ κανὼν</l>
<l>ἐκ τῶν οἴκων αὐτῇ λόγχῃ,</l>
<l>πολλοῖς δ’ ἑτέροις ἀπὸ τῶν ὤμων</l>
<l>ἐν ταῖς στρατιαῖς</l>
<l>ἔρριπται τὸ σκιάδειον.</l><milestone ed="p" n="830" unit="card"/></sp></div2>
<div2 type="epirrheme" met="trochees">
<sp><speaker>Χορός</speaker>
<l n="830">πόλλ’ ἂν αἱ γυναῖκες ἡμεῖς ἐν δίκῃ μεμψαίμεθ’ ἂν</l>
<l>τοῖσιν ἀνδράσιν δικαίως, ἓν δ’ ὑπερφυέστατον.</l>
<l>χρῆν γάρ, ἡμῶν εἰ τέκοι τις ἄνδρα χρηστὸν τῇ πόλει,</l>
<l>ταξίαρχον ἢ στρατηγόν, λαμβάνειν τιμήν τινα,</l>
<l>προεδρίαν τ’ αὐτῇ δίδοσθαι Στηνίοισι καὶ Σκίροις</l>
<l n="835">ἔν τε ταῖς ἄλλαις ἑορταῖς αἷσιν ἡμεῖς ἤγομεν·</l>
<l>εἰ δὲ δειλὸν καὶ πονηρὸν ἄνδρα τις τέκοι γυνή,</l>
<l>ἢ τριήραρχον πονηρὸν ἢ κυβερνήτην κακόν,</l>
<l>ὑστέραν αὐτὴν καθῆσθαι σκάφιον ἀποκεκαρμένην</l>
<l>τῆς τὸν ἀνδρεῖον τεκούσης. τῷ γὰρ εἰκὸς ὦ πόλις</l>
<l n="840">τὴν Ὑπερβόλου καθῆσθαι μητέρ’ ἠμφιεσμένην</l>
<l>λευκὰ καὶ κόμας καθεῖσαν πλησίον τῆς Λαμάχου,</l>
<l>καὶ δανείζειν χρήμαθ’, ᾗ χρῆν, εἰ δανείσειέν τινι</l>
<l>καὶ τόκον πράττοιτο, διδόναι μηδέν’ ἀνθρώπων τόκον,</l>
<l>ἀλλ’ ἀφαιρεῖσθαι βίᾳ τὰ χρήματ’ εἰπόντας τοδί,</l>
<l n="845">&lsquo;ἀξία γοῦν εἶ τόκου τεκοῦσα τοιοῦτον τόκον.&rsquo;</l>
<milestone ed="p" n="846" unit="card"/></sp></div2></div1>
<div1 type="Episode">
<sp>
<speaker>Μνησίλοχος</speaker>
<l>ἰλλὸς γεγένημαι προσδοκῶν· ὁ δ’ οὐδέπω.</l>
<l>τί δῆτ’ ἂν εἴη τοὐμποδών; οὐκ ἔσθ’ ὅπως</l>
<l>οὐ τὸν Παλαμήδην ψυχρὸν ὄντ’ αἰσχύνεται.</l>
<l>τῷ δῆτ’ ἂν αὐτὸν προσαγαγοίμην δράματι;</l>
<l n="850">ἐγᾦδα· τὴν καινὴν Ἑλένην μιμήσομαι.</l>
<l>πάντως ὑπάρχει μοι γυναικεία στολή.</l></sp>
<sp>
<speaker>Γυνὴ Γ</speaker>
<l>τί αὖ σὺ κυρκανᾷς; τί κοικύλλεις ἔχων;</l>
<l>πικρὰν Ἑλένην ὄψει τάχ’, εἰ μὴ κοσμίως</l>
<l>ἕξεις, ἕως ἂν τῶν πρυτάνεών τις φανῇ.</l></sp>
<sp>
<speaker>Μνησίλοχος</speaker>
<l n="855">Νείλου μὲν αἵδε καλλιπάρθενοι ῥοαί,</l>
<l>ὃς ἀντὶ δίας ψακάδος Αἰγύπτου πέδον</l>
<l>λευκῆς νοτίζει μελανοσυρμαῖον λεών.</l></sp>
<sp>
<speaker>Γυνὴ Γ</speaker>
<l>πανοῦργος εἶ νὴ τὴν Ἑκάτην τὴν φωσφόρον.</l></sp>
<sp>
<speaker>Μνησίλοχος</speaker>
<l>ἐμοὶ δὲ γῆ μὲν πατρὶς οὐκ ἀνώνυμος</l>
<l n="860">Σπάρτη, πατὴρ δὲ Τυνδάρεως.</l></sp>
<sp>
<speaker>Γυνὴ Γ</speaker>
<l part="Y">σοί γ’ ὦλεθρε</l>
<l>πατὴρ ἐκεῖνός ἐστι; Φρυνώνδας μὲν οὖν.</l></sp>
<sp>
<speaker>Μνησίλοχος</speaker>
<l>Ἑλένη δ’ ἐκλήθην.</l></sp>
<sp>
<speaker>Γυνὴ Γ</speaker>
<l part="Y">αὖθις αὖ γίγνει γυνή,</l>
<l>πρὶν τῆς ἑτέρας δοῦναι γυναικίσεως δίκην;</l></sp>
<sp>
<speaker>Μνησίλοχος</speaker>
<l>ψυχαὶ δὲ πολλαὶ δι’ ἔμ’ ἐπὶ Σκαμανδρίαις</l>
<l n="865">ῥοαῖσιν ἔθανον.</l></sp>
<sp>
<speaker>Γυνὴ Γ</speaker>
<l part="Y">ὤφελες δὲ καὶ σύ γε.</l></sp>
<sp>
<speaker>Μνησίλοχος</speaker>
<l>κἀγὼ μὲν ἐνθάδ’ εἴμ’· ὁ δ’ ἄθλιος πόσις</l>
<l>οὑμὸς Μενέλαος οὐδέπω προσέρχεται.</l>
<l>τί οὖν ἔτι ζῶ;</l></sp>
<sp>
<speaker>Γυνὴ Γ</speaker>
<l part="Y">τῶν κοράκων πονηρίᾳ.</l></sp>
<sp>
<speaker>Μνησίλοχος</speaker>
<l>ἀλλ’ ὥσπερ αἰκάλλει τι καρδίαν ἐμήν.</l>
<l n="870">μὴ ψεῦσον ὦ Ζεῦ τῆς ἐπιούσης ἐλπίδος.</l></sp>
<sp>
<speaker>Εὐριπίδης</speaker>
<l>τίς τῶνδ’ ἐρυμνῶν δωμάτων ἔχει κράτος,</l>
<l>ὅστις ξένους δέξαιτο ποντίῳ σάλῳ</l>
<l>κάμνοντας ἐν χειμῶνι καὶ ναυαγίαις;</l></sp>
<sp>
<speaker>Μνησίλοχος</speaker>
<l>Πρωτέως τάδ’ ἐστὶ μέλαθρα.</l></sp>
<sp>
<speaker>Εὐριπίδης</speaker>
<l part="Y">ποίου Πρωτέως;</l></sp>
<sp>
<speaker>Γυνὴ Γ</speaker>
<l n="875">ὦ τρισκακόδαιμον, ψεύδεται νὴ τὼ θεώ,</l>
<l>ἐπεὶ τέθνηκε Πρωτέας ἔτη δέκα.</l></sp>
<sp>
<speaker>Εὐριπίδης</speaker>
<l>ποίαν δὲ χώραν εἰσεκέλσαμεν σκάφει;</l></sp>
<sp>
<speaker>Μνησίλοχος</speaker>
<l part="Y">Αἴγυπτον.</l></sp>
<sp>
<speaker>Εὐριπίδης</speaker>
<l part="Y">ὦ δύστηνος οἷ πεπλώκαμεν.</l></sp>
<sp>
<speaker>Γυνὴ Γ</speaker>
<l>πείθει τι &amp;lt;τούτῳ&amp;gt; τῷ κακῶς ἀπολουμένῳ</l>
<l n="880">ληροῦντι λῆρον; Θεσμοφορεῖον τουτογί.</l></sp>
<sp>
<speaker>Εὐριπίδης</speaker>
<l>αὐτὸς δὲ Πρωτεὺς ἔνδον ἔστ’ ἢ ’ξώπιος;</l></sp>
<sp>
<speaker>Γυνὴ Γ</speaker>
<l>οὐκ ἔσθ’ ὅπως οὐ ναυτιᾷς ἔτ’ ὦ ξένε,</l>
<l>ὅστις &amp;lt;γ’&amp;gt; ἀκούσας ὅτι τέθνηκε Πρωτέας</l>
<l>ἔπειτ’ ἐρωτᾷς &lsquo;ἔνδον ἔστ’ ἢ ’ξώπιος;&rsquo;</l></sp>
<sp>
<speaker>Εὐριπίδης</speaker>
<l n="885">αἰαῖ τέθνηκε. ποῦ δ’ ἐτυμβεύθη τάφῳ;</l></sp>
<sp>
<speaker>Μνησίλοχος</speaker>
<l>τόδ’ ἐστὶν αὐτοῦ σῆμ’, ἐφ’ ᾧ καθήμεθα.</l></sp>
<sp>
<speaker>Γυνὴ Γ</speaker>
<l>κακῶς τ’ ἄρ’ ἐξόλοιο κἀξολεῖ γέ τοι,</l>
<l>ὅστις γε τολμᾷς σῆμα τὸν βωμὸν καλεῖν.</l></sp>
<sp>
<speaker>Εὐριπίδης</speaker>
<l>τί δὴ σὺ θάσσεις τάσδε τυμβήρεις ἕδρας</l>
<l n="890">φάρει καλυπτὸς ὦ ξένη;</l></sp>
<sp>
<speaker>Μνησίλοχος</speaker>
<l part="Y">βιάζομαι</l>
<l>γάμοισι Πρωτέως παιδὶ συμμεῖξαι λέχος.</l></sp>
<sp>
<speaker>Γυνὴ Γ</speaker>
<l>τί ὦ κακόδαιμον ἐξαπατᾷς αὖ τὸν ξένον;</l>
<l>οὗτος πανουργῶν δεῦρ’ ἀνῆλθεν ὦ ξένε</l>
<l>ὡς τὰς γυναῖκας ἐπὶ κλοπῇ τοῦ χρυσίου.</l></sp>
<sp>
<speaker>Μνησίλοχος</speaker>
<l n="895">βάυζε τοὐμὸν σῶμα βάλλουσα ψόγῳ.</l></sp>
<sp>
<speaker>Εὐριπίδης</speaker>
<l>ξένη τίς ἡ γραῦς ἡ κακορροθοῦσά σε;</l></sp>
<sp>
<speaker>Μνησίλοχος</speaker>
<l>αὕτη Θεονόη Πρωτέως.</l></sp>
<sp>
<speaker>Γυνὴ Γ</speaker>
<l part="Y">μὰ τὼ θεὼ</l>
<l>εἰ μὴ Κρίτυλλά γ’ Ἀντιθέου Γαργηττόθεν·</l>
<l>σὺ δ’ εἶ πανοῦργος.</l></sp>
<sp>
<speaker>Μνησίλοχος</speaker>
<l part="Y">ὁπόσα τοι βούλει λέγε.</l>
<l n="900">οὐ γὰρ γαμοῦμαι σῷ κασιγνήτῳ ποτὲ</l>
<l>προδοῦσα Μενέλεων τὸν ἐμὸν ἐν Τροίᾳ πόσιν.</l><milestone ed="p" n="902" unit="card"/></sp>
<sp>
<speaker>Εὐριπίδης</speaker>
<l>γύναι τί εἶπας; στρέψον ἀνταυγεῖς κόρας.</l></sp>
<sp>
<speaker>Μνησίλοχος</speaker>
<l>αἰσχύνομαί σε τὰς γνάθους ὑβρισμένη.</l></sp>
<sp>
<speaker>Εὐριπίδης</speaker>
<l>τουτὶ τί ἔστιν; ἀφασία τίς τοί μ’ ἔχει.</l>
<l n="905">ὦ θεοὶ τίν’ ὄψιν εἰσορῶ; τίς εἶ γύναι;</l></sp>
<sp>
<speaker>Μνησίλοχος</speaker>
<l>σὺ δ’ εἶ τίς; αὑτὸς γὰρ σὲ κἄμ’ ἔχει λόγος.</l></sp>
<sp>
<speaker>Εὐριπίδης</speaker>
<l>Ἑλληνὶς εἶ τις ἢ ’πιχωρία γυνή;</l></sp>
<sp>
<speaker>Μνησίλοχος</speaker>
<l>Ἑλληνίς. ἀλλὰ καὶ τὸ σὸν θέλω μαθεῖν.</l></sp>
<sp>
<speaker>Εὐριπίδης</speaker>
<l>Ἑλένῃ ς’ ὁμοίαν δὴ μάλιστ’ εἶδον γύναι.</l></sp>
<sp>
<speaker>Μνησίλοχος</speaker>
<l n="910">ἐγὼ δὲ Μενελάῳ ς’ ὅσα γ’ ἐκ τῶν ἰφύων.</l></sp>
<sp>
<speaker>Εὐριπίδης</speaker>
<l>ἔγνως ἄρ’ ὀρθῶς ἄνδρα δυστυχέστατον.</l></sp>
<sp>
<speaker>Μνησίλοχος</speaker>
<l>ὦ χρόνιος ἐλθὼν σῆς δάμαρτος ἐσχάρας</l>
<l>λαβέ με λαβέ με πόσι, περίβαλε δὲ χέρας.</l>
<l n="915">φέρε σὲ κύσω. ἄπαγέ μ’ ἄπαγ’ ἄπαγέ με</l>
<l>λαβὼν ταχὺ πάνυ.</l></sp>
<sp>
<speaker>Γυνὴ Γ</speaker>
<l part="Y">κλαύσετ’ ἄρα νὴ τὼ θεὼ</l>
<l>ὅστις ς’ ἀπάξει τυπτόμενος τῇ λαμπάδι.</l></sp>
<sp>
<speaker>Εὐριπίδης</speaker>
<l>σὺ τὴν ἐμὴν γυναῖκα κωλύεις ἐμέ,</l>
<l>τὴν Τυνδάρειον παῖδ’, ἐπὶ Σπάρτην ἄγειν;</l></sp>
<sp>
<speaker>Γυνὴ Γ</speaker>
<l n="920">οἴμ’ ὡς πανοῦργος καὐτὸς εἶναί μοι δοκεῖς</l>
<l>καὶ τοῦδέ τις ξύμβουλος. οὐκ ἐτὸς πάλαι</l>
<l>ᾐγυπτιάζετ’. ἀλλ’ ὅδε μὲν δώσει δίκην.</l>
<l>προσέρχεται γὰρ ὁ πρύτανις χὠ τοξότης.</l></sp>
<sp>
<speaker>Εὐριπίδης</speaker>
<l>τουτὶ πονηρόν· ἀλλ’ ὑπαποκινητέον.</l></sp>
<sp>
<speaker>Μνησίλοχος</speaker>
<l n="925">ἐγὼ δ’ ὁ κακοδαίμων τί δρῶ;</l></sp>
<sp>
<speaker>Εὐριπίδης</speaker>
<l part="Y">μέν’ ἥσυχος.</l>
<l>οὐ γὰρ προδώσω ς’ οὐδέποτ’, ἤνπερ ἐμπνέω,</l>
<l>ἢν μὴ προλίπως’ αἱ μυρίαι με μηχαναί.</l></sp>
<sp>
<speaker>Μνησίλοχος</speaker>
<l>αὕτη μὲν ἡ μήρινθος οὐδὲν ἔσπασεν.</l></sp>
<sp>
<speaker>Πρύτανις</speaker>
<l>ὅδ’ ἔσθ’ ὁ πανοῦργος ὃν ἔλεγ’ ἡμῖν Κλεισθένης;</l>
<l n="930">οὗτος τί κύπτεις; δῆσον αὐτὸν εἰσάγων</l>
<l>ὦ τοξότ’ ἐν τῇ σανίδι, κἄπειτ’ ἐνθαδὶ</l>
<l>στήσας φύλαττε καὶ προσιέναι μηδένα</l>
<l>ἔα πρὸς αὐτόν, ἀλλὰ τὴν μάστιγ’ ἔχων</l>
<l>παῖ’ ἢν προσίῃ τις.</l></sp>
<sp>
<speaker>Γυνὴ Γ</speaker>
<l part="Y">νὴ Δί’ ὡς νῦν δή γ’ ἀνὴρ</l>
<l n="935">ὀλίγου μ’ ἀφείλετ’ αὐτὸν ἱστιορράφος.</l></sp>
<sp>
<speaker>Μνησίλοχος</speaker>
<l>ὦ πρύτανι πρὸς τῆς δεξιᾶς, ἥνπερ φιλεῖς</l>
<l>κοίλην προτείνειν ἀργύριον ἤν τις διδῷ,</l>
<l>χάρισαι βραχύ τί μοι καίπερ ἀποθανουμένῳ.</l></sp>
<sp>
<speaker>Πρύτανις</speaker>
<l>τί σοι χαρίσωμαι;</l></sp>
<sp>
<speaker>Μνησίλοχος</speaker>
<l part="Y">γυμνὸν ἀποδύσαντά με</l>
<l n="940">κέλευε πρὸς τῇ σανίδι δεῖν τὸν τοξότην,</l>
<l>ἵνα μὴ ’ν κροκωτοῖς καὶ μίτραις γέρων ἀνὴρ</l>
<l>γέλωτα παρέχω τοῖς κόραξιν ἑστιῶν.</l></sp>
<sp>
<speaker>Πρύτανις</speaker>
<l>ἔχοντα ταῦτ’ ἔδοξε τῇ βουλῇ σε δεῖν,</l>
<l>ἵνα τοῖς παριοῦσι δῆλος ᾖς πανοῦργος ὤν.</l></sp>
<sp>
<speaker>Μνησίλοχος</speaker>
<l n="945">ἰαππαπαιάξ· ὦ κροκώθ’ οἷ’ εἴργασαι·</l>
<l>κοὐκ ἔστ’ ἔτ’ ἐλπὶς οὐδεμία σωτηρίας.</l><milestone ed="p" n="947" unit="card"/></sp></div1>
<div1 type="Lyric-Scene">
<div2 type="anapests">
<sp>
<speaker>Χορός</speaker>
<l>ἄγε νυν ἡμεῖς παίσωμεν ἅπερ νόμος ἐνθάδε ταῖσι γυναιξίν,</l>
<l>ὅταν ὄργια σεμνὰ θεοῖν ἱεραῖς ὥραις ἀνέχωμεν, ἅπερ καὶ</l></sp>
<sp>
<l>Παύσων σέβεται καὶ νηστεύει,</l>
<l n="950">πολλάκις αὐτοῖν ἐκ τῶν ὡρῶν</l>
<l>ἐς τὰς ὥρας ξυνεπευχόμενος</l>
<l>τοιαῦτα μέλειν θάμ’ ἑαυτῷ.</l>
<l met="trochees">ὅρμα χώρει·</l>
<l>κοῦφα ποσὶν ἄγ’ ἐς κύκλον,</l>
<l n="955" met="trochees">χειρὶ σύναπτε χεῖρα,</l>
<l n="955b" met="trochees">ῥυθμὸν χορείας ὕπαγε πᾶσα·</l>
<l met="trochees">βαῖνε καρπαλίμοιν ποδοῖν.</l>
<l met="trochees">ἐπισκοπεῖν δὲ πανταχῇ</l>
<l met="trochees">κυκλοῦσαν ὄμμα χρὴ χοροῦ κατάστασιν.</l><milestone ed="p" n="959" unit="card"/></sp></div2>
<div2 type="strophe" n="1">
<sp><speaker>Χορός</speaker>
<l>ἅμα δὲ καὶ</l>
<l n="960">γένος Ὀλυμπίων θεῶν</l>
<l>μέλπε καὶ γέραιρε φωνῇ πᾶσα χορομανεῖ τρόπῳ.</l><milestone ed="p" n="962" unit="card"/></sp></div2>
<div2 type="antistrophe" n="1a">
<sp><speaker>Χορός</speaker>
<l n="962">εἰ δέ τις</l>
<l>προσδοκᾷ κακῶς ἐρεῖν</l>
<l>ἐν ἱερῷ γυναῖκά μ’ οὖσαν ἄνδρας, οὐκ ὀρθῶς φρονεῖ.</l><milestone ed="p" n="966" unit="card"/></sp></div2>
<div2 type="antistrophe" n="1b">
<sp><speaker>Χορός</speaker>
<l n="966">ἀλλὰ χρῆν</l>
<l>ὥσπερ ἔργον αὖ τι καινὸν</l>
<l>πρῶτον εὐκύκλου χορείας εὐφυᾶ στῆσαι βάσιν.</l><milestone ed="p" n="969" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>πρόβαινε ποσὶ τὸν εὐλύραν</l>
<l n="970">μέλπουσα καὶ τὴν τοξοφόρον</l>
<l>Ἄρτεμιν ἄνασσαν ἁγνήν.</l>
<l>χαῖρ’ ὦ ἑκάεργε,</l>
<l>ὄπαζε δὲ νίκην·</l>
<l>Ἥραν δὲ τὴν τελείαν</l>
<l>μέλψωμεν ὥσπερ εἰκός,</l>
<l n="975">ἣ πᾶσι τοῖς χοροῖσιν ἐμπαίζει τε καὶ</l>
<l>κλῇδας γάμου φυλάττει.</l><milestone ed="p" n="977" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>Ἑρμῆν τε νόμιον ἄντομαι</l>
<l>καὶ Πᾶνα καὶ Νύμφας φίλας</l>
<l>ἐπιγελάσαι προθύμως</l>
<l n="980">ταῖς ἡμετέραισι</l>
<l>χαρέντα χορείαις.</l>
<l>ἔξαιρε δὴ προθύμως</l>
<l n="982">διπλῆν χάριν χορείας.</l>
<l>παίσωμεν ὦ γυναῖκες οἷάπερ νόμος,</l>
<l>νηστεύωμεν δὲ πάντως.</l><milestone ed="p" n="985" unit="card"/></sp></div2>
<div2 type="lyric">
<sp>
<speaker>Χορός</speaker>
<l n="985">ἀλλ’ εἶα πάλλ’ ἀνάστρεφ’ εὐρύθμῳ ποδί,</l>
<l>τόρευε πᾶσαν ᾠδήν·</l>
<l>ἡγοῦ δέ γ’ ὧδ’ αὐτὸς σὺ</l>
<l n="987b">κισσοφόρε Βάκχειε</l>
<l>δέσποτ’· ἐγὼ δὲ κώμοις</l>
<l>σὲ φιλοχόροισι μέλψω.</l><milestone ed="p" n="990" unit="card"/></sp></div2>
<div2 type="strophe" n="3">
<sp><speaker>Χορός</speaker>
<l n="990">εὔιον ὦ Διόνυσε</l>
<l>Βρόμιε καὶ Σεμέλας παῖ,</l>
<l>χοροῖς τερπόμενος</l>
<l n="993">κατ’ ὄρεα νυμφᾶν &dagger;ἐρατοῖς&dagger; ἐν ὕμνοις,</l>
<l n="993b">εὔιον εὔιον εὐοῖ</l>
<l n="994">. . . ἀναχορεύων.</l><milestone ed="p" n="995" unit="card"/></sp></div2>
<div2 type="antistrophe" n="3">
<sp><speaker>Χορός</speaker>
<l n="995">ἀμφὶ δὲ σοὶ κτυπεῖται</l>
<l>Κιθαιρώνιος ἠχώ,</l>
<l>μελάμφυλλά τ’ ὄρη</l>
<l>δάσκια καὶ νάπαι πετρώδεις βρέμονται·</l>
<l>κύκλῳ δὲ περὶ σὲ κισσὸς</l>
<l n="1000">εὐπέταλος ἕλικι θάλλει.<milestone ed="p" n="1001" unit="card"/></l></sp></div2></div1>
<div1 type="Lyric-Scene">
<sp>
<speaker>Τοξότης</speaker>
<l>ἐνταῦτα νῦν οἰμῶξι πρὸς τὴν αἰτρίαν.</l></sp>
<sp>
<speaker>Μνησίλοχος</speaker>
<l>ὦ τοξόθ’ ἱκετεύω σε.</l></sp>
<sp>
<speaker>Τοξότης</speaker>
<l part="Y">μή μ’ ἰκετεῦσι σύ.</l></sp>
<sp>
<speaker>Μνησίλοχος</speaker>
<l>χάλασον τὸν ἧλον.</l></sp>
<sp>
<speaker>Τοξότης</speaker>
<l part="Y">ἀλλὰ ταῦτα δρᾶς’ ἐγώ.</l></sp>
<sp>
<speaker>Μνησίλοχος</speaker>
<l>οἴμοι κακοδαίμων, μᾶλλον ἐπικρούεις σύ γε.</l></sp>
<sp>
<speaker>Τοξότης</speaker>
<l n="1005">ἔτι μᾶλλο βοῦλις;</l></sp>
<sp>
<speaker>Μνησίλοχος</speaker>
<l part="Y">ἀτταταῖ ἰατταταῖ·</l>
<l>κακῶς ἀπόλοιο.</l></sp>
<sp>
<speaker>Τοξότης</speaker>
<l part="Y">σῖγα κακοδαίμων γέρον.</l>
<l>πέρ’ ἐγὼ ’ξινίγκι πορμός, ἴνα πυλάξι σοι.</l></sp>
<sp>
<speaker>Μνησίλοχος</speaker>
<l>ταυτὶ τὰ βέλτιστ’ ἀπολέλαυκ’ Εὐριπίδου.</l>
<l>ἔα· θεοί, Ζεῦ σῶτερ, εἰσὶν ἐλπίδες.</l>
<l n="1010">ἁνὴρ ἔοικεν οὐ προδώσειν, ἀλλά μοι</l>
<l>σημεῖον ὑπεδήλωσε Περσεὺς ἐκδραμών,</l>
<l>ὅτι δεῖ με γίγνεσθ’ Ἀνδρομέδαν· πάντως δέ μοι</l>
<l>τὰ δέσμ’ ὑπάρχει. δῆλον οὖν &amp;lt;τοῦτ’&amp;gt; ἔσθ’ ὅτι</l>
<l n="1015">ἥξει με σώσων· οὐ γὰρ ἂν παρέπτετο.</l></sp>
<div2 type="lyric">
<sp>
<speaker>Εὐριπίδης</speaker>
<l>φίλαι παρθένοι φίλαι, πῶς ἂν &amp;lt;οὖν&amp;gt;</l>
<l>ἐπέλθοιμι καὶ</l>
<l>τὸν Σκύθην λάθοιμι;</l>
<l>κλύεις; ὦ πρὸς αἰδοῦς σὲ τὰν ἐν ἄντροις,</l>
<l n="1020">κατάνευσον, ἔασον ὡς</l>
<l>τὴν γυναῖκά μ’ ἐλθεῖν.</l></sp>
<sp>
<speaker>Μνησίλοχος</speaker>
<l>ἄνοικτος ὅς μ’ ἔδησε τὸν</l>
<l>πολυστονώτατον βροτῶν·</l>
<l>μόλις δὲ γραῖαν ἀποφυγὼν</l>
<l n="1025">σαπρὰν ἀπωλόμην ὅμως.</l>
<l>ὅδε γὰρ ὁ Σκύθης πάλαι &amp;lt;μοι&amp;gt; φύλαξ</l>
<l>ἐφεστὼς ὀλοὸν ἄφιλον ἐκρέμασεν</l>
<l>κόραξι δεῖπνον. ὁρᾷς; οὐ</l>
<l n="1030">χοροῖσιν οὐδ’ ὑφ’ ἡλίκων νεανίδων</l>
<l>κημὸν ἕστηκ’ ἔχους’,</l>
<l>ἀλλ’ ἐν πυκνοῖς δεσμοῖσιν ἐμπεπλεγμένη</l>
<l>κήτει βορὰ Γλαυκέτῃ πρόκειμαι,</l>
<l>γαμηλίῳ μὲν οὐ ξὺν</l>
<l n="1035">παιῶνι δεσμίῳ δὲ</l>
<l>γοᾶσθέ μ’ ὦ γυναῖκες, ὡς</l>
<l>μέλεα μὲν πέπονθα μέλεος,</l>
<l>ὦ τάλας ἐγὼ τάλας,</l>
<l>ἀπὸ δὲ συγγόνων τάλαν’ ἄνομα πάθεα,</l>
<l n="1040">φῶτά &amp;lt;τε&amp;gt; λιτομέναν, πολυδάκρυτον Ἀίδα</l>
<l>γόον &dagger;φεύγουσαν&dagger;</l>
<l>αἰαῖ αἰαῖ ἒ ἒ,</l>
<l>ὃς ἔμ’ ἀπεξύρησε πρῶτον,</l>
<l>ὃς ἐμὲ κροκόεντ’ ἐνέδυσεν·</l>
<l n="1045">ἐπὶ δὲ τοῖσδ’ &amp;lt;ἐς&amp;gt; τόδ’ ἀνέπεμψεν</l>
<l>ἱερόν, ἔνθα γυναῖκες.</l>
<l>ἰώ μοι μοίρας ἄτεγκτε δαίμων·</l>
<l>ὦ κατάρατος ἐγώ·</l>
<l>τίς ἐμὸν οὐκ ἐπόψεται</l>
<l>πάθος ἀμέγαρτον ἐπὶ κακῶν παρουσίᾳ;</l>
<l n="1050">εἴθε με πυρφόρος αἰθέρος ἀστὴρ&mdash;</l>
<l>τὸν βάρβαρον ἐξολέσειεν.</l>
<l>οὐ γὰρ ἔτ’ ἀθανάταν φλόγα λεύσσειν</l>
<l>ἐστὶν ἐμοὶ φίλον, ὡς ἐκρεμάσθην,</l>
<l>λαιμότμητ’ ἄχη δαιμόνων αἰόλαν</l>
<l n="1055">νέκυσιν ἐπὶ πορείαν.</l><milestone ed="p" n="1056" unit="card"/></sp></div2>
<div2 type="iambics">
<sp>
<speaker>Εὐριπίδης</speaker>
<l>χαῖρ’ ὦ φίλη παῖ· τὸν δὲ πατέρα Κηφέα</l>
<l>ὅς ς’ ἐξέθηκεν ἀπολέσειαν οἱ θεοί.</l></sp>
<sp>
<speaker>Μνησίλοχος</speaker>
<l>σὺ δ’ εἶ τίς ἥτις τοὐμὸν ᾤκτιρας πάθος;</l></sp>
<sp>
<speaker>Εὐριπίδης</speaker>
<l>Ἠχὼ λόγων ἀντῳδὸς ἐπικοκκάστρια,</l>
<l n="1060">ἥπερ πέρυσιν ἐν τῷδε ταὐτῷ χωρίῳ</l>
<l>Εὐριπίδῃ καὐτὴ ξυνηγωνιζόμην.</l>
<l>ἀλλ’ ὦ τέκνον σὲ μὲν τὸ σαυτῆς χρὴ ποιεῖν,</l>
<l>κλάειν ἐλεινῶς.</l></sp>
<sp>
<speaker>Μνησίλοχος</speaker>
<l part="Y">σὲ δ’ ἐπικλάειν ὕστερον.</l></sp>
<sp>
<speaker>Εὐριπίδης</speaker>
<l>ἐμοὶ μελήσει ταῦτά γ’. ἀλλ’ ἄρχου λόγων.</l></sp></div2>
<div2 type="lyric">
<sp>
<speaker>Μνησίλοχος</speaker>
<l n="1065">ὦ νὺξ ἱερὰ</l>
<l>ὡς μακρὸν ἵππευμα διώκεις</l>
<l>ἀστεροειδέα νῶτα διφρεύους’</l>
<l>αἰθέρος ἱερᾶς</l>
<l>τοῦ σεμνοτάτου δι’ Ὀλύμπου;</l></sp>
<sp>
<speaker>Εὐριπίδης</speaker>
<l>δι’ Ὀλύμπου.</l></sp>
<sp>
<speaker>Μνησίλοχος</speaker>
<l n="1070">τί ποτ’ Ἀνδρομέδα περίαλλα κακῶν</l>
<l>μέρος ἐξέλαχον&mdash;</l></sp>
<sp>
<speaker>Εὐριπίδης</speaker>
<l part="Y">μέρος ἐξέλαχον&mdash;</l></sp>
<sp>
<speaker>Μνησίλοχος</speaker>
<l>θανάτου τλήμων;</l></sp>
<sp>
<speaker>Εὐριπίδης</speaker>
<l part="Y">θανάτου τλήμων;</l></sp>
<sp>
<speaker>Μνησίλοχος</speaker>
<l>ἀπολεῖς μ’ ὦ γραῦ στωμυλλομένη.</l></sp>
<sp>
<speaker>Εὐριπίδης</speaker>
<l>στωμυλλομένη.</l></sp>
<sp>
<speaker>Μνησίλοχος</speaker>
<l n="1075">νὴ Δί’ ὀχληρά γ’ εἰσήρρηκας</l>
<l>λίαν.</l></sp>
<sp>
<speaker>Εὐριπίδης</speaker>
<l part="Y">λίαν.</l></sp>
<sp>
<speaker>Μνησίλοχος</speaker>
<l>ὦγάθ’ ἔασόν με μονῳδῆσαι,</l>
<l>καὶ χαριεῖ μοι. παῦσαι.</l></sp>
<sp>
<speaker>Εὐριπίδης</speaker>
<l part="Y">παῦσαι.</l></sp>
<sp>
<speaker>Μνησίλοχος</speaker>
<l>βάλλ’ ἐς κόρακας.</l></sp>
<sp>
<speaker>Εὐριπίδης</speaker>
<l part="Y">βάλλ’ ἐς κόρακας.</l></sp>
<sp>
<speaker>Μνησίλοχος</speaker>
<l n="1080">τί κακόν;</l></sp>
<sp>
<speaker>Εὐριπίδης</speaker>
<l part="Y">τί κακόν;</l></sp>
<sp>
<speaker>Μνησίλοχος</speaker>
<l part="Y">ληρεῖς.</l></sp>
<sp>
<speaker>Εὐριπίδης</speaker>
<l part="Y">ληρεῖς.</l></sp>
<sp>
<speaker>Μνησίλοχος</speaker>
<l>οἴμωζ’.</l></sp>
<sp>
<speaker>Εὐριπίδης</speaker>
<l part="Y">οἴμωζ’.</l></sp>
<sp>
<speaker>Μνησίλοχος</speaker>
<l part="Y">ὀτότυζ’.</l></sp>
<sp>
<speaker>Εὐριπίδης</speaker>
<l part="Y">ὀτότυζ’.</l></sp>
<sp>
<speaker>Τοξότης</speaker>
<l>οὖτος σί λαλῖς;</l></sp>
<sp>
<speaker>Εὐριπίδης</speaker>
<l part="Y">οὖτος σί λαλῖς;</l></sp>
<sp>
<speaker>Τοξότης</speaker>
<l>πρυτάνεις καλέσω;</l></sp>
<sp>
<speaker>Εὐριπίδης</speaker>
<l part="Y">πρυτάνεις καλέσω;</l></sp>
<sp>
<speaker>Τοξότης</speaker>
<l n="1085">σί κακόν;</l></sp>
<sp>
<speaker>Εὐριπίδης</speaker>
<l part="Y">σί κακόν;</l></sp>
<sp>
<speaker>Τοξότης</speaker>
<l>πῶτε τὸ πωνή;</l></sp>
<sp>
<speaker>Εὐριπίδης</speaker>
<l part="Y">πῶτε τὸ πωνή;</l></sp>
<sp>
<speaker>Τοξότης</speaker>
<l>σὺ λαλῖς;</l></sp>
<sp>
<speaker>Εὐριπίδης</speaker>
<l part="Y">σὺ λαλῖς;</l></sp>
<sp>
<speaker>Τοξότης</speaker>
<l part="Y">κλαύσει.</l></sp>
<sp>
<speaker>Εὐριπίδης</speaker>
<l part="Y">κλαύσει.</l></sp>
<sp>
<speaker>Τοξότης</speaker>
<l>κακκάσκι μοι;</l></sp>
<sp>
<speaker>Εὐριπίδης</speaker>
<l part="Y">κακκάσκι μοι;</l></sp>
<sp>
<speaker>Μνησίλοχος</speaker>
<l n="1090">μὰ Δί’ ἀλλὰ γυνὴ πλησίον αὕτη.</l></sp>
<sp>
<speaker>Εὐριπίδης</speaker>
<l>πλησίον αὕτη.</l></sp>
<sp>
<speaker>Τοξότης</speaker>
<l>ποῦ στ’ η’ μιαρά; καὶ δὴ πεύγει.</l>
<l>ποῖ ποῖ πεύγεις;</l></sp>
<sp>
<speaker>Εὐριπίδης</speaker>
<l part="Y">&amp;lt; ποῖ ποῖ πεύγεις;&amp;gt;</l></sp>
<sp>
<speaker>Τοξότης</speaker>
<l>οὐ καιρήσεις;</l></sp>
<sp>
<speaker>Εὐριπίδης</speaker>
<l part="Y">&amp;lt; οὐ καιρήσεις;&amp;gt;</l></sp>
<sp>
<speaker>Τοξότης</speaker>
<l n="1095">ἔτι γὰρ γρύζεις;</l></sp>
<sp>
<speaker>Εὐριπίδης</speaker>
<l part="Y">ἔτι γὰρ γρύζεις;</l></sp>
<sp>
<speaker>Τοξότης</speaker>
<l>λαβὲ τὴ μιαρά.</l></sp>
<sp>
<speaker>Εὐριπίδης</speaker>
<l part="Y">λαβὲ τὴ μιαρά.</l></sp>
<sp>
<speaker>Τοξότης</speaker>
<l>λάλο καὶ κατάρατο γύναικο.</l><milestone ed="p" n="1098" unit="card"/></sp></div2>
<div2 type="iambics">
<sp>
<speaker>Εὐριπίδης</speaker>
<l>ὦ θεοὶ τίν’ ἐς γῆν βαρβάρων ἀφίγμεθα</l>
<l>ταχεῖ πεδίλῳ; διὰ μέσου γὰρ αἰθέρος</l>
<l n="1100">τέμνων κέλευθον πόδα τίθημ’ ὑπόπτερον</l>
<l>Περσεὺς πρὸς Ἄργος ναυστολῶν τὸ Γοργόνος</l>
<l>κάρα κομίζων.</l></sp>
<sp>
<speaker>Τοξότης</speaker>
<l part="Y">τί λέγι; τὴ Γόργος πέρι</l>
<l>τὸ γραμματέο σὺ τὴ κεπαλή;</l></sp>
<sp>
<speaker>Εὐριπίδης</speaker>
<l part="Y">τὴν Γοργόνος</l>
<l>ἔγωγε φημί.</l></sp>
<sp>
<speaker>Τοξότης</speaker>
<l part="Y">Γόργο τοι κἀγὼ λέγι.</l></sp>
<sp>
<speaker>Εὐριπίδης</speaker>
<l n="1105">ἔα· τίν’ ὄχθον τόνδ’ ὁρῶ καὶ παρθένον</l>
<l>θεαῖς ὁμοίαν ναῦν ὅπως ὡρμισμένην;</l></sp>
<sp>
<speaker>Μνησίλοχος</speaker>
<l>ὦ ξένε κατοίκτιρόν με τὴν παναθλίαν,</l>
<l>λῦσόν με δεσμῶν.</l></sp>
<sp>
<speaker>Τοξότης</speaker>
<l part="Y">οὐκὶ μὶ λαλῆσι σύ;</l>
<l>κατάρατο τολμᾷς ἀποτανουμένη λαλᾷς;</l></sp>
<sp>
<speaker>Εὐριπίδης</speaker>
<l n="1110">ὦ παρθέν’ οἰκτίρω σὲ κρεμαμένην ὁρῶν.</l></sp>
<sp>
<speaker>Τοξότης</speaker>
<l>οὐ παρτέν’ ἐστίν, ἀλλ’ ἀμαρτωλὴ γέρων</l>
<l>καὶ κλέπτο καὶ πανοῦργο.</l></sp>
<sp>
<speaker>Εὐριπίδης</speaker>
<l part="Y">ληρεῖς ὦ Σκύθα.</l>
<l>αὕτη γάρ ἐστιν Ἀνδρομέδα παῖς Κηφέως.</l></sp>
<sp>
<speaker>Τοξότης</speaker>
<l>σκέψαι τὸ κύστο· μή τι μικτὸν παίνεται;</l></sp>
<sp>
<speaker>Εὐριπίδης</speaker>
<l n="1115">φέρε δεῦρό μοι τὴν χεῖρ’, ἵν’ ἅψωμαι κόρης·</l>
<l>φέρε Σκύθ’· ἀνθρώποισι γὰρ νοσήματα</l>
<l>ἅπασίν ἐστιν· ἐμὲ δὲ καὐτὸν τῆς κόρης</l>
<l>ταύτης ἔρως εἴληφεν.</l></sp>
<sp>
<speaker>Τοξότης</speaker>
<l part="Y">οὐ ζηλῶσί σε·</l>
<l>ἀτὰρ εἰ τὸ πρωκτὸ δεῦρο περιεστραμμένον,</l>
<l n="1120">οὐκ ἐπτόνησά ς’ αὐτὸ πυγίζεις ἄγων.</l></sp>
<sp>
<speaker>Εὐριπίδης</speaker>
<l>τί δ’ οὐκ ἐᾷς λύσαντά μ’ αὐτὴν ὦ Σκύθα</l>
<l>πεσεῖν ἐς εὐνὴν καὶ γαμήλιον λέχος;</l></sp>
<sp>
<speaker>Τοξότης</speaker>
<l>εἰ σπόδρ’ ἐπιτυμεῖς τὴ γέροντο πύγισο,</l>
<l>τὴ σανίδο τρήσας ἐξόπιστο πρώκτισον.</l></sp>
<sp>
<speaker>Εὐριπίδης</speaker>
<l n="1125">μὰ Δί’ ἀλλὰ λύσω δεσμά.</l></sp>
<sp>
<speaker>Τοξότης</speaker>
<l part="Y">μαστιγῶ ς’ ἄρα.</l></sp>
<sp>
<speaker>Εὐριπίδης</speaker>
<l>καὶ μὴν ποιήσω τοῦτο.</l></sp>
<sp>
<speaker>Τοξότης</speaker>
<l part="Y">τὸ κεπαλή ς’ ἄρα</l>
<l>τὸ ξιπομάκαιραν ἀποκεκόψι τουτοϊ.</l></sp>
<sp>
<speaker>Εὐριπίδης</speaker>
<l>αἰαῖ· τί δράσω; πρὸς τίνας στρεφθῶ λόγους;</l>
<l>ἀλλ’ οὐ &amp;lt;γὰρ&amp;gt; ἂν δέξαιτο βάρβαρος φύσις.</l>
<l n="1130">σκαιοῖσι γάρ τοι καινὰ προσφέρων σοφὰ</l>
<l>μάτην ἀναλίσκοις ἄν, ἀλλ’ ἄλλην τινὰ</l>
<l>τούτῳ πρέπουσαν μηχανὴν προσοιστέον.</l></sp>
<sp>
<speaker>Τοξότης</speaker>
<l>μιαρὸς ἀλώπηξ, οἶον ἐπιτήκιζί μοι.</l></sp>
<sp>
<speaker>Μνησίλοχος</speaker>
<l>μέμνησο Περσεῦ μ’ ὡς καταλείπεις ἀθλίαν.</l></sp>
<sp>
<speaker>Τοξότης</speaker>
<l n="1135">ἔτι γὰρ σὺ τὴ μάστιγαν ἐπιτυμεῖς λαβεῖν;</l><milestone ed="p" n="1136" unit="card"/></sp></div2></div1>
<div1 type="Choral">
<div2 type="strophe" n="1">
<sp><speaker>Χορός</speaker>
<l>Παλλάδα τὴν φιλόχορον ἐμοὶ</l>
<l>δεῦρο καλεῖν νόμος ἐς χορόν,</l>
<l>παρθένον ἄζυγα κούρην,</l><milestone ed="p" n="1140" unit="card"/></sp></div2>
<div2 type="antistrophe" n="1a">
<sp><speaker>Χορός</speaker>
<l n="1140">ἣ πόλιν ἡμετέραν ἔχει</l>
<l>καὶ κράτος φανερὸν μόνη</l>
<l>κλῃδοῦχός τε καλεῖται.</l><milestone ed="p" n="1143" unit="card"/></sp></div2>
<div2 type="lyric">
<sp>
<speaker>Χορός</speaker>
<l>φάνηθ’ ὦ τυράννους</l>
<l>στυγοῦς’ ὥσπερ εἰκός.</l><milestone ed="p" n="1145" unit="card"/></sp></div2>
<div2 type="antistrophe" n="1b">
<sp><speaker>Χορός</speaker>
<l n="1145">δῆμός τοί σε καλεῖ γυναικῶν·</l>
<l>ἔχουσα δέ μοι μόλοις</l>
<l>εἰρήνην φιλέορτον.</l><milestone ed="p" n="1148" unit="card"/></sp></div2>
<div2 type="strophe" n="2">
<l>ἥκετ’ εὔφρονες ἵλαοι,</l>
<l>πότνιαι, ἄλσος ἐς ὑμέτερον,</l>
<l n="1150">οὗ δὴ ἀνδράσιν οὐ θέμις εἰσορᾶν</l>
<l>ὄργια σεμνὰ θεοῖν, ἵνα λαμπάσι</l>
<l>φαίνετον ἄμβροτον ὄψιν.</l>
<l>μόλετον ἔλθετον, ἀντόμεθ’ ὦ</l>
<l>Θεσμοφόρω πολυποτνία,</l><milestone ed="p" n="1155" unit="card"/></div2>
<div2 type="antistrophe" n="2">
<sp><speaker>Χορός</speaker>
<l n="1155">εἰ καὶ πρότερόν ποτ’ ἐπηκόω</l>
<l>ἤλθετον, &amp;lt;ἔλθετε&amp;gt; νῦν, ἀφίκεσθ’ ἱκετεύομεν</l>
<l>ἐνθάδε χἠμῖν.</l><milestone ed="p" n="1160" unit="card"/></sp></div2></div1>
<div1 type="Episode">
<sp>
<speaker>Εὐριπίδης</speaker>
<l n="1160">γυναῖκες εἰ βούλεσθε τὸν λοιπόν χρόνον</l>
<l>σπονδὰς ποιήσασθαι πρὸς ἐμέ, νυνὶ πάρα,</l>
<l>ἐφ’ ᾧτ’ ἀκοῦσαι μηδὲν ὑπ’ ἐμοῦ μηδαμὰ</l>
<l>κακὸν τὸ λοιπόν. ταῦτ’ ἐπικηρυκεύομαι.</l></sp>
<sp>
<speaker>Χορός</speaker>
<l>χρείᾳ δὲ ποίᾳ τόνδ’ ἐπεσφέρεις λόγον;</l></sp>
<sp>
<speaker>Εὐριπίδης</speaker>
<l n="1165">ὅδ’ ἐστὶν οὑν τῇ σανίδι κηδεστὴς ἐμός.</l>
<l>ἢν οὖν κομίσωμαι τοῦτον, οὐδὲν μή ποτε</l>
<l>κακῶς ἀκούσητ’· ἢν δὲ μὴ πίθησθέ μοι,</l>
<l>ἃ νῦν ὑποικουρεῖτε τοῖσιν ἀνδράσιν</l>
<l>ἀπὸ τῆς στρατιᾶς παροῦσιν ὑμῶν διαβαλῶ.</l></sp>
<sp>
<speaker>Χορός</speaker>
<l n="1170">τὰ μὲν παρ’ ἡμῶν ἴσθι σοι πεπεισμένα·</l>
<l>τὸν βάρβαρον δὲ τοῦτον αὐτὸς πεῖθε σύ.</l></sp>
<sp>
<speaker>Εὐριπίδης</speaker>
<l>ἐμὸν ἔργον ἐστίν· καὶ σὸν ὦλάφιον ἅ σοι</l>
<l>καθ’ ὁδὸν ἔφραζον ταῦτα μεμνῆσθαι ποιεῖν.</l>
<l>πρῶτον μὲν οὖν δίελθε κἀνακάλπασον.</l>
<l n="1175">σὺ δ’ ὦ Τερηδὼν ἐπαναφύσα Περσικόν.</l></sp>
<sp>
<speaker>Τοξότης</speaker>
<l>τί τὸ βόμβο τοῦτο; κῶμο τίς ἀνεγεῖρί μοι</l></sp>
<sp>
<speaker>Εὐριπίδης</speaker>
<l>ἡ παῖς ἔμελλε προμελετᾶν ὦ τοξότα.</l>
<l>ὀρχησομένη γὰρ ἔρχεθ’ ὡς ἄνδρας τινάς.</l></sp>
<sp>
<speaker>Τοξότης</speaker>
<l>ὀρκῆσι καὶ μελετῆσι, οὐ κωλύς’ ἐγώ.</l>
<l n="1180">ὡς ἐλαπρός, ὥσπερ ψύλλο κατὰ τὸ κῴδιο.</l></sp>
<sp>
<speaker>Εὐριπίδης</speaker>
<l>φέρε θοἰμάτιον ἄνωθεν ὦ τέκνον τοδί·</l>
<l>καθιζομένη δ’ ἐπὶ τοῖσι γόνασι τοῦ Σκύθου</l>
<l>τὼ πόδε πρότεινον, ἵν’ ὑπολύσω.</l></sp>
<sp>
<speaker>Τοξότης</speaker>
<l part="Y">ναῖκι ναὶ</l>
<l>κάτησο κάτησο, ναῖκι ναῖκι τυγάτριον.</l>
<l n="1185">οἴμ’ ὠς στέριπο τὸ τιττἴ, ὤσπερ γογγύλη.</l></sp>
<sp>
<speaker>Εὐριπίδης</speaker>
<l>αὔλει σὺ θᾶττον· ἔτι δέδοικας τὸν Σκύθην;</l></sp>
<sp>
<speaker>Τοξότης</speaker>
<l n="1187">καλό γε τὸ πυγή. κλαῦσί γ’ ἂν μὴ ’νδον μένῃς.</l>
<l n="1187a">ἀνακύπτι καὶ παρακύπτι ἀπεψωλημένος·</l>
<l n="1188">εἶεν· καλὴ τὸ σκῆμα περὶ τὸ πόστιον.</l></sp>
<sp>
<speaker>Εὐριπίδης</speaker>
<l>καλῶς ἔχει. λαβὲ θοἰμάτιον· ὥρα ’στὶ νῷν</l>
<l n="1190">ἤδη βαδίζειν.</l></sp>
<sp>
<speaker>Τοξότης</speaker>
<l part="Y">οὐκὶ πιλῆσι πρῶτά με;</l></sp>
<sp>
<speaker>Εὐριπίδης</speaker>
<l>πάνυ γε· φίλησον αὐτόν.</l></sp>
<sp>
<speaker>Τοξότης</speaker>
<l part="Y">ὂ ὂ ὂ παπαπαπαῖ,</l>
<l>ὠς γλυκερὸ τὸ γλῶσς’, ὤσπερ Ἀττικὸς μέλις.</l>
<l>τί οὐ κατεύδει παρ’ ἐμέ;</l></sp>
<sp>
<speaker>Εὐριπίδης</speaker>
<l part="Y">χαῖρε τοξότα,</l>
<l>οὐ γὰρ γένοιτ’ ἂν τοῦτο.</l></sp>
<sp>
<speaker>Τοξότης</speaker>
<l part="Y">ναὶ &amp;lt;ναὶ&amp;gt; γρᾴδιο.</l>
<l>ἐμοὶ κάρισο σὺ τοῦτο.</l></sp>
<sp>
<speaker>Εὐριπίδης</speaker>
<l part="Y">δώσεις οὖν δραχμήν;</l></sp>
<sp>
<speaker>Τοξότης</speaker>
<l n="1195">ναὶ ναῖκι δῶσι.</l></sp>
<sp>
<speaker>Εὐριπίδης</speaker>
<l part="Y">τἀργύριον τοίνυν φέρε.</l></sp>
<sp>
<speaker>Τοξότης</speaker>
<l>ἀλλ’ οὐκ ἔκὠδέν· ἀλλὰ τὸ συβήνην λαβέ.</l></sp>
<sp>
<speaker>Εὐριπίδης</speaker>
<l>ἔπειτα &dagger; κομίζεις αὐτοῖς.&dagger;</l></sp>
<sp>
<speaker>Τοξότης</speaker>
<l part="Y">ἀκολούτι τέκνον.</l>
<l>σὺ δὲ τοῦτο τήρει τὴ γέροντο, γρᾴδιο.</l>
<l n="1200">ὄνομα δέ σοι τί ἔστιν;</l></sp>
<sp>
<speaker>Εὐριπίδης</speaker>
<l part="Y">Ἀρτεμισία.</l></sp>
<sp>
<speaker>Τοξότης</speaker>
<l>μεμνῆσι τοίνυν τοὔνομ’· Ἀρταμουξία.</l></sp>
<sp>
<speaker>Εὐριπίδης</speaker>
<l>Ἑρμῆ δόλιε ταυτὶ μὲν ἔτι καλῶς ποιεῖς.</l>
<l>σὺ μὲν οὖν ἀπότρεχε παιδάριον τουτὶ λαβών·</l>
<l>ἐγὼ δὲ λύσω τόνδε. σὺ δ’ ὅπως ἀνδρικῶς</l>
<l n="1205">ὅταν λυθῇς τάχιστα θεύξει καὶ τενεῖς</l>
<l>ὡς τὴν γυναῖκα καὶ τὰ παιδἴ οἴκαδε.</l></sp>
<sp>
<speaker>Μνησίλοχος</speaker>
<l>ἐμοὶ μελήσει ταῦτά γ’ ἢν ἅπαξ λυθῶ.</l></sp>
<sp>
<speaker>Εὐριπίδης</speaker>
<l>λέλυσο. σὸν ἔργον, φεῦγε πρὶν τὸν τοξότην</l>
<l>ἥκοντα καταλαβεῖν.</l></sp>
<sp>
<speaker>Μνησίλοχος</speaker>
<l part="Y">ἐγὼ δὴ τοῦτο δρῶ.</l></sp>
<sp>
<speaker>Τοξότης</speaker>
<l n="1210">ὦ γρᾴδι’ ὠς καρίεντό σοι τὸ τυγάτριον,</l>
<l>κοὐ δύσκολ’ ἀλλὰ πρᾶο. ποῦ τὸ γρᾴδιο;</l>
<l>οἴμ’ ὠς ἀπόλωλο· ποῦ τὸ γέροντ’ ἐντευτενί;</l>
<l>ὦ γρᾴδι’, ὦ γρᾷ. οὐκ ἐπαινῶ γρᾴδιο.</l>
<l>Ἀρταμουξία.</l>
<l>διέβαλλέ μ’ η’ γραῦς. ἀπότρεκ’ ὠς τάκιστα σύ·</l>
<l n="1215">ὀρτῶς δὲ συβήνη ’στί· καταβηνῆσι γάρ.</l>
<l>οἴμοι,</l>
<l>τί δρᾶσι; ποῖ τὸ γρᾴδι’; Ἀρταμουξία.</l></sp>
<sp>
<speaker>Χορός</speaker>
<l>τὴν γραῦν ἐρωτᾷς, ἣ ’φερεν τὰς πηκτίδας;</l></sp>
<sp>
<speaker>Τοξότης</speaker>
<l>ναὶ ναῖκι. εἶδες αὐτό;</l></sp>
<sp>
<speaker>Χορός</speaker>
<l part="Y">ταύτῃ γ’ οἴχεται</l>
<l>αὐτή τ’ ἐκείνη καὶ γέρων τις εἵπετο.</l></sp>
<sp>
<speaker>Τοξότης</speaker>
<l n="1220">κροκῶτ’ ἔκοντο τὴ γέροντο;</l></sp>
<sp>
<speaker>Χορός</speaker>
<l part="Y">φήμ’ ἐγώ.</l>
<l>ἔτ’ ἂν καταλάβοις, εἰ διώκοις ταυτῃί.</l></sp>
<sp>
<speaker>Τοξότης</speaker>
<l>ὦ μιαρὸ γρᾶο· πότερα τρέξι τὴν ὀδό;</l>
<l>Ἀρταμουξία.</l></sp>
<sp>
<speaker>Χορός</speaker>
<l>ὀρθὴν ἄνω δίωκε. ποῖ θεῖς; οὐ πάλιν</l>
<l>τῃδὶ διώξει; ς’ τοὔμπαλιν τρέχεις σύ γε.</l></sp>
<sp>
<speaker>Τοξότης</speaker>
<l n="1225">κακόδαιμον, ἀλλὰ τρέξι. Ἀρταμουξία.</l><milestone ed="p" n="1226" unit="card"/></sp></div1>
<div1 type="Exodus">
<div2 type="anapests">
<sp>
<speaker>Χορός</speaker>
<l>τρέχε νυν κατὰ τοὺς κόρακας ἐπουρίσας, &amp;lt;τρέχε.&amp;gt;</l>
<l>ἀλλὰ πέπαισται μετρίως ἡμῖν·</l>
<l>ὥσθ’ ὥρα δή ’στι βαδίζειν</l>
<l>οἴκαδ’ ἑκάστῃ. τὼ Θεσμοφόρω δ’</l>
<l n="1230">ἡμῖν ἀγαθὴν</l>
<l>τούτων χάριν ἀνταποδοίτην.</l></sp></div2></div1></body></text></TEI.2>
