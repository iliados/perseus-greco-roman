<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Kn.">Knights</title>
<title type="sub">Machine readable text</title>
<author n="Aristoph.">Aristophanes</author>
<editor role="editor" n="OCT">F.W. Hall and W.M. Geldart</editor>
&responsibility;
&fund.AnnCPB;
</titleStmt>
<extent>About 145Kb</extent>
&Perseus.publish;
<sourceDesc>
<biblStruct>
<monogr>
<author>Aristophanes</author>
<title>Aristophanes Comoediae, ed. F.W. Hall and W.M. Geldart, vol. 1</title>
<editor role="editor">F.W. Hall and W.M. Geldart</editor>
<imprint>
<pubPlace>Oxford</pubPlace>
<publisher>Clarendon Press, Oxford</publisher>
<date>1907</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by Lowell Bowditch</item>
</change>
<change><date>9/92</date>
<respStmt><name>Bill Merrill</name><resp>ed.</resp></respStmt>
<item>Refined tagging</item>
</change>
<change><date>10/1/92</date>
<respStmt><name>Bill Merrill</name><resp>ed.</resp></respStmt>
<item>Replaced LYRIC Meter= tag with  SPEECH Meter=</item>
</change>
<change><date>01-Feb-00</date>
<respStmt><name>Anne Mahoney</name><resp>Markup</resp></respStmt>
<item>
$Log: aristoph.kn_gk.xml,v $
Revision 1.1  2009-10-08 19:12:08  rsingh04
began reorganizing texts module by collection.  created separate work directory in texts module to keep hopper files separate from in progress files

Revision 1.2  2005/08/01 15:50:24  packel
removed stray item tags

Revision 1.1  2005/07/25 14:28:29  packel
Converted to XML

Revision 1.9  2004/04/21 20:51:04  mimno
added card 1s

Revision 1.8  2003/07/01 22:14:36  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 20:10:31  amahoney
remove spurious headers, which mess up short toc

Revision 1.6  2000/03/04 20:33:54  dasmith
Added separate funder entity to TEI header.

Revision 1.5  2000/02/01 22:11:29  amahoney
bring up to P3

</item>
</change>
</revisionDesc>
</teiHeader>

<text><body>
<div1 type="Prologue">
<milestone n="1" unit="card"/>
<sp>
<speaker>Δημοσθένης</speaker>
<l>ἰατταταιὰξ τῶν κακῶν, ἰατταταῖ.</l>
<l>κακῶς Παφλαγόνα τὸν νεώνητον κακὸν</l>
<l>αὐταῖσι βουλαῖς ἀπολέσειαν οἱ θεοί.</l>
<l>ἐξ οὗ γὰρ εἰσήρρησεν ἐς τὴν οἰκίαν</l>
<l n="5">πληγὰς ἀεὶ προστρίβεται τοῖς οἰκέταις.</l></sp>
<sp>
<speaker>Νικίας</speaker>
<l>κάκιστα δῆθ’ οὗτός γε πρῶτος Παφλαγόνων</l>
<l>αὐταῖς διαβολαῖς.</l></sp>
<sp>
<speaker>Δημοσθένης</speaker>
<l part="Y">ὦ κακόδαιμον πῶς ἔχεις;</l></sp>
<sp>
<speaker>Νικίας</speaker>
<l>κακῶς καθάπερ σύ.</l></sp>
<sp>
<speaker>Δημοσθένης</speaker>
<l part="Y">δεῦρο δὴ πρόσελθ’, ἵνα</l>
<l>ξυναυλίαν κλαύσωμεν Οὐλύμπου νόμον.</l></sp>
<sp>
<speaker>Δημοσθένης καὶ Νικίας</speaker>
<l n="10"> μυμῦ μυμῦ μυμῦ μυμῦ μυμῦ μυμῦ.</l></sp>
<sp>
<speaker>Δημοσθένης</speaker>
<l>τί κινυρόμεθ’ ἄλλως; οὐκ ἐχρῆν ζητεῖν τινα</l>
<l>σωτηρίαν νῷν, ἀλλὰ μὴ κλάειν ἔτι;</l></sp>
<sp>
<speaker>Νικίας</speaker>
<l>τίς οὖν γένοιτ’ ἄν;</l></sp>
<sp>
<speaker>Δημοσθένης</speaker>
<l part="Y">λέγε σύ.</l></sp>
<sp>
<speaker>Νικίας</speaker>
<l part="Y">σὺ μὲν οὖν μοι λέγε,</l>
<l n="14">ἵνα μὴ μάχωμαι.</l></sp>
<sp>
<speaker>Δημοσθένης</speaker>
<l part="Y">μὰ τὸν Ἀπόλλω ’γὼ μὲν οὔ.</l></sp>
<sp>
<speaker>Νικίας</speaker>
<l n="16">πῶς ἂν σύ μοι λέξειας ἁμὲ χρὴ λέγειν;</l></sp>
<sp>
<speaker>Δημοσθένης</speaker>
<l n="15">ἀλλ’ εἰπὲ θαρρῶν, εἶτα κἀγὼ σοὶ φράσω.</l></sp>
<sp>
<speaker>Νικίας</speaker>
<l n="17">ἀλλ’ οὐκ ἔνι μοι τὸ θρέττε. πῶς ἂν οὖν ποτε</l>
<l>εἴποιμ’ ἂν αὐτὸ δῆτα κομψευριπικῶς;</l></sp>
<sp>
<speaker>Δημοσθένης</speaker>
<l>μὴ ’μοί γε, μὴ ’μοί, μὴ διασκανδικίσῃς·</l>
<l n="20">ἀλλ’ εὑρέ τιν’ ἀπόκινον ἀπὸ τοῦ δεσπότου.</l></sp>
<sp>
<speaker>Νικίας</speaker>
<l>λέγε δὴ μόλωμεν ξυνεχὲς ὡδὶ ξυλλαβών.</l></sp>
<sp>
<speaker>Δημοσθένης</speaker>
<l>καὶ δὴ λέγω μόλωμεν.</l></sp>
<sp>
<speaker>Νικίας</speaker>
<l part="Y">ἐξόπισθε νῦν</l>
<l>αὐτὸ φάθι τοῦ μόλωμεν.</l></sp>
<sp>
<speaker>Δημοσθένης</speaker>
<l part="Y">αὐτό.</l></sp>
<sp>
<speaker>Νικίας</speaker>
<l part="Y">πάνυ καλῶς.</l>
<l>ὥσπερ δεφόμενος νῦν ἀτρέμα πρῶτον λέγε</l>
<l n="25">τὸ μόλωμεν, εἶτα δ’ αὐτό, κᾆτ’ ἐπάγων πυκνόν.</l></sp>
<sp>
<speaker>Δημοσθένης</speaker>
<l>μόλωμεν αὐτὸ μόλωμεν αὐτομολῶμεν.</l></sp>
<sp>
<speaker>Νικίας</speaker>
<l part="Y">ἢν</l>
<l>οὐχ ἡδύ;</l></sp>
<sp>
<speaker>Δημοσθένης</speaker>
<l part="Y">νὴ Δία· πλήν γε περὶ τῷ δέρματι</l>
<l>δέδοικα τουτονὶ τὸν οἰωνόν.</l></sp>
<sp>
<speaker>Νικίας</speaker>
<l part="Y">τί δαί;</l></sp>
<sp>
<speaker>Δημοσθένης</speaker>
<l>ὁτιὴ τὸ δέρμα δεφομένων ἀπέρχεται.</l></sp>
<sp>
<speaker>Νικίας</speaker>
<l n="30">κράτιστα τοίνυν τῶν παρόντων ἐστὶ νῷν,</l>
<l>θεῶν ἰόντε προσπεσεῖν του πρὸς βρέτας.</l></sp>
<sp>
<speaker>Δημοσθένης</speaker>
<l>&dagger; ποῖον βρέτας &dagger;; ἐτεὸν ἡγεῖ γὰρ θεούς;</l></sp>
<sp>
<speaker>Νικίας</speaker>
<l>ἔγωγε.</l></sp>
<sp>
<speaker>Δημοσθένης</speaker>
<l part="Y">ποίῳ χρώμενος τεκμηρίῳ;</l></sp>
<sp>
<speaker>Νικίας</speaker>
<l>ὁτιὴ θεοῖσιν ἐχθρός εἰμ’. οὐκ εἰκότως;</l></sp>
<sp>
<speaker>Δημοσθένης</speaker>
<l n="35">εὖ προσβιβάζεις μ’. ἀλλ’ ἑτέρᾳ πῃ σκεπτέον.</l>
<l>βούλει τὸ πρᾶγμα τοῖς θεαταῖσιν φράσω;</l></sp>
<sp>
<speaker>Νικίας</speaker>
<l>οὐ χεῖρον· ἓν δ’ αὐτοὺς παραιτησώμεθα,</l>
<l>ἐπίδηλον ἡμῖν τοῖς προσώποισιν ποιεῖν,</l>
<l>ἢν τοῖς ἔπεσι χαίρωσι καὶ τοῖς πράγμασιν.</l><milestone ed="p" n="40" unit="card"/></sp>
<sp>
<speaker>Δημοσθένης</speaker>
<l n="40">λέγοιμ’ ἂν ἤδη. νῷν γάρ ἐστι δεσπότης</l>
<l>ἄγροικος ὀργὴν κυαμοτρὼξ ἀκράχολος,</l>
<l>Δῆμος πυκνίτης, δύσκολον γερόντιον</l>
<l>ὑπόκωφον. οὗτος τῇ προτέρᾳ νουμηνίᾳ</l>
<l>ἐπρίατο δοῦλον, βυρσοδέψην Παφλαγόνα,</l>
<l n="45">πανουργότατον καὶ διαβολώτατόν τινα.</l>
<l>οὗτος καταγνοὺς τοῦ γέροντος τοὺς τρόπους,</l>
<l>ὁ βυρσοπαφλαγών, ὑποπεσὼν τὸν δεσπότην</l>
<l>ᾔκαλλ’ ἐθώπευ’ ἐκολάκευ’ ἐξηπάτα</l>
<l>κοσκυλματίοις ἄκροισι τοιαυτὶ λέγων·</l>
<l n="50">ὦ Δῆμε λοῦσαι πρῶτον ἐκδικάσας μίαν,</l>
<l>ἐνθοῦ ῥόφησον ἔντραγ’ ἔχε τριώβολον.</l>
<l>βούλει παραθῶ σοι δόρπον; εἶτ’ ἀναρπάσας</l>
<l>ὅ τι ἄν τις ἡμῶν σκευάσῃ, τῷ δεσπότῃ</l>
<l>Παφλαγὼν κεχάρισται τοῦτο. καὶ πρώην γ’ ἐμοῦ</l>
<l n="55">μᾶζαν μεμαχότος ἐν Πύλῳ Λακωνικήν,</l>
<l>πανουργότατά πως περιδραμὼν ὑφαρπάσας</l>
<l>αὐτὸς παρέθηκε τὴν ὑπ’ ἐμοῦ μεμαγμένην,</l>
<l>ἡμᾶς δ’ ἀπελαύνει κοὐκ ἐᾷ τὸν δεσπότην</l>
<l>ἄλλον θεραπεύειν, ἀλλὰ βυρσίνην ἔχων</l>
<l n="60">δειπνοῦντος ἑστὼς ἀποσοβεῖ τοὺς ῥήτορας.</l>
<l>ᾄδει δὲ χρησμούς· ὁ δὲ γέρων σιβυλλιᾷ.</l>
<l>ὁ δ’ αὐτὸν ὡς ὁρᾷ μεμακκοακότα,</l>
<l>τέχνην πεποίηται. τοὺς γὰρ ἔνδον ἄντικρυς</l>
<l>ψευδῆ διαβάλλει· κᾆτα μαστιγούμεθα</l>
<l n="65">ἡμεῖς· Παφλαγὼν δὲ περιθέων τοὺς οἰκέτας</l>
<l>αἰτεῖ ταράττει δωροδοκεῖ λέγων τάδε·</l>
<l>&lsquo;ὁρᾶτε τὸν Ὕλαν δι’ ἐμὲ μαστιγούμενον;</l>
<l>εἰ μή μ’ ἀναπείσετ’, ἀποθανεῖσθε τήμερον.&rsquo;</l>
<l>ἡμεῖς δὲ δίδομεν· εἰ δὲ μή, πατούμενοι</l>
<l n="70">ὑπὸ τοῦ γέροντος ὀκταπλάσιον χέζομεν.</l>
<l>νῦν οὖν ἀνύσαντε φροντίσωμεν ὦγαθέ,</l>
<l>ποίαν ὁδὸν νὼ τρεπτέον καὶ πρὸς τίνα.</l></sp>
<sp>
<speaker>Νικίας</speaker>
<l>κράτιστ’ ἐκείνην τὴν μόλωμεν ὦγαθέ.</l></sp>
<sp>
<speaker>Δημοσθένης</speaker>
<l>ἀλλ’ οὐχ οἷόν τε τὸν Παφλαγόν’ οὐδὲν λαθεῖν·</l>
<l n="75">ἐφορᾷ γὰρ οὗτος πάντ’. ἔχει γὰρ τὸ σκέλος</l>
<l>τὸ μὲν ἐν Πύλῳ, τὸ δ’ ἓτερον ἐν τἠκκλησίᾳ.</l>
<l>τοσόνδε δ’ αὐτοῦ βῆμα διαβεβηκότος</l>
<l>ὁ πρωκτός ἐστιν αὐτόχρημ’ ἐν Χάοσιν,</l>
<l>τὼ χεῖρ’ ἐν Αἰτωλοῖς, ὁ νοῦς δ’ ἐν Κλωπιδῶν.</l></sp>
<sp>
<speaker>Νικίας</speaker>
<l n="80">κράτιστον οὖν νῷν ἀποθανεῖν.</l></sp>
<sp>
<speaker>Δημοσθένης</speaker>
<l part="Y">ἀλλὰ σκόπει,</l>
<l>ὅπως ἂν ἀποθάνοιμεν ἀνδρικώτατα.</l></sp>
<sp>
<speaker>Νικίας</speaker>
<l>πῶς δῆτα πῶς γένοιτ’ ἂν ἀνδρικώτατα;</l>
<l>βέλτιστον ἡμῖν αἷμα ταύρειον πιεῖν.</l>
<l>ὁ Θεμιστοκλέους γὰρ θάνατος αἱρετώτερος.</l><milestone ed="p" n="85" unit="card"/></sp>
<sp>
<speaker>Δημοσθένης</speaker>
<l n="85">μὰ Δί’ ἀλλ’ ἄκρατον οἶνον ἀγαθοῦ δαίμονος.</l>
<l>ἴσως γὰρ ἂν χρηστόν τι βουλευσαίμεθα.</l></sp>
<sp>
<speaker>Νικίας</speaker>
<l>ἰδού γ’ ἄκρατον. περὶ πότου γοῦν ἐστί σοι;</l>
<l>πῶς δ’ ἂν μεθύων χρηστόν τι βουλεύσαιτ’ ἀνήρ;</l></sp>
<sp>
<speaker>Δημοσθένης</speaker>
<l>ἄληθες οὗτος; κρουνοχυτρολήραιον εἶ.</l>
<l n="90">οἶνον σὺ τολμᾷς εἰς ἐπίνοιαν λοιδορεῖν;</l>
<l>οἴνου γὰρ εὕροις ἄν τι πρακτικώτερον;</l>
<l>ὁρᾷς, ὅταν πίνωσιν ἄνθρωποι τότε</l>
<l>πλουτοῦσι διαπράττουσι νικῶσιν δίκας</l>
<l>εὐδαιμονοῦσιν ὠφελοῦσι τοὺς φίλους.</l>
<l n="95">ἀλλ’ ἐξένεγκέ μοι ταχέως οἴνου χοᾶ,</l>
<l>τὸν νοῦν ἵν’ ἄρδω καὶ λέγω τι δεξιόν.</l></sp>
<sp>
<speaker>Νικίας</speaker>
<l>οἴμοι τί ποθ’ ἡμᾶς ἐργάσει τῷ σῷ πότῳ;</l></sp>
<sp>
<speaker>Δημοσθένης</speaker>
<l>ἀγάθ’· ἀλλ’ ἔνεγκ’· ἐγὼ δὲ κατακλινήσομαι.</l>
<l>ἢν γὰρ μεθυσθῶ, πάντα ταυτὶ καταπάσω</l>
<l n="100">βουλευματίων καὶ γνωμιδίων καὶ νοιδίων.</l></sp>
<sp>
<speaker>Νικίας</speaker>
<l>ὡς εὐτυχῶς ὅτι οὐκ ἐλήφθην ἔνδοθεν</l>
<l>κλέπτων τὸν οἶνον.</l></sp>
<sp>
<speaker>Δημοσθένης</speaker>
<l part="Y">εἰπέ μοι Παφλαγὼν τί δρᾷ;</l></sp>
<sp>
<speaker>Νικίας</speaker>
<l>ἐπίπαστα λείξας δημιόπραθ’ ὁ βάσκανος</l>
<l>ῥέγκει μεθύων ἐν ταῖσι βύρσαις ὕπτιος.</l></sp>
<sp>
<speaker>Δημοσθένης</speaker>
<l n="105">ἴθι νυν ἄκρατον ἐγκάναξόν μοι πολὺν</l>
<l>σπονδήν.</l></sp>
<sp>
<speaker>Νικίας</speaker>
<l part="Y">λαβὲ δὴ καὶ σπεῖσον ἀγαθοῦ δαίμονος.</l></sp>
<sp>
<speaker>Δημοσθένης</speaker>
<l>ἕλχ’ ἕλκε τὴν τοῦ δαίμονος τοῦ Πραμνίου.</l>
<l>ὦ δαῖμον ἀγαθὲ σὸν τὸ βούλευμ’, οὐκ ἐμόν.</l></sp>
<sp>
<speaker>Νικίας</speaker>
<l>εἴπ’, ἀντιβολῶ, τί ἔστι;</l></sp>
<sp>
<speaker>Δημοσθένης</speaker>
<l part="Y">τοὺς χρησμοὺς ταχὺ</l>
<l n="110">κλέψας ἔνεγκε τοῦ Παφλαγόνος ἔνδοθεν,</l>
<l>ἕως καθεύδει.</l></sp>
<sp>
<speaker>Νικίας</speaker>
<l part="Y">ταῦτ’. ἀτὰρ τοῦ δαίμονος</l>
<l>δέδοιχ’ ὅπως μὴ τεύξομαι κακοδαίμονος.</l></sp>
<sp>
<speaker>Δημοσθένης</speaker>
<l>φέρε νυν ἐγὼ μ’ αὐτῷ προσαγάγω τὸν χοᾶ.</l>
<l>τὸν νοῦν ἵν’ ἄρδω καὶ λέγω τι δεξιόν.</l></sp>
<sp>
<speaker>Νικίας</speaker>
<l n="115">ὡς μεγάλ’ ὁ Παφλαγὼν πέρδεται καὶ ῥέγκεται,</l>
<l>ὥστ’ ἔλαθον αὐτὸν τὸν ἱερὸν χρησμὸν λαβών,</l>
<l>ὅνπερ μάλιστ’ ἐφύλαττεν.</l></sp>
<sp>
<speaker>Δημοσθένης</speaker>
<l part="Y">ὦ σοφώτατε.</l>
<l>φέρ’ αὐτὸν ἵν’ ἀναγνῶ· σὺ δ’ ἔγχεον πιεῖν</l>
<l>ἀνύσας τι. φέρ’ ἴδω τί ἄρ’ ἔνεστιν αὐτόθι.</l>
<l n="120">ὦ λόγια. δός μοι δὸς τὸ ποτήριον ταχύ.</l></sp>
<sp>
<speaker>Νικίας</speaker>
<l>ἰδού. τί φης’ ὁ χρησμός;</l></sp>
<sp>
<speaker>Δημοσθένης</speaker>
<l part="Y">ἑτέραν ἔγχεον.</l></sp>
<sp>
<speaker>Νικίας</speaker>
<l>ἐν τοῖς λογίοις ἔνεστιν &lsquo;ἑτέραν ἔγχεον;&rsquo;</l></sp>
<sp>
<speaker>Δημοσθένης</speaker>
<l>ὦ Βάκι.</l></sp>
<sp>
<speaker>Νικίας</speaker>
<l part="Y">τί ἔστι;</l></sp>
<sp>
<speaker>Δημοσθένης</speaker>
<l part="Y">δὸς τὸ ποτήριον ταχύ.</l></sp>
<sp>
<speaker>Νικίας</speaker>
<l>πολλῷ γ’ ὁ Βάκις ἐχρῆτο τῷ ποτηρίῳ.</l></sp>
<sp>
<speaker>Δημοσθένης</speaker>
<l n="125">ὦ μιαρὲ Παφλαγὼν ταῦτ’ ἄρ’ ἐφυλάττου πάλαι,</l>
<l>τὸν περὶ σεαυτοῦ χρησμὸν ὀρρωδῶν;</l></sp>
<sp>
<speaker>Νικίας</speaker>
<l part="Y">τιή;</l></sp>
<sp>
<speaker>Δημοσθένης</speaker>
<l>ἐνταῦθ’ ἔνεστιν, αὐτὸς ὡς ἀπόλλυται.</l></sp>
<sp>
<speaker>Νικίας</speaker>
<l>καὶ πῶς;</l></sp>
<sp>
<speaker>Δημοσθένης</speaker>
<l part="Y">ὅπως; ὁ χρησμὸς ἄντικρυς λέγει</l>
<l>ὡς πρῶτα μὲν στυππειοπώλης γίγνεται,</l>
<l n="130">ὃς πρῶτος ἕξει τῆς πόλεως τὰ πράγματα.</l><milestone ed="p" n="131" unit="card"/></sp>
<sp>
<speaker>Νικίας</speaker>
<l>εἷς οὑτοσὶ πώλης. τί τοὐντεῦθεν; λέγε.</l></sp>
<sp>
<speaker>Δημοσθένης</speaker>
<l>μετὰ τοῦτον αὖθις προβατοπώλης δεύτερος.</l></sp>
<sp>
<speaker>Νικίας</speaker>
<l>δύο τώδε πώλα. καὶ τί τόνδε χρὴ παθεῖν;</l></sp>
<sp>
<speaker>Δημοσθένης</speaker>
<l>κρατεῖν, ἕως ἕτερος ἀνὴρ βδελυρώτερος</l>
<l n="135">αὐτοῦ γένοιτο· μετὰ δὲ ταῦτ’ ἀπόλλυται.</l>
<l>ἐπιγίγνεται γὰρ βυρσοπώλης ὁ Παφλαγών,</l>
<l>ἅρπαξ κεκράκτης Κυκλοβόρου φωνὴν ἔχων.</l></sp>
<sp>
<speaker>Νικίας</speaker>
<l>τὸν προβατοπώλην ἦν ἄρ’ ἀπολέσθαι χρεὼν</l>
<l>ὑπὸ βυρσοπώλου;</l></sp>
<sp>
<speaker>Δημοσθένης</speaker>
<l part="Y">νὴ Δί’.</l></sp>
<sp>
<speaker>Νικίας</speaker>
<l part="Y">οἴμοι δείλαιος.</l>
<l n="140">πόθεν οὖν ἂν ἔτι γένοιτο πώλης εἶς μόνος;</l></sp>
<sp>
<speaker>Δημοσθένης</speaker>
<l>ἔτ’ ἐστὶν εἷς ὑπερφυᾶ τέχνην ἔχων.</l></sp>
<sp>
<speaker>Νικίας</speaker>
<l>εἴπ’, ἀντιβολῶ, τίς ἐστιν;</l></sp>
<sp>
<speaker>Δημοσθένης</speaker>
<l part="Y">εἴπω;</l></sp>
<sp>
<speaker>Νικίας</speaker>
<l part="Y">νὴ Δία.</l></sp>
<sp>
<speaker>Δημοσθένης</speaker>
<l>ἀλλαντοπώλης ἔσθ’ ὁ τοῦτον ἐξολῶν.</l></sp>
<sp>
<speaker>Νικίας</speaker>
<l>ἀλλαντοπώλης; ὦ Πόσειδον τῆς τέχνης.</l>
<l n="145">φέρε ποῦ τὸν ἄνδρα τοῦτον ἐξευρήσομεν;</l></sp>
<sp>
<speaker>Δημοσθένης</speaker>
<l>ζητῶμεν αὐτόν.</l></sp>
<sp>
<speaker>Νικίας</speaker>
<l part="Y">ἀλλ’ ὁδὶ προσέρχεται</l>
<l>ὥσπερ κατὰ θεὸν εἰς ἀγοράν.</l></sp>
<sp>
<speaker>Δημοσθένης</speaker>
<l part="Y">ὦ μακάριε</l>
<l>ἀλλαντοπῶλα, δεῦρο δεῦρ’ ὦ φίλτατε</l>
<l>ἀνάβαινε σωτὴρ τῇ πόλει καὶ νῷν φανείς.</l></sp>
<sp>
<speaker>Ἀλλαντοπώλης</speaker>
<l n="150">τί ἔστι; τί με καλεῖτε;</l></sp>
<sp>
<speaker>Δημοσθένης</speaker>
<l part="Y">δεῦρ’ ἔλθ’, ἵνα πύθῃ</l>
<l>ὡς εὐτυχὴς εἶ καὶ μεγάλως εὐδαιμονεῖς.</l></sp>
<sp>
<speaker>Νικίας</speaker>
<l>ἴθι δὴ κάθελ’ αὐτοῦ τοὐλεὸν καὶ τοῦ θεοῦ</l>
<l>τὸν χρησμὸν ἀναδίδαξον αὐτὸν ὡς ἔχει·</l>
<l>ἐγὼ δ’ ἰὼν προσκέψομαι τὸν Παφλαγόνα.</l></sp>
<sp>
<speaker>Δημοσθένης</speaker>
<l n="155">ἄγε δὴ σὺ κατάθου πρῶτα τὰ σκεύη χαμαί·</l>
<l>ἔπειτα τὴν γῆν πρόσκυσον καὶ τοὺς θεούς.</l></sp>
<sp>
<speaker>Ἀλλαντοπώλης</speaker>
<l>ἰδού· τί ἔστιν;</l></sp>
<sp>
<speaker>Δημοσθένης</speaker>
<l part="Y">ὦ μακάρι’ ὦ πλούσιε,</l>
<l>ὦ νῦν μὲν οὐδεὶς αὔριον δ’ ὑπέρμεγας,</l>
<l>ὦ τῶν Ἀθηνῶν ταγὲ τῶν εὐδαιμόνων.</l></sp>
<sp>
<speaker>Ἀλλαντοπώλης</speaker>
<l n="160">τί μ’ ὦγάθ’ οὐ πλύνειν ἐᾷς τὰς κοιλίας</l>
<l>πωλεῖν τε τοὺς ἀλλᾶντας, ἀλλὰ καταγελᾷς;</l></sp>
<sp>
<speaker>Δημοσθένης</speaker>
<l>ὦ μῶρε ποίας κοιλίας; δευρὶ βλέπε.</l>
<l>τὰς στίχας ὁρᾷς τὰς τῶνδε τῶν λαῶν;</l></sp>
<sp>
<speaker>Ἀλλαντοπώλης</speaker>
<l part="Y">ὁρῶ.</l></sp>
<sp>
<speaker>Δημοσθένης</speaker>
<l>τούτων ἁπάντων αὐτὸς ἀρχέλας ἔσει,</l>
<l n="165">καὶ τῆς ἀγορᾶς καὶ τῶν λιμένων καὶ τῆς πυκνός·</l>
<l>βουλὴν πατήσεις καὶ στρατηγοὺς κλαστάσεις,</l>
<l>δήσεις φυλάξεις, ἐν πρυτανείῳ λαικάσει.</l></sp>
<sp>
<speaker>Ἀλλαντοπώλης</speaker>
<l>ἐγώ;</l></sp>
<sp>
<speaker>Δημοσθένης</speaker>
<l part="Y">σὺ μέντοι· κοὐδέπω γε πάνθ’ ὁρᾷς.</l>
<l>ἀλλ’ ἐπανάβηθι κἀπὶ τοὐλεὸν τοδὶ</l>
<l n="170">καὶ κάτιδε τὰς νήσους ἁπάσας ἐν κύκλῳ.</l></sp>
<sp>
<speaker>Ἀλλαντοπώλης</speaker>
<l>καθορῶ.</l></sp>
<sp>
<speaker>Δημοσθένης</speaker>
<l part="Y">τί δαί; τἀμπόρια καὶ τὰς ὁλκάδας;</l></sp>
<sp>
<speaker>Ἀλλαντοπώλης</speaker>
<l>ἔγωγε.</l></sp>
<sp>
<speaker>Δημοσθένης</speaker>
<l part="Y">πῶς οὖν οὐ μεγάλως εὐδαιμονεῖς;</l>
<l>ἔτι νῦν τὸν ὀφθαλμὸν παράβαλλ’ ἐς Καρίαν</l>
<l>τὸν δεξιόν, τὸν δ’ ἕτερον ἐς Καρχηδόνα.</l><milestone ed="p" n="175" unit="card"/></sp>
<sp>
<speaker>Ἀλλαντοπώλης</speaker>
<l n="175">εὐδαιμονήσω δ’ εἰ διαστραφήσομαι;</l></sp>
<sp>
<speaker>Δημοσθένης</speaker>
<l>οὐκ ἀλλὰ διὰ σοῦ ταῦτα πάντα πέρναται.</l>
<l>γίγνει γάρ, ὡς ὁ χρησμὸς οὑτοσὶ λέγει,</l>
<l>ἀνὴρ μέγιστος.</l></sp>
<sp>
<speaker>Ἀλλαντοπώλης</speaker>
<l part="Y">εἰπέ μοι καὶ πῶς ἐγὼ</l>
<l>ἀλλαντοπώλης ὢν ἀνὴρ γενήσομαι;</l></sp>
<sp>
<speaker>Δημοσθένης</speaker>
<l n="180">δι’ αὐτὸ γάρ τοι τοῦτο καὶ γίγνει μέγας,</l>
<l>ὁτιὴ πονηρὸς κἀξ ἀγορᾶς εἶ καὶ θρασύς.</l></sp>
<sp>
<speaker>Ἀλλαντοπώλης</speaker>
<l>οὐκ ἀξιῶ ’γὼ ’μαυτὸν ἰσχύειν μέγα.</l></sp>
<sp>
<speaker>Δημοσθένης</speaker>
<l>οἴμοι τί ποτ’ ἔσθ’ ὅτι σαυτὸν οὐ φῂς ἄξιον;</l>
<l>ξυνειδέναι τί μοι δοκεῖς σαυτῷ καλόν.</l>
<l n="185">μῶν ἐκ καλῶν εἶ κἀγαθῶν;</l></sp>
<sp>
<speaker>Ἀλλαντοπώλης</speaker>
<l part="Y">μὰ τοὺς θεοὺς</l>
<l>εἰ μὴ ’κ πονηρῶν γ’.</l></sp>
<sp>
<speaker>Δημοσθένης</speaker>
<l part="Y">ὦ μακάριε τῆς τύχης</l>
<l>ὅσον πέπονθας ἀγαθὸν ἐς τὰ πράγματα.</l></sp>
<sp>
<speaker>Ἀλλαντοπώλης</speaker>
<l>ἀλλ’ ὦγάθ’ οὐδὲ μουσικὴν ἐπίσταμαι</l>
<l>πλὴν γραμμάτων, καὶ ταῦτα μέντοι κακὰ κακῶς.</l></sp>
<sp>
<speaker>Δημοσθένης</speaker>
<l n="190">τουτὶ μόνον ς’ ἔβλαψεν, ὅτι καὶ κακὰ κακῶς.</l>
<l>ἡ δημαγωγία γὰρ οὐ πρὸς μουσικοῦ</l>
<l>ἔτ’ ἐστὶν ἀνδρὸς οὐδὲ χρηστοῦ τοὺς τρόπους,</l>
<l>ἀλλ’ εἰς ἀμαθῆ καὶ βδελυρόν. ἀλλὰ μὴ παρῇς</l>
<l>ἅ σοι διδόας’ ἐν τοῖς λογίοισιν οἱ θεοί.</l></sp>
<sp>
<speaker>Ἀλλαντοπώλης</speaker>
<l n="195">πῶς δῆτά φης’ ὁ χρησμός;</l></sp>
<sp>
<speaker>Δημοσθένης</speaker>
<l part="Y">εὖ νὴ τοὺς θεοὺς</l>
<l>καὶ ποικίλως πως καὶ σοφῶς ᾐνιγμένος·</l>
<l met="dactyls">ἀλλ’ ὁπόταν μάρψῃ βυρσαίετος ἀγκυλοχήλης</l>
<l met="dactyls">γαμφηλῇσι δράκοντα κοάλεμον αἱματοπώτην,</l>
<l met="dactyls">δὴ τότε Παφλαγόνων μὲν ἀπόλλυται ἡ σκοροδάλμη,</l>
<l n="200" met="dactyls">κοιλιοπώλῃσιν δὲ θεὸς μέγα κῦδος ὀπάζει,</l>
<l met="dactyls">αἴ κεν μὴ πωλεῖν ἀλλᾶντας μᾶλλον ἕλωνται.</l></sp>
<sp>
<speaker>Ἀλλαντοπώλης</speaker>
<l>πῶς οὖν πρὸς ἐμὲ ταῦτ’ ἐστίν; ἀναδίδασκέ με.</l></sp>
<sp>
<speaker>Δημοσθένης</speaker>
<l>βυρσαίετος μὲν ὁ Παφλαγών ἐσθ’ οὑτοσί.</l></sp>
<sp>
<speaker>Ἀλλαντοπώλης</speaker>
<l>τί δ’ ἀγκυλοχήλης ἐστίν;</l></sp>
<sp>
<speaker>Δημοσθένης</speaker>
<l part="Y">αὐτό που λέγει,</l>
<l n="205">ὅτι ἀγκύλαις ταῖς χερσὶν ἁρπάζων φέρει.</l></sp>
<sp>
<speaker>Ἀλλαντοπώλης</speaker>
<l>ὁ δράκων δὲ πρὸς τί;</l></sp>
<sp>
<speaker>Δημοσθένης</speaker>
<l part="Y">τοῦτο περιφανέστατον.</l>
<l>ὁ δράκων γάρ ἐστι μακρὸν ὅ τ’ ἀλλᾶς αὖ μακρόν.</l>
<l>εἶθ’ αἱματοπώτης ἔσθ’ ὅ τ’ ἀλλᾶς χὠ δράκων·</l>
<l>τὸν οὖν δράκοντά φησι τὸν βυρσαίετον</l>
<l n="210">ἤδη κρατήσειν, αἴ κε μὴ θαλφθῇ λόγοις.</l></sp>
<sp>
<speaker>Ἀλλαντοπώλης</speaker>
<l>τὰ μὲν λόγι’ αἰκάλλει με· θαυμάζω δ’ ὅπως</l>
<l>τὸν δῆμον οἷός τ’ ἐπιτροπεύειν εἴμ’ ἐγώ.</l><milestone ed="p" n="213" unit="card"/></sp>
<sp>
<speaker>Δημοσθένης</speaker>
<l>φαυλότατον ἔργον· ταῦθ’ ἅπερ ποιεῖς ποίει·</l>
<l>τάραττε καὶ χόρδευ’ ὁμοῦ τὰ πράγματα</l>
<l n="215">ἅπαντα, καὶ τὸν δῆμον ἀεὶ προσποιοῦ</l>
<l>ὑπογλυκαίνων ῥηματίοις μαγειρικοῖς.</l>
<l>τὰ δ’ ἄλλα σοι πρόσεστι δημαγωγικά,</l>
<l>φωνὴ μιαρά, γέγονας κακῶς, ἀγοραῖος εἶ·</l>
<l>ἔχεις ἅπαντα πρὸς πολιτείαν ἃ δεῖ·</l>
<l n="220">χρησμοί τε συμβαίνουσι καὶ τὸ Πυθικόν.</l>
<l>ἀλλὰ στεφανοῦ καὶ σπένδε τῷ Κοαλέμῳ·</l>
<l>χὤπως ἀμυνεῖ τὸν ἄνδρα.</l></sp>
<sp>
<speaker>Ἀλλαντοπώλης</speaker>
<l part="Y">καὶ τίς ξύμμαχος</l>
<l>γενήσεταί μοι; καὶ γὰρ οἵ τε πλούσιοι</l>
<l>δεδίασιν αὐτὸν ὅ τε πένης βδύλλει λεώς.</l></sp>
<sp>
<speaker>Δημοσθένης</speaker>
<l n="225">ἀλλ’ εἰσὶν ἱππῆς ἄνδρες ἀγαθοὶ χίλιοι</l>
<l>μισοῦντες αὐτόν, οἳ βοηθήσουσί σοι,</l>
<l>καὶ τῶν πολιτῶν οἱ καλοί τε κἀγαθοί,</l>
<l>καὶ τῶν θεατῶν ὅστις ἐστὶ δεξιός,</l>
<l>κἀγὼ μετ’ αὐτῶν χὠ θεὸς ξυλλήψεται.</l>
<l n="230">καὶ μὴ δέδιθ’· οὐ γάρ ἐστιν ἐξῃκασμένος,</l>
<l>ὑπὸ τοῦ δέους γὰρ αὐτὸν οὐδεὶς ἤθελεν</l>
<l>τῶν σκευοποιῶν εἰκάσαι. πάντως γε μὴν</l>
<l>γνωσθήσεται· τὸ γὰρ θέατρον δεξιόν.</l></sp>
<sp>
<speaker>Ἀλλαντοπώλης</speaker>
<l>οἴμοι κακοδαίμων ὁ Παφλαγὼν ἐξέρχεται.</l></sp>
<sp>
<speaker>Κλέων</speaker>
<l n="235">οὔτοι μὰ τοὺς δώδεκα θεοὺς χαιρήσετον,</l>
<l>ὁτιὴ ’πὶ τῷ δήμῳ ξυνόμνυτον πάλαι.</l>
<l>τουτὶ τί δρᾷ τὸ Χαλκιδικὸν ποτήριον;</l>
<l>οὐκ ἔσθ’ ὅπως οὐ Χαλκιδέας ἀφίστατον.</l>
<l>ἀπολεῖσθον ἀποθανεῖσθον ὦ μιαρωτάτω.</l></sp>
<sp>
<speaker>Δημοσθένης</speaker>
<l n="240">οὗτος τί φεύγεις; οὐ μενεῖς; ὦ γεννάδα</l>
<l>ἀλλαντοπῶλα μὴ προδῷς τὰ πράγματα.</l><milestone ed="p" n="242" unit="card"/></sp></div1>
<div1 type="Parodos">
<div2 type="trochees">
<sp>
<speaker>Δημοσθένης</speaker>
<l>ἄνδρες ἱππῆς παραγένεσθε· νῦν ὁ καιρός. ὦ Σίμων,</l>
<l>ὦ Παναίτι’ οὐκ ἐλᾶτε πρὸς τὸ δεξιὸν κέρας;</l>
<l>ἅνδρες ἐγγύς. ἀλλ’ ἀμύνου κἀπαναστρέφου πάλιν.</l>
<l n="245">ὁ κονιορτὸς δῆλος αὐτῶν ὡς ὁμοῦ προσκειμένων.</l>
<l>ἀλλ’ ἀμύνου καὶ δίωκε καὶ τροπὴν αὐτοῦ ποιοῦ.</l></sp>
<sp>
<speaker>Χορός Ἱππεῶν</speaker>
<l>παῖε παῖε τὸν πανοῦργον καὶ ταραξιππόστρατον</l>
<l>καὶ τελώνην καὶ φάραγγα καὶ Χάρυβδιν ἁρπαγῆς,</l>
<l>καὶ πανοῦργον καὶ πανοῦργον· πολλάκις γὰρ αὔτ’ ἐρῶ.</l>
<l n="250">καὶ γὰρ οὗτος ἦν πανοῦργος πολλάκις τῆς ἡμέρας.</l>
<l>ἀλλὰ παῖε καὶ δίωκε καὶ τάραττε καὶ κύκα</l>
<l>καὶ βδελύττου, καὶ γὰρ ἡμεῖς, κἀπικείμενος βόα·</l>
<l>εὐλαβοῦ δὲ μὴ ’κφύγῃ σε· καὶ γὰρ οἶδε τὰς ὁδούς,</l>
<l>ἅσπερ Εὐκράτης ἔφευγεν εὐθὺ τῶν κυρηβίων.</l></sp>
<sp>
<speaker>Κλέων</speaker>
<l n="255">ὦ γέροντες ἡλιασταί, φράτερες τριωβόλου,</l>
<l>οὓς ἐγὼ βόσκω κεκραγὼς καὶ δίκαια κἄδικα,</l>
<l>παραβοηθεῖθ’, ὡς ὑπ’ ἀνδρῶν τύπτομαι ξυνωμοτῶν.</l></sp>
<sp>
<speaker>Χορός</speaker>
<l>ἐν δίκῃ γ’, ἐπεὶ τὰ κοινὰ πρὶν λαχεῖν κατεσθίεις,</l>
<l>κἀποσυκάζεις πιέζων τοὺς ὑπευθύνους σκοπῶν,</l>
<l n="260">ὅστις αὐτῶν ὠμός ἐστιν ἢ πέπων ἢ μὴ πέπων,</l>
<l>κἄν τιν’ αὐτῶν γνῷς ἀπράγμον’ ὄντα καὶ κεχηνότα,</l>
<l>καταγαγὼν ἐκ Χερρονήσου διαβαλὼν ἀγκυρίσας</l>
<l>εἶτ’ ἀποστρέψας τὸν ὦμον αὐτὸν ἐνεκολήβασας·</l>
<l>καὶ σκοπεῖς γε τῶν πολιτῶν ὅστις ἐστὶν ἀμνοκῶν,</l>
<l n="265">πλούσιος καὶ μὴ πονηρὸς καὶ τρέμων τὰ πράγματα.</l></sp>
<sp>
<speaker>Κλέων</speaker>
<l>ξυνεπίκεισθ’ ὑμεῖς; ἐγὼ δ’ ἄνδρες δι’ ὑμᾶς τύπτομαι,</l>
<l>ὅτι λέγειν γνώμην ἔμελλον ὡς δίκαιον ἐν πόλει</l>
<l>ἑστάναι μνημεῖον ὑμῶν ἐστιν ἀνδρείας χάριν.</l></sp>
<sp>
<speaker>Χορός</speaker>
<l>ὡς δ’ ἀλαζών, ὡς δὲ μάσθλης· εἶδες οἷ’ ὑπέρχεται</l>
<l n="270">ὡσπερεὶ γέροντας ἡμᾶς καὶ κοβαλικεύεται;</l>
<l>ἀλλ’ ἐὰν ταύτῃ γε νικᾷ, ταυτῃὶ πεπλήξεται·</l>
<l>ἢν δ’ ὑπεκκλίνῃ γε δευρί, τὸ σκέλος κυρηβάσει.</l></sp>
<sp>
<speaker>Κλέων</speaker>
<l>ὦ πόλις καὶ δῆμ’ ὑφ’ οἵων θηρίων γαστρίζομαι.</l></sp>
<sp>
<speaker>Χορός</speaker>
<l>καὶ κέκραγας, ὥσπερ ἀεὶ τὴν πόλιν καταστρέφει;</l></sp>
<sp>
<speaker>Κλέων</speaker>
<l n="275">ἀλλ’ ἐγώ σε τῇ βοῇ ταύτῃ γε πρῶτα τρέψομαι.</l></sp>
<sp>
<speaker>Χορός</speaker>
<l>ἀλλ’ ἐὰν μέντοι γε νικᾷς τῇ βοῇ, τήνελλος εἶ·</l>
<l>ἢν δ’ ἀναιδείᾳ παρέλθῃ ς’, ἡμέτερος ὁ πυραμοῦς.</l></sp>
<sp>
<speaker>Κλέων</speaker>
<l>τουτονὶ τὸν ἄνδρ’ ἐγὼ ’νδείκνυμι, καὶ φήμ’ ἐξάγειν</l>
<l>ταῖσι Πελοποννησίων τριήρεσι ζωμεύματα.</l></sp>
<sp>
<speaker>Ἀλλαντοπώλης</speaker>
<l n="280">ναὶ μὰ Δία κἄγωγε τοῦτον, ὅτι κενῇ τῇ κοιλίᾳ</l>
<l>ἐσδραμὼν ἐς τὸ πρυτανεῖον, εἶτα πάλιν ἐκθεῖ πλέᾳ.</l></sp>
<sp>
<speaker>Δημοσθένης</speaker>
<l>νὴ Δί’ ἐξάγων γε τἀπόρρηθ’, ἅμ’ ἄρτον καὶ κρέας</l>
<l>καὶ τέμαχος, οὗ Περικλέης οὐκ ἠξιώθη πώποτε.</l><milestone ed="p" n="284" unit="card"/></sp></div2></div1>
<div1 type="Agon">
<div2 type="proagon" met="trochees">
<sp><speaker>Κλέων</speaker>
<l>ἀποθανεῖσθον αὐτίκα μάλα.</l></sp>
<sp><speaker>Ἀλλαντοπώλης</speaker>
<l n="285">τριπλάσιον κεκράξομαί σου.</l></sp>
<sp><speaker>Κλέων</speaker>
<l>καταβοήσομαι βοῶν σε.</l></sp>
<sp><speaker>Ἀλλαντοπώλης</speaker>
<l>κατακεκράξομαί σε κράζων.</l></sp>
<sp><speaker>Κλέων</speaker>
<l>διαβαλῶ ς’ ἐὰν στρατηγῇς.</l></sp>
<sp><speaker>Ἀλλαντοπώλης</speaker>
<l>κυνοκοπήσω σου τὸ νῶτον.</l></sp>
<sp><speaker>Κλέων</speaker>
<l n="290">περιελῶ ς’ ἀλαζονείαις.</l></sp>
<sp><speaker>Ἀλλαντοπώλης</speaker>
<l>ὑποτεμοῦμαι τὰς ὁδούς σου.</l></sp>
<sp><speaker>Κλέων</speaker>
<l>βλέψον ἔς μ’ ἀσκαρδάμυκτος.</l></sp>
<sp><speaker>Ἀλλαντοπώλης</speaker>
<l>ἐν ἀγορᾷ κἀγὼ τέθραμμαι.</l></sp>
<sp><speaker>Κλέων</speaker>
<l>διαφορήσω ς’ εἴ τι γρύξει.</l></sp>
<sp><speaker>Ἀλλαντοπώλης</speaker>
<l n="295">κοπροφορήσω ς’ εἰ λαλήσεις.</l></sp>
<sp><speaker>Κλέων</speaker>
<l>ὁμολογῶ κλέπτειν· σὺ δ’ οὐχί.</l></sp>
<sp><speaker>Ἀλλαντοπώλης</speaker>
<l>νὴ τὸν Ἑρμῆν τὸν ἀγοραῖον,</l>
<l>κἀπιορκῶ γε βλεπόντων.</l></sp>
<sp><speaker>Κλέων</speaker>
<l>ἀλλότρια τοίνυν σοφίζει,</l>
<l n="300">καὶ φανῶ σε τοῖς πρυτάνεσιν</l>
<l>ἀδεκατεύτους τῶν θεῶν ἱερὰς</l>
<l>ἔχοντα κοιλίας.</l><milestone ed="p" n="303" unit="card"/></sp></div2> 
<div2 type="strophe" n="1">
<sp><speaker>Χορός</speaker>
<l>ὦ μιαρὲ καὶ βδελυρὲ &dagger; καὶ κεκράκτα &dagger;, τοῦ σοῦ θράσους</l>
<l n="305">πᾶσα μὲν γῆ πλέα, πᾶσα δ’ ἐκκλησία, καὶ τέλη</l>
<l>καὶ γραφαὶ καὶ δικαστήρι’, ὦ βορβοροτάραξι καὶ</l>
<l n="310">τὴν πόλιν ἅπασαν ἡμῶν ἀνατετυρβακώς,</l>
<l>ὅστις ἡμῶν τὰς Ἀθήνας ἐκκεκώφωκας βοῶν,</l>
<l n="313">κἀπὸ τῶν πετρῶν ἄνωθεν τοὺς φόρους θυννοσκοπῶν.</l><milestone ed="p" n="314" unit="card"/></sp></div2>
<div2 type="trochees">
<sp>
<speaker>Κλέων</speaker>
<l>οἶδ’ ἐγὼ τὸ πρᾶγμα τοῦθ’ ὅθεν πάλαι καττύεται.</l></sp>
<sp>
<speaker>Ἀλλαντοπώλης</speaker>
<l n="315">εἰ δὲ μὴ σύ γ’ οἶσθα κάττυμ’, οὐδ’ ἐγὼ χορδεύματα,</l>
<l>ὅστις ὑποτέμνων ἐπώλεις δέρμα μοχθηροῦ βοὸς</l>
<l>τοῖς ἀγροίκοισιν πανούργως, ὥστε φαίνεσθαι παχύ,</l>
<l>καὶ πρὶν ἡμέραν φορῆσαι μεῖζον ἦν δυοῖν δοχμαῖν.</l></sp>
<sp>
<speaker>Δημοσθένης</speaker>
<l>νὴ Δία κἀμὲ τοῦτ’ ἔδρασε ταὐτόν, ὥστε κατάγελων</l>
<l n="320">πάμπολυν τοῖς δημόταισι καὶ φίλοις παρασχεθεῖν·</l>
<l>πρὶν γὰρ εἶναι Περγασῆσιν ἔνεον ἐν ταῖς ἐμβάσιν.</l><milestone ed="p" n="323" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>ἆρα δῆτ’ οὐκ ἀπ’ ἀρχῆς ἐδήλους ἀναίδειαν,</l>
<l n="325">ἥπερ μόνη προστατεῖ ῥητόρων;</l>
<l>ᾗ σὺ πιστεύων ἀμέλγεις τῶν ξένων τοὺς καρπίμους,</l>
<l>πρῶτος ὤν· ὁ δ’ Ἱπποδάμου λείβεται θεώμενος.</l>
<l>ἀλλ’ ἐφάνη γὰρ ἀνὴρ ἕτερος πολὺ</l>
<l>σοῦ μιαρώτερος, ὥστε με χαίρειν,</l>
<l n="330">ὅς σε παύσει καὶ πάρεισι, δῆλός ἐστιν αὐτόθεν,</l>
<l>πανουργίᾳ τε καὶ θράσει</l>
<l>καὶ κοβαλικεύμασιν.</l><milestone ed="p" n="333" unit="card"/></sp></div2>
<div2 type="katakeleusmos">
<l>ἀλλ’ ὦ τραφεὶς ὅθενπέρ εἰσιν ἄνδρες οἵπερ εἰσίν,</l>
<l>νῦν δεῖξον ὡς οὐδὲν λέγει τὸ σωφρόνως τραφῆναι.</l><milestone ed="p" n="335" unit="card"/></div2>
<div2 type="epirrheme" met="iambics">
<sp><speaker>Ἀλλαντοπώλης</speaker>
<l n="335">καὶ μὴν ἀκούσαθ’ οἷός ἐστιν οὑτοσὶ πολίτης.</l></sp>
<sp><speaker>Κλέων</speaker>
<l>οὐκ αὖ μ’ ἐάσεις;</l></sp>
<sp><speaker>Ἀλλαντοπώλης</speaker>
<l part="Y">μὰ Δί’ ἐπεὶ κἀγὼ πονηρός εἰμι.</l></sp>
<sp><speaker>Χορός</speaker>
<l>ἐὰν δὲ μὴ ταύτῃ γ’ ὑπείκῃ, λέγ’ ὅτι κἀκ πονηρῶν.</l></sp>
<sp><speaker>Κλέων</speaker>
<l>οὐκ αὖ μ’ ἐάσεις;</l></sp>
<sp><speaker>Ἀλλαντοπώλης</speaker>
<l part="Y">μὰ Δία.</l></sp>
<sp><speaker>Κλέων</speaker>
<l part="Y">ναὶ μὰ Δία.</l></sp>
<sp><speaker>Ἀλλαντοπώλης</speaker>
<l part="Y">μὰ τὸν Ποσειδῶ.</l>
<l>ἀλλ’ αὐτὸ περὶ τοῦ πρότερος εἰπεῖν πρῶτα διαμαχοῦμαι.</l></sp>
<sp><speaker>Κλέων</speaker>
<l n="340">οἴμοι διαρραγήσομαι.</l></sp>
<sp><speaker>Ἀλλαντοπώλης</speaker>
<l part="Y">καὶ μὴν ἐγὼ οὐ παρήσω.</l></sp>
<sp><speaker>Χορός</speaker>
<l>πάρες πάρες πρὸς τῶν θεῶν αὐτῷ διαρραγῆναι.</l></sp>
<sp><speaker>Κλέων</speaker>
<l>τῷ καὶ πεποιθὼς ἀξιοῖς ἐμοῦ λέγειν ἔναντα;</l></sp>
<sp><speaker>Ἀλλαντοπώλης</speaker>
<l>ὁτιὴ λέγειν οἷός τε κἀγὼ καὶ καρυκοποιεῖν.</l></sp>
<sp><speaker>Κλέων</speaker>
<l>ἰδοὺ λέγειν. καλῶς γ’ ἂν οὖν σὺ πρᾶγμα προσπεσόν σοι</l>
<l n="345">ὠμοσπάρακτον παραλαβὼν μεταχειρίσαιο χρηστῶς.</l>
<l>ἀλλ’ οἶσθ’ ὅπερ πεπονθέναι δοκεῖς; ὅπερ τὸ πλῆθος.</l>
<l>εἴ που δικίδιον εἶπας εὖ κατὰ ξένου μετοίκου,</l>
<l>τὴν νύκτα θρυλῶν καὶ λαλῶν ἐν ταῖς ὁδοῖς σεαυτῷ,</l>
<l>ὕδωρ τε πίνων κἀπιδεικνὺς τοὺς φίλους τ’ ἀνιῶν,</l>
<l n="350">ᾤου δυνατὸς εἶναι λέγειν. ὦ μῶρε τῆς ἀνοίας.</l></sp>
<sp><speaker>Ἀλλαντοπώλης</speaker>
<l>τί δαὶ σὺ πίνων τὴν πόλιν πεποίηκας, ὥστε νυνὶ</l>
<l>ὑπὸ σοῦ μονωτάτου κατεγλωττισμένην σιωπᾶν;</l></sp>
<sp><speaker>Κλέων</speaker>
<l>ἐμοὶ γὰρ ἀντέθηκας ἀνθρώπων τίν’; ὅστις εὐθὺς</l>
<l>θύννεια θερμὰ καταφαγών, κᾆτ’ ἐπιπιὼν ἀκράτου</l>
<l n="355">οἴνου χοᾶ κασαλβάσω τοὺς ἐν Πύλῳ στρατηγούς.</l></sp>
<sp><speaker>Ἀλλαντοπώλης</speaker>
<l>ἐγὼ δέ γ’ ἤνυστρον βοὸς καὶ κοιλίαν ὑείαν</l>
<l>καταβροχθίσας κᾆτ’ ἐπιπιὼν τὸν ζωμὸν ἀναπόνιπτος</l>
<l>λαρυγγιῶ τοὺς ῥήτορας καὶ Νικίαν ταράξω.</l></sp>
<sp><speaker>Χορός</speaker>
<l>τὰ μὲν ἄλλα μ’ ἤρεσας λέγων·. ἓν δ’ οὐ προσίεταί με,</l>
<l n="360">τῶν πραγμάτων ὁτιὴ μόνος τὸν ζωμὸν ἐκροφήσει.</l></sp>
<sp><speaker>Κλέων</speaker>
<l>ἀλλ’ οὐ λάβρακας καταφαγὼν Μιλησίους κλονήσεις.</l></sp>
<sp><speaker>Ἀλλαντοπώλης</speaker>
<l>ἀλλὰ σχελίδας ἐδηδοκὼς ὠνήσομαι μέταλλα.</l></sp>
<sp><speaker>Κλέων</speaker>
<l>ἐγὼ δ’ ἐπεσπηδῶν γε τὴν βουλὴν βίᾳ κυκήσω.</l></sp>
<sp><speaker>Ἀλλαντοπώλης</speaker>
<l>ἐγὼ δὲ κινήσω γέ σου τὸν πρωκτὸν ἀντὶ φύσκης.</l></sp>
<sp><speaker>Κλέων</speaker>
<l n="365">ἐγὼ δέ γ’ ἐξέλξω σε τῆς πυγῆς θύραζε κύβδα.</l></sp>
<sp><speaker>Χορός</speaker>
<l>νὴ τὸν Ποσειδῶ κἀμέ τἄρ’, ἤνπερ γε τοῦτον ἕλκῃς.</l><milestone ed="p" n="367" unit="card"/></sp></div2>
<div2 type="pnigos" met="iambics">
<sp><speaker>Κλέων</speaker>
<l>οἷόν σε δήσω &amp;lt;’ν&amp;gt; τῷ ξύλῳ.</l></sp>
<sp><speaker>Ἀλλαντοπώλης</speaker>
<l>διώξομαί σε δειλίας.</l></sp>
<sp><speaker>Κλέων</speaker>
<l>ἡ βύρσα σου θρανεύσεται.</l></sp>
<sp><speaker>Ἀλλαντοπώλης</speaker>
<l n="370">δερῶ σε θύλακον κλοπῆς.</l></sp>
<sp><speaker>Κλέων</speaker>
<l>διαπατταλευθήσει χαμαί.</l></sp>
<sp><speaker>Ἀλλαντοπώλης</speaker>
<l>περικόμματ’ ἔκ σου σκευάσω.</l></sp>
<sp><speaker>Κλέων</speaker>
<l>τὰς βλεφαρίδας σου παρατιλῶ.</l></sp>
<sp><speaker>Ἀλλαντοπώλης</speaker>
<l>τὸν πρηγορεῶνά σοὐκτεμῶ.</l></sp>
<sp><speaker>Δημοσθένης</speaker>
<l n="375">καὶ νὴ Δί’ ἐμβαλόντες αὐτῷ</l>
<l>πάτταλον μαγειρικῶς</l>
<l>ἐς τὸ στόμ’, εἶτα δ’ ἔνδοθεν</l>
<l>τὴν γλῶτταν ἐξείραντες αὐτοῦ</l>
<l>σκεψόμεσθ’ εὖ κἀνδρικῶς</l>
<l n="380">κεχηνότος</l>
<l>τὸν πρωκτὸν εἰ χαλαζᾷ.</l><milestone ed="p" n="384" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ἦν ἄρα πυρός γ’ ἕτερα θερμότερα καὶ λόγων</l>
<l n="385">ἐν πόλει τῶν ἀναιδῶν ἀναιδέστεροι· καὶ τὸ πρᾶγμ’</l>
<l>ἦν ἄρ’ οὐ φαῦλον ὧδ’. . . ἀλλ’ ἔπιθι καὶ στρόβει,</l>
<l>μηδὲν ὀλίγον ποίει. νῦν γὰρ ἔχεται μέσος·</l>
<l>ὡς ἐὰν νυνὶ μαλάξῃς αὐτὸν ἐν τῇ προσβολῇ,</l>
<l n="390">δειλὸν εὑρήσεις· ἐγὼ γὰρ τοὺς τρόπους ἐπίσταμαι.</l><milestone ed="p" n="391" unit="card"/></sp></div2>
<div2 type="trochees">
<sp>
<speaker>Ἀλλαντοπώλης</speaker>
<l>ἀλλ’ ὅμως οὗτος τοιοῦτος ὢν ἅπαντα τὸν βίον,</l>
<l>κᾆτ’ ἀνὴρ ἔδοξεν εἶναι, τἀλλότριον ἀμῶν θέρος.</l>
<l>νῦν δὲ τοὺς στάχυς ἐκείνους, οὓς ἐκεῖθεν ἤγαγεν,</l>
<l>ἐν ξύλῳ δήσας ἀφαύει κἀποδόσθαι βούλεται.</l></sp>
<sp>
<speaker>Κλέων</speaker>
<l n="395">οὐ δέδοιχ’ ὑμᾶς, ἕως ἂν ζῇ τὸ βουλευτήριον</l>
<l>καὶ τὸ τοῦ δήμου πρόσωπον μακκοᾷ καθήμενον.</l><milestone ed="p" n="398" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>ὡς δὲ πρὸς πᾶν ἀναιδεύεται κοὐ μεθίστησι</l>
<l>τοῦ χρώματος τοῦ παρεστηκότος.</l>
<l n="400">εἴ σε μὴ μισῶ, γενοίμην ἐν Κρατίνου κῴδιον,</l>
<l>καὶ διδασκοίμην προσᾴδειν Μορσίμου τραγῳδίᾳ.</l>
<l>ὦ περὶ πάντ’ ἐπὶ πᾶσί τε πράγμασι</l>
<l>δωροδόκοισιν ἐπ’ ἄνθεσιν ἵζων,</l>
<l>εἴθε φαύλως ὥσπερ ηὗρες ἐκβάλοις τὴν ἔνθεσιν.</l>
<l n="405">ᾄσαιμι γὰρ τότ’ ἂν μόνον,</l>
<l>&lsquo;πῖνε πῖν’ ἐπὶ συμφοραῖς.&rsquo;</l><milestone ed="p" n="407" unit="line"/></sp></div2>
<div2 type="antikatakeleusmos">
<l>τὸν Ἰουλίου τ’ ἂν οἴομαι γέροντα πυροπίπην</l>
<l>ἡσθέντ’ ἰηπαιωνίσαι καὶ βακχέβακχον ᾆσαι.</l><milestone ed="p" n="409" unit="card"/></div2>
<div2 type="antepirrheme">
<sp><speaker>Κλέων</speaker>
<l>οὔτοί μ’ ὑπερβαλεῖσθ’ ἀναιδείᾳ μὰ τὸν Ποσειδῶ,</l>
<l n="410">ἢ μή ποτ’ ἀγοραίου Διὸς σπλάλχνοισι παραγενοίμην.</l></sp>
<sp><speaker>Ἀλλαντοπώλης</speaker>
<l>ἔγωγε νὴ τοὺς κονδύλους οὓς πολλὰ δὴ ’πὶ πολλοῖς</l>
<l>ἠνεσχόμην ἐκ παιδίων, μαχαιρίδων τε πληγάς,</l>
<l>ὑπερβαλεῖσθαί ς’ οἴομαι τούτοισιν, ἢ μάτην γ’ ἂν</l>
<l>ἀπομαγδαλιὰς σιτούμενος τοσοῦτος ἐκτραφείην.</l></sp>
<sp><speaker>Κλέων</speaker>
<l n="415">ἀπομαγδαλιὰς ὥσπερ κύων; ὦ παμπόνηρε πῶς οὖν</l>
<l>κυνὸς βορὰν σιτούμενος μαχεῖ σὺ κυνοκεφάλλῳ;</l></sp>
<sp><speaker>Ἀλλαντοπώλης</speaker>
<l>καὶ νὴ Δί’ ἄλλα γ’ ἐστί μου κόβαλα παιδὸς ὄντος.</l>
<l>ἐξηπάτων γὰρ τοὺς μαγείρους ἐπιλέγων τοιαυτί·</l>
<l>&lsquo;σκέψασθε παῖδες· οὐχ ὁρᾶθ’; ὥρα νέα, χελιδών.&rsquo;</l>
<l n="420">οἱ δ’ ἔβλεπον, κἀγὼ ’ν τοσούτῳ τῶν κρεῶν ἔκλεπτον.</l></sp>
<sp><speaker>Χορός</speaker>
<l>ὦ δεξιώτατον κρέας σοφῶς γε προὐνοήσω·</l>
<l>ὥσπερ ἀκαλήφας ἐσθίων πρὸ χελιδόνων ἔκλεπτες.</l></sp>
<sp><speaker>Ἀλλαντοπώλης</speaker>
<l>καὶ ταῦτα δρῶν ἐλάνθανόν γ’· εἰ δ’ οὖν ἴδοι τις αὐτῶν,</l>
<l>ἀποκρυπτόμενος ἐς τὼ κοχώνα τοὺς θεοὺς ἀπώμνυν·</l>
<l n="425">ὥστ’ εἶπ’ ἀνὴρ τῶν ῥητόρων ἰδών με τοῦτο δρῶντα·</l>
<l>&lsquo;οὐκ ἔσθ’ ὅπως ὁ παῖς ὅδ’ οὐ τὸν δῆμον ἐπιτροπεύσει.&rsquo;</l></sp>
<sp><speaker>Χορός</speaker>
<l>εὖ γε ξυνέβαλεν αὔτ’· ἀτὰρ δῆλόν γ’ ἀφ’ οὗ ξυνέγνω·</l>
<l>ὁτιὴ ’πιώρκεις θ’ ἡρπακὼς καὶ κρέας ὁ πρωκτὸς εἶχεν.</l></sp>
<sp><speaker>Κλέων</speaker>
<l>ἐγώ σε παύσω τοῦ θράσους, οἶμαι δὲ μᾶλλον ἄμφω.</l>
<l n="430">ἔξειμι γάρ σοι λαμπρὸς ἤδη καὶ μέγας καθιείς,</l>
<l>ὁμοῦ ταράττων τήν τε γῆν καὶ τὴν θάλατταν εἰκῇ.</l></sp>
<sp><speaker>Ἀλλαντοπώλης</speaker>
<l>ἐγὼ δὲ συστείλας γε τοὺς ἀλλᾶντας εἶτ’ ἀφήσω</l>
<l>κατὰ κῦμ’ ἐμαυτὸν οὔριον, κλάειν σε μακρὰ κελεύσας.</l></sp>
<sp><speaker>Δημοσθένης</speaker>
<l>κἄγωγ’, ἐάν τι παραχαλᾷ, τὴν ἀντλίαν φυλάξω.</l></sp>
<sp><speaker>Κλέων</speaker>
<l n="435">οὔτοι μὰ τὴν Δήμητρα καταπροίξει τάλαντα πολλὰ</l>
<l>κλέψας Ἀθηναίων.</l></sp>
<sp><speaker>Δημοσθένης</speaker>
<l part="Y">ἄθρει καὶ τοῦ ποδὸς παρίει·</l>
<l>ὡς οὗτος ἤδη καικίας καὶ συκοφαντίας πνεῖ.</l></sp>
<sp><speaker>Ἀλλαντοπώλης</speaker>
<l>σὲ δ’ ἐκ Ποτειδαίας ἔχοντ’ εὖ οἶδα δέκα τάλαντα.</l></sp>
<sp><speaker>Κλέων</speaker>
<l>τί δῆτα; βούλει τῶν ταλάντων ἓν λαβὼν σιωπᾶν;</l></sp>
<sp><speaker>Χορός</speaker>
<l n="440">ἁνὴρ ἂν ἡδέως λάβοι. τοὺς τερθρίους παρίει·</l><milestone ed="p" n="441" unit="card"/></sp></div2>
<div2 type="pnigos">
<l>τὸ πνεῦμ’ ἔλαττον γίγνεται.</l>
<sp><speaker>Κλέων</speaker>
<l>φεύξει γραφὰς . . .</l>
<l>ἑκατονταλάντους τέτταρας.</l></sp>
<sp><speaker>Ἀλλαντοπώλης</speaker>
<l>σὺ δ’ ἀστρατείας γ’ εἴκοσιν,</l>
<l>κλοπῆς δὲ πλεῖν ἢ χιλίας.</l></sp>
<sp><speaker>Κλέων</speaker>
<l n="445">ἐκ τῶν ἀλιτηρίων σέ φημι</l>
<l>γεγονέναι τῶν τῆς θεοῦ.</l></sp>
<sp><speaker>Ἀλλαντοπώλης</speaker>
<l>τὸν πάππον εἶναί φημί σου</l>
<l>τῶν δορυφόρων &mdash;</l></sp>
<sp><speaker>Κλέων</speaker>
<l part="Y">ποίων; φράσον.</l></sp>
<sp><speaker>Ἀλλαντοπώλης</speaker>
<l>τῶν Βυρσίνης τῆς Ἱππίου.</l></sp>
<sp><speaker>Κλέων</speaker>
<l n="450">κόβαλος εἶ.</l></sp>
<sp><speaker>Ἀλλαντοπώλης</speaker>
<l part="Y">πανοῦργος εἶ.</l></sp>
<sp><speaker>Χορός</speaker>
<l>παῖ’ ἀνδρικῶς.</l></sp>
<sp><speaker>Κλέων</speaker>
<l part="Y">ἰοὺ ἰού,</l>
<l>τύπτουσί μ’ οἱ ξυνωμόται.</l></sp>
<sp><speaker>Χορός</speaker>
<l>παῖ’ αὐτὸν ἀνδρειότατα, καὶ</l>
<l>γάστριζε καὶ τοῖς ἐντέροις</l>
<l n="455">καὶ τοῖς κόλοις,</l>
<l>χὤπως κολᾷ τὸν ἄνδρα.</l><milestone ed="p" n="457" unit="card"/></sp></div2>
<div2 type="sphragis">
<sp><speaker>Χορός</speaker>
<l>ὦ γεννικώτατον κρέας ψυχήν τ’ ἄριστε πάντων,</l>
<l>καὶ τῇ πόλει σωτὴρ φανεὶς ἡμῖν τε τοῖς πολίταις,</l>
<l>ὡς εὖ τὸν ἄνδρα ποικίλως θ’ ὑπῆλθες ἐν λόγοισιν.</l>
<l n="460">πῶς ἄν ς’ ἐπαινέσαιμεν οὕτως ὥσπερ ἡδόμεσθα;</l><milestone ed="p" n="461" unit="card"/></sp></div2></div1>
<div1 type="Episode">
<sp>
<speaker>Κλέων</speaker>
<l>ταυτὶ μὰ τὴν Δήμητρά μ’ οὐκ ἐλάνθανεν</l>
<l>τεκταινόμενα τὰ πράγματ’, ἀλλ’ ἠπιστάμην</l>
<l>γομφούμεν’ αὐτὰ πάντα καὶ κολλώμενα.</l></sp>
<sp>
<speaker>Χορός</speaker>
<l>οἴμοι σὺ δ’ οὐδὲν ἐξ ἁμαξουργοῦ λέγεις;</l></sp>
<sp>
<speaker>Ἀλλαντοπώλης</speaker>
<l n="465">οὔκουν μ’ ἐν Ἄργει γ’ οἷα πράττεις λανθάνει.</l>
<l>πρόφασιν μὲν Ἀργείους φίλους ἡμῖν ποιεῖ,</l>
<l>ἰδίᾳ δ’ ἐκεῖ Λακεδαιμονίοις ξυγγίγνεται.</l>
<l>καὶ ταῦτ’ ἐφ’ οἷσίν ἐστι συμφυσώμενα</l>
<l>ἐγᾦδ’· ἐπὶ γὰρ τοῖς δεδεμένοις χαλκεύεται.</l></sp>
<sp>
<speaker>Χορός</speaker>
<l n="470">εὖ γ’ εὖ γε, χάλκεὐ ἀντὶ τῶν κολλωμένων.</l></sp>
<sp>
<speaker>Ἀλλαντοπώλης</speaker>
<l>καὶ ξυγκροτοῦσιν ἄνδρες αὔτ’ ἐκεῖθεν αὖ,</l>
<l>καὶ ταῦτά μ’ οὔτ’ ἀργύριον οὔτε χρυσίον</l>
<l>διδοὺς ἀναπείσεις οὔτε προσπέμπων φίλους,</l>
<l>ὅπως ἐγὼ ταῦτ’ οὐκ Ἀθηναίοις φράσω.</l></sp>
<sp>
<speaker>Κλέων</speaker>
<l n="475">ἐγὼ μὲν οὖν αὐτίκα μάλ’ ἐς βουλὴν ἰὼν</l>
<l>ὑμῶν ἁπάντων τὰς ξυνωμοσίας ἐρῶ,</l>
<l>καὶ τὰς ξυνόδους τὰς νυκτερινὰς τὰς ἐν πόλει,</l>
<l>καὶ πάνθ’ ἃ Μήδοις καὶ βασιλεῖ ξυνόμνυτε,</l>
<l>καὶ τἀκ Βοιωτῶν ταῦτα συντυρούμενα.</l></sp>
<sp>
<speaker>Ἀλλαντοπώλης</speaker>
<l n="480">πῶς οὖν ὁ τυρὸς ἐν Βοιωτοῖς ὤνιος;</l></sp>
<sp>
<speaker>Κλέων</speaker>
<l>ἐγώ σε νὴ τὸν Ἡρακλέα παραστορῶ.</l></sp>
<sp>
<speaker>Χορός</speaker>
<l>ἄγε δὴ σὺ τίνα νοῦν ἢ τίνα ψυχὴν ἔχεις;</l>
<l>νυνί γε δείξεις, εἴπερ ἀπεκρύψω τότε</l>
<l>ἐς τὼ κοχώνα τὸ κρέας, ὡς αὐτὸς λέγεις·</l>
<l n="485">θεύσει γὰρ ᾄξας ἐς τὸ βουλευτήριον,</l>
<l>ὡς οὗτος ἐσπεσὼν ἐκεῖσε διαβαλεῖ</l>
<l>ἡμᾶς ἅπαντας καὶ κράγον κεκράξεται.</l></sp>
<sp>
<speaker>Ἀλλαντοπώλης</speaker>
<l>ἀλλ’ εἶμι· πρῶτον δ’ ὡς ἔχω τὰς κοιλίας</l>
<l>καὶ τὰς μαχαίρας ἐνθαδὶ καταθήσομαι.</l></sp>
<sp>
<speaker>Δημοσθένης</speaker>
<l n="490">ἔχε νυν, ἄλειψον τὸν τράχηλον τουτῳί,</l>
<l>ἵν’ ἐξολισθάνειν δύνῃ τὰς διαβολάς.</l></sp>
<sp>
<speaker>Ἀλλαντοπώλης</speaker>
<l>ἀλλ’ εὖ λέγεις καὶ παιδοτριβικῶς ταυταγί.</l></sp>
<sp>
<speaker>Δημοσθένης</speaker>
<l>ἔχε νυν, ἐπέγκαψον λαβὼν ταδί.</l></sp>
<sp>
<speaker>Ἀλλαντοπώλης</speaker>
<l part="Y">τί δαί;</l></sp>
<sp>
<speaker>Δημοσθένης</speaker>
<l>ἵν’ ἄμεινον ὦ τᾶν ἐσκοροδισμένος μάχῃ.</l>
<l n="495">καὶ σπεῦδε ταχέως.</l></sp>
<sp>
<speaker>Ἀλλαντοπώλης</speaker>
<l part="Y">ταῦτα δρῶ.</l></sp>
<sp>
<speaker>Δημοσθένης</speaker>
<l part="Y">μέμνησό νυν</l>
<l>δάκνειν διαβάλλειν, τοὺς λόφους κατεσθίειν,</l>
<l>χὤπως τὰ κάλλαἰ ἀποφαγὼν ἥξεις πάλιν.</l><milestone ed="p" n="498" unit="card"/></sp></div1>
<div1 type="Parabasis">
<div2 type="prelude" met="anapests">
<sp><speaker>Χορός</speaker>
<l>ἄλλ’ ἴθι χαίρων, καὶ πράξειας</l>
<l>κατὰ νοῦν τὸν ἐμόν, καί σε φυλάττοι</l>
<l n="500">Ζεὺς ἀγοραῖος· καὶ νικήσας</l>     
<l>αὖθις ἐκεῖθεν πάλιν ὡς ἡμᾶς</l>
<l>ἔλθοις στεφάνοις κατάπαστος.</l>
<l>ὑμεῖς δ’ ἡμῖν προσέχετε τὸν νοῦν</l>
<l>τοῖς ἀναπαίστοις,</l>
<l n="505">ὦ παντοίας ἤδη Μούσης</l>
<l>πειραθέντες καθ’ ἑαυτούς.</l><milestone ed="p" n="507" unit="card"/></sp></div2>
<div2 type="parabasis" met="anapests">
<sp><speaker>Χορός</speaker>
<l>εἰ μέν τις ἀνὴρ τῶν ἀρχαίων κωμῳδοδιδάσκαλος ἡμᾶς</l>
<l>ἠνάγκαζεν λέξοντας ἔπη πρὸς τὸ θέατρον παραβῆναι,</l>
<l>οὐκ ἂν φαύλως ἔτυχεν τούτου· νῦν δ’ ἄξιός ἐσθ’ ὁ ποιητής,</l>
<l n="510">ὅτι τοὺς αὐτοὺς ἡμῖν μισεῖ τολμᾷ τε λέγειν τὰ δίκαια,</l>
<l>καὶ γενναίως πρὸς τὸν τυφῶ χωρεῖ καὶ τὴν ἐριώλην.</l>
<l>ἃ δὲ θαυμάζειν ὑμῶν φησιν πολλοὺς αὐτῷ προσιόντας</l>
<l>καὶ βασανίζειν ὡς οὐχὶ πάλαι χορὸν αἰτοίη καθ’ ἑαυτόν,</l>
<l>ἡμᾶς ὑμῖν ἐκέλευε φράσαι περὶ τούτου. φησὶ γὰρ ἁνὴρ</l>
<l n="515">οὐχ ὑπ’ ἀνοίας τοῦτο πεπονθὼς διατρίβειν, ἀλλὰ νομίζων</l>
<l>κωμῳδοδιδασκαλίαν εἶναι χαλεπώτατον ἔργον ἁπάντων·</l>
<l>πολλῶν γὰρ δὴ πειρασάντων αὐτὴν ὀλίγοις χαρίσασθαι·</l>
<l>ὑμᾶς τε πάλαι διαγιγνώσκων ἐπετείους τὴν φύσιν ὄντας</l>
<l>καὶ τοὺς προτέρους τῶν ποιητῶν ἅμα τῷ γήρᾳ προδιδόντας·</l>
<l n="520">τοῦτο μὲν εἰδὼς ἅπαθε Μάγνης ἅμα ταῖς πολιαῖς κατιούσαις,</l>
<l>ὃς πλεῖστα χορῶν τῶν ἀντιπάλων νίκης ἔστησε τροπαῖα·</l>
<l>πάσας δ’ ὑμῖν φωνὰς ἱεὶς καὶ ψάλλων καὶ πτερυγίζων</l>
<l>καὶ λυδίζων καὶ ψηνίζων καὶ βαπτόμενος βατραχείοις</l>
<l>οὐκ ἐξήρκεσεν, ἀλλὰ τελευτῶν ἐπὶ γήρως, οὐ γὰρ ἐφ’ ἥβης,</l>
<l n="525">ἐξεβλήθη πρεσβύτης ὤν, ὅτι τοῦ σκώπτειν ἀπελείφθη·</l>
<l>εἶτα Κρατίνου μεμνημένος, ὃς πολλῷ ῥεύσας ποτ’ ἐπαίνῳ</l>
<l>διὰ τῶν ἀφελῶν πεδίων ἔρρει, καὶ τῆς στάσεως παρασύρων</l>
<l>ἐφόρει τὰς δρῦς καὶ τὰς πλατάνους καὶ τοὺς ἐχθροὺς προθελύμνους·</l>
<l>ᾆσαι δ’ οὐκ ἦν ἐν ξυμποσίῳ πλὴν &lsquo;Δωροῖ συκοπέδιλε,&rsquo;</l>
<l n="530">καὶ &lsquo;τέκτονες εὐπαλάμων ὕμνων·&rsquo; οὕτως ἤνθησεν ἐκεῖνος.</l>
<l>νυνὶ δ’ ὑμεῖς αὐτὸν ὁρῶντες παραληροῦντ’ οὐκ ἐλεεῖτε,</l>
<l>ἐκπιπτουσῶν τῶν ἠλέκτρων καὶ τοῦ τόνου οὐκέτ’ ἐνόντος</l>
<l>τῶν θ’ ἁρμονιῶν διαχασκουσῶν· ἀλλὰ γέρων ὢν περιέρρει,</l>
<l>ὥσπερ Κοννᾶς, στέφανον μὲν ἔχων αὖον δίψῃ δ’ ἀπολωλώς,</l>
<l n="535">ὃν χρῆν διὰ τὰς προτέρας νίκας πίνειν ἐν τῷ πρυτανείῳ,</l>
<l>καὶ μὴ ληρεῖν ἀλλὰ θεᾶσθαι λιπαρὸν παρὰ τῷ Διονύσῳ.</l>
<l>οἵας δὲ Κράτης ὀργὰς ὑμῶν ἠνέσχετο καὶ στυφελιγμούς,</l>
<l>ὃς ἀπὸ σμικρᾶς δαπάνης ὑμᾶς ἀριστίζων ἀπέπεμπεν,</l>
<l>ἀπὸ κραμβοτάτου στόματος μάττων ἀστειοτάτας ἐπινοίας·</l>
<l n="540">χοὖτος μέντοι μόνος ἀντήρκει, τοτὲ μὲν πίπτων τοτὲ δ’ οὐχί.</l>
<l>ταῦτ’ ὀρρωδῶν διέτριβεν ἀεί, καὶ πρὸς τούτοισιν ἔφασκεν</l>
<l>ἐρέτην χρῆναι πρῶτα γενέσθαι πρὶν πηδαλίοις ἐπιχειρεῖν,</l>
<l>κᾆτ’ ἐντεῦθεν πρῳρατεῦσαι καὶ τοὺς ἀνέμους διαθρῆσαι,</l>
<l>κᾆτα κυβερνᾶν αὐτὸν ἑαυτῷ. τούτων οὖν οὕνεκα πάντων,</l>
<l n="545">ὅτι σωφρονικῶς κοὐκ ἀνοήτως ἐσπηδήσας ἐφλυάρει,</l>
<l>αἴρεσθ’ αὐτῷ πολὺ τὸ ῥόθιον, παραπέμψατ’ ἐφ’ ἕνδεκα κώπαις</l><milestone ed="p" n="547" unit="card"/></sp></div2>
<div2 type="pnigos" met="anapests">
<sp><speaker>Χορός</speaker>
<l>θόρυβον χρηστὸν ληναί̈την,</l>
<l>ἵν’ ὁ ποιητὴς ἀπίῃ χαίρων</l>
<l>κατὰ νοῦν πράξας,</l>
<l n="550">φαιδρὸς λάμποντι μετώπῳ.</l><milestone ed="p" n="551" unit="card"/></sp></div2>
<div2 type="strophe">
<sp><speaker>Χορός</speaker>
<l>ἵππι’ ἄναξ Πόσειδον, ᾧ</l>
<l>χαλκοκρότων ἵππων κτύπος</l>
<l>καὶ χρεμετισμὸς ἁνδάνει</l>
<l>καὶ κυανέμβολοι θοαὶ</l>
<l n="555">μισθοφόροι τριήρεις,</l>
<l>μειρακίων θ’ ἅμιλλα λαμπρυνομένων ἐν ἅρμασιν</l>
<l>καὶ βαρυδαιμονούντων,</l>
<l>δεῦρ’ ἔλθ’ ἐς χορὸν ὦ χρυσοτρίαιν’ ὦ</l>
<l n="560">δελφίνων μεδέων Σουνιάρατε,</l>
<l>ὦ Γεραίστιε παῖ Κρόνου,</l>
<l>Φαρμίωνί τε φίλτατ’ ἐκ</l>
<l>τῶν ἄλλων τε θεῶν Ἀθηναίοις</l>
<l>πρὸς τὸ παρεστός.</l><milestone ed="p" n="565" unit="card"/></sp></div2>
<div2 type="epirrheme" met="trochees">
<sp><speaker>Χορός</speaker>
<l n="565">εὐλογῆσαι βουλόμεσθα τοὺς πατέρας ἡμῶν, ὅτι</l>
<l>ἄνδρες ἦσαν τῆσδε τῆς γῆς ἄξιοι καὶ τοῦ πέπλου,</l>
<l>οἵτινες πεζαῖς μάχαισιν ἔν τε ναυφάρκτῳ στρατῷ</l>
<l>πανταχοῦ νικῶντες ἀεὶ τήνδ’ ἐκόσμησαν πόλιν·</l>
<l>οὐ γὰρ οὐδεὶς πώποτ’ αὐτῶν τοῦς ἐναντίους ἰδὼν</l>
<l n="570">ἠρίθμησεν, ἀλλ’ ὁ θυμὸς εὐθὺς ἦν Ἀμυνίας·</l>
<l>εἰ δέ που πέσοιεν ἐς τὸν ὦμον ἐν μάχῃ τινί,</l>
<l>τοῦτ’ ἀπεψήσαντ’ ἄν, εἶτ’ ἠρνοῦντο μὴ πεπτωκέναι,</l>
<l>ἀλλὰ διεπάλαιον αὖθις. καὶ στρατηγὸς οὐδ’ ἂν εἷς</l>
<l>τῶν πρὸ τοῦ σίτησιν ᾔτης’ ἐρόμενος Κλεαίνετον·</l>
<l n="575">νῦν δ’ ἐὰν μὴ προεδρίαν φέρωσι καὶ τὰ σιτία,</l>
<l>οὐ μαχεῖσθαί φασιν. ἡμεῖς δ’ ἀξιοῦμεν τῇ πόλει</l>
<l>προῖκα γενναίως ἀμύνειν καὶ θεοῖς ἐγχωρίοις.</l>
<l>καὶ πρὸς οὐκ αἰτοῦμεν οὐδὲν πλὴν τοσουτονὶ μόνον·</l>
<l>ἤν ποτ’ εἰρήνη γένηται καὶ πόνων παυσώμεθα,</l>
<l n="580">μὴ φθονεῖθ’ ἡμῖν κομῶσι μηδ’ ἀπεστλεγγισμένοις.</l><milestone ed="p" n="581" unit="card"/></sp></div2>
<div2 type="antistrophe">
<sp><speaker>Χορός</speaker>
<l>Ὦ πολιοῦχε Παλλάς, ὦ</l>
<l>τῆς ἱερωτάτης ἁπασῶν</l>
<l>πολέμῳ τε καὶ ποιηταῖς</l>
<l>δυνάμει θ’ ὑπερφερούσης</l>
<l n="585">μεδέουσα χώρας,</l>
<l>δεῦρ’ ἀφικοῦ λαβοῦσα τὴν</l>
<l>ἐν στρατιαῖς τε καὶ μάχαις</l>
<l>ἡμετέραν ξυνεργὸν</l>
<l>Νίκην, ἣ χορικῶν ἐστιν ἑταίρα</l>
<l n="590">τοῖς τ’ ἐχθροῖσι μεθ’ ἡμῶν στασιάζει.</l>
<l>νῦν οὖν δεῦρο φάνηθι· δεῖ</l>
<l>γὰρ τοῖς ἀνδράσι τοῖσδε πάσῃ</l>
<l>τέχνῃ πορίσαι σε νίκην</l>
<l>εἴπερ ποτὲ καὶ νῦν.</l><milestone ed="p" n="595" unit="card"/></sp></div2>
<div2 type="antepirrheme" met="trochees">
<sp><speaker>Χορός</speaker>
<l n="595">ἃ ξύνισμεν τοῖσιν ἵπποις, βουλόμεσθ’ ἐπαινέσαι.</l>
<l>ἄξιοι δ’ εἴς’ εὐλογεῖσθαι· πολλὰ γὰρ δὴ πάγματα</l>
<l>ξυνδιήνεγκαν μεθ’ ἡμῶν, ἐσβολάς τε καὶ μάχας.</l>
<l>ἀλλὰ τἀν τῇ μὲν αὐτῶν οὐκ ἄγαν θαυμάζομεν,</l>
<l>ὡς ὅτ’ ἐς τὰς ἱππαγωγοὺς εἰσεπήδων ἀνδρικῶς,</l>
<l n="600">πριάμενοι κώθωνας, οἱ δὲ καὶ σκόροδα καὶ κρόμμυα·</l>
<l>εἶτα τὰς κώπας λαβόντες ὥσπερ ἡμεῖς οἱ βροτοὶ</l>
<l>ἐμβαλόντες ἀνεβρύαξαν, &lsquo;ἱππαπαῖ, τίς ἐμβαλεῖ;</l>
<l>ληπτέον μᾶλλον. τί δρῶμεν; οὐκ ἐλᾷς ὦ σαμφόρα;&rsquo;</l>
<l>ἐξεπήδων τ’ ἐς Κόρινθον· εἶτα δ’ οἱ νεώτεροι</l>
<l n="605">ταῖς ὁπλαῖς ὤρυττον εὐνὰς καὶ μετῇσαν στρώματα·</l>
<l>ἤσθιον δὲ τοὺς παγούρους ἀντὶ ποίας Μηδικῆς,</l>
<l>εἴ τις ἐξέρποι θύραζε κἀκ βυθοῦ θηρώμενοι·</l>
<l>ὥστ’ ἔφη Θέωρος εἰπεῖν καρκίνον Κορίνθιον,</l>
<l>&lsquo;δεινά γ’ ὦ Πόσειδον εἰ μήτ’ ἐν βυθῷ δυνήσομαι</l>
<l n="610">μήτε γῇ μήτ’ ἐν θαλάττῃ διαφυγεῖν τοὺς ἱππέας.&rsquo;</l><milestone ed="p" n="611" unit="card"/></sp></div2></div1>
<div1 type="Lyric-Scene">
<sp>
<speaker>Χορός</speaker>
<l>ὦ φίλτατ’ ἀνδρῶν καὶ νεανικώτατε.</l>
<l>ὅσην ἀπὼν παρέσχες ἡμῖν φροντίδα·</l>
<l>καὶ νῦν ἐπειδὴ σῶς ἐλήλυθας πάλιν,</l>
<l>ἄγγειλον ἡμῖν πῶς τὸ πρᾶγμ’ ἠγωνίσω.</l></sp>
<sp>
<speaker>Ἀλλαντοπώλης</speaker>
<l n="615">τί δ’ ἄλλο γ’ εἰ μὴ Νικόβουλος ἐγενόμην;</l><milestone ed="p" n="616" unit="card"/></sp>
<div2 type="strophe">
<sp><speaker>Χορός</speaker>
<l>νῦν ἄρ’ ἄξιόν γε πᾶσίν ἐστιν ἐπολολύξαι.</l>
<l>ὦ καλὰ λέγων πολὺ δ’ ἀμείνον’ ἔτι τῶν λόγων</l>
<l>ἐργασάμεν’, εἴθ’ ἐπέλθοις</l>
<l>ἅπαντά μοι σαφῶς·</l>
<l n="620">ὡς ἐγώ μοι δοκῶ</l>
<l>κἂν μακρὰν ὁδὸν διελθεῖν</l>
<l>ὥστ’ ἀκοῦσαι. πρὸς τάδ’ ὦ βέλτιστε</l>
<l>θαρρήσας λέγ’, ὡς, ἅπαντες</l>
<l n="623b">ἡδόμεσθά σοι.</l><milestone ed="p" n="624" unit="card"/></sp></div2>
<div2 type="iambics">
<sp><speaker>Ἀλλαντοπώλης</speaker>
<l>καὶ μὴν ἀκοῦσαί γ’ ἄξιον τῶν πραγμάτων.</l>
<l n="625">εὐθὺς γὰρ αὐτοῦ κατόπιν ἐνθένδ’ ἱέμην·</l>
<l>ὁ δ’ ἄρ’ ἔνδον ἐλασίβροντ’ ἀναρρηγνὺς ἔπη</l>
<l>τερατευόμενος ἤρειδε κατὰ τῶν ἱππέων,</l>
<l>κρημνοὺς &dagger;ἐρείδων&dagger; καὶ ξυνωμότας λέγων</l>
<l>πιθανώταθ’· ἡ βουλὴ δ’ ἅπας’ ἀκροωμένη</l>
<l n="630">ἐγένεθ’ ὑπ’ αὐτοῦ ψευδατραφάξυος πλέα,</l>
<l>κἄβλεψε νᾶπυ καὶ τὰ μέτωπ’ ἀνέσπασεν.</l>
<l>κἄγωγ’ ὅτε δὴ γ’νων ἐνδεχομένην τοὺς λόγους</l>
<l>καὶ τοῖς φενακισμοῖσιν ἐξαπατωμένην,</l>
<l>&lsquo;ἄγε δὴ Σκίταλοι καὶ Φένακες,&rsquo; ἦν δ’ ἐγώ,</l>
<l n="635">&lsquo;Βερέσχεθοί τε καὶ Κόβαλοι καὶ Μόθων,</l>
<l>ἀγορά τ’ ἐν ᾗ παῖς ὢν ἐπαιδεύθην ἐγώ,</l>
<l>νῦν μοι φράσος καὶ γλῶτταν εὔπορον δότε</l>
<l>φωνήν τ’ ἀναιδῆ.&rsquo; ταῦτα φροντίζοντί μοι</l>
<l>ἐκ δεξιᾶς ἀπέπαρδε καταπύγων ἀνήρ.</l>
<l n="640">κἀγὼ προσέκυσα· κᾆτα τῷ πρωκτῷ θενὼν</l>
<l>τὴν κιγκλίδ’ ἐξήραξα κἀναχανὼν μέγα</l>
<l>ἀνέκραγον· &lsquo;ὦ βουλὴ λόγους ἀγαθοὺς φέρων</l>
<l>εὐαγγελίσασθαι πρῶτον ὑμῖν βούλομαι·</l>
<l>ἐξ οὗ γὰρ ἡμῖν ὁ πόλεμος κατερράγη,</l>
<l n="645">οὐπώποτ’ ἀφύας εἶδον ἀξιωτέρας.&rsquo;</l>
<l>τῶν δ’ εὐθέως τὰ πρόσωπα διεγαλήνισεν·</l>
<l>εἶτ’ ἐστεφάνουν μ’ εὐαγγέλια· κἀγὼ φρασα</l>
<l>αὐτοῖς ἀπόρρητον ποιησάμενος ταχύ,</l>
<l>ἵνα τὰς ἀφύας ὠνοῖντο πολλὰς τοὐβολοῦ,</l>
<l n="650">τῶν δημιουργῶν ξυλλαβεῖν τὰ τρύβλια.</l>
<l>οἱ δ’ ἀνεκρότησαν καὶ πρὸς ἔμ’ ἐκεχήνεσαν.</l>
<l>ὁ δ’ ὑπονοήσας ὁ Παφλαγών, εἰδὼς ἄρα</l>
<l>οἶς ἥδεθ’ ἡ βουλὴ μάλιστα ῥήμασιν,</l>
<l>γνώμην ἔλεξεν· &lsquo;ἄνδρες, ἤδη μοι δοκεῖ</l>
<l n="655">ἐπὶ συμφοραῖς ἀγαθαῖσιν εἰσηγγελμέναις</l>
<l>εὐαγγέλια θύειν ἑκατὸν βοῦς τῇ θεῷ.&rsquo;</l>
<l>ἐπένευσεν εἰς ἐκεῖνον ἡ βουλὴ πάλιν.<milestone ed="p" n="658" unit="card"/></l>
<l>κἄγωγ’ ὅτε δὴ γ’νων τοῖς βολίτοις ἡττημένος,</l>
<l>διακοσίαισι βουσὶν ὑπερηκόντισα,</l>
<l n="660">τῇ δ’ Ἀγροτέρᾳ κατὰ χιλιῶν παρῄνεσα</l>
<l>εὐχὴν ποιήσασθαι χιμάρων εἰς αὔριον,</l>
<l>αἱ τριχίδες εἰ γενοίαθ’ ἑκατὸν τοὐβολοῦ.</l>
<l>ἐκαραδόκησεν εἰς ἔμ’ ἡ βουλὴ πάλιν.</l>
<l>ὁ δὲ ταῦτ’ ἀκούσας ἐκπλαγεὶς ἐφληνάφα.</l>
<l n="665">κᾆθ’ εἷλκον αὐτὸν οἱ πρυτάνεις χοἰ τοξόται.</l>
<l>οἱ δ’ ἐθορύβουν περὶ τῶν ἀφύων ἑστηκότες·</l>
<l>ὁ δ’ ἠντεβόλει γ’ αὐτοὺς ὀλίγον μεῖναι χρόνον,</l>
<l>&lsquo;ἵν’ ἅτθ’ ὁ κῆρυξ οὑκ Λακεδαίμονος λέγει</l>
<l>πύθησθ’, ἀφῖκται γὰρ περὶ σπονδῶν,&rsquo; λέγων.</l>
<l n="670">οἱ δ’ ἐξ ἑνὸς στόματος ἅπαντες ἀνέκραγον·</l>
<l>&lsquo;νυνὶ περὶ σπονδῶν; ἐπειδή γ’ ὦ μέλε</l>
<l>ᾔσθοντο τὰς ἀφύας παρ’ ἡμῖν ἀξίας.</l>
<l>οὐ δεόμεθα σπονδῶν· ὁ πόλεμος ἑρπέτω.&rsquo;</l>
<l>ἐκεκράγεσάν τε τοὺς πρυτάνεις ἀφιέναι·</l>
<l n="675">εἶθ’ ὑπερεπήδων τοὺς δρυφάκτους πανταχῇ.</l>
<l>ἐγὼ δὲ τὰ κορίανν’ ἐπριάμην ὑποδραμὼν</l>
<l>ἅπαντα τά τε γήτεἰ ὅς’ ἦν ἐν τἀγορᾷ·</l>
<l>ἔπειτα ταῖς ἀφύαις ἐδίδουν ἡδύσματα</l>
<l>ἀποροῦσιν αὐτοῖς προῖκα κἀχαριζόμην.</l>
<l n="680">οἱ δ’ ὑπερεπῄνουν ὑπερεπύππαζόν τέ με</l>
<l>ἅπαντες οὕτως ὥστε τὴν βουλὴν ὅλην</l>
<l>ὀβολοῦ κοριάννοις ἀναλαβὼν ἐλήλυθα.</l><milestone ed="p" n="683" unit="card"/></sp></div2>
<div2 type="antistrophe">
<sp><speaker>Χορός</speaker>
<l>πάντα τοι πέπραγας οἷα χρὴ τὸν εὐτυχοῦντα·</l>
<l>ηὗρε δ’ ὁ πανοῦργος ἕτερον πολὺ πανουργίαις</l>
<l n="685">μείζοσι κεκασμένον</l>
<l>καὶ δόλοισι ποικίλοις</l>
<l>ῥήμασίν θ’ αἱμύλοις.</l>
<l>ἀλλ’ ὅπως ἀγωνιεῖ φρόντιζε</l>
<l>τἀπίλοιπ’ ἄριστα·</l>
<l>συμμάχους δ’ ἡμᾶς ἔχων εὔνους</l>
<l n="690">ἐπίστασαι πάλαι.</l><milestone ed="p" n="691" unit="card"/></sp></div2>
<div2 type="iambics">
<sp><speaker>Ἀλλαντοπώλης</speaker>
<l>καὶ μὴν ὁ Παφλαγὼν οὑτοσὶ προσέρχεται,</l>
<l>ὠθῶν κολόκυμα καὶ ταράττων καὶ κυκῶν,</l>
<l>ὡς δὴ καταπιόμενός με. μορμὼ τοῦ θράσους.</l></sp>
<sp>
<speaker>Κλέων</speaker>
<l>εἰ μή ς’ ἀπολέσαιμ’, εἴ τι τῶν αὐτῶν ἐμοὶ</l>
<l n="695">ψευδῶν ἐνείη, διαπέσοιμι πανταχῇ.</l></sp>
<sp>
<speaker>Ἀλλαντοπώλης</speaker>
<l>ἥσθην ἀπειλαῖς, ἐγέλασα ψολοκομπίαις,</l>
<l>ἀπεπυδάρισα μόθωνα, περιεκόκκασα.</l></sp>
<sp>
<speaker>Κλέων</speaker>
<l>οὔτοι μὰ τὴν Δήμητρ’, ἐὰν μή ς’ ἐκφάγω</l>
<l>ἐκ τῆσδε τῆς γῆς, οὐδέποτε βιώσομαι.</l></sp>
<sp>
<speaker>Ἀλλαντοπώλης</speaker>
<l n="700">ἣν μὴ κ’φάγῃς; ἐγὼ δέ γ’, ἢν μή ς’ ἐκπίω</l>
<l>κἀπεκροφήσας αὐτὸς ἐπιδιαρραγῶ.</l></sp>
<sp>
<speaker>Κλέων</speaker>
<l>ἀπολῶ σε νὴ τὴν προεδρίαν τὴν ἐκ Πύλου.</l></sp>
<sp>
<speaker>Ἀλλαντοπώλης</speaker>
<l>ἰδοὺ προεδρίαν· οἷον ὅψομαί ς’ ἐγὼ</l>
<l>ἐκ τῆς προεδρίας ἔσχατον θεώμενον.</l></sp>
<sp>
<speaker>Κλέων</speaker>
<l n="705">ἐν τῷ ξύλῳ δήσω σε νὴ τὸν οὐρανόν.</l></sp>
<sp>
<speaker>Ἀλλαντοπώλης</speaker>
<l>ὡς ὀξύθυμος. φέρε τί σοι δῶ καταφαγεῖν;</l>
<l>ἐπὶ τῷ φάγοις ἥδιστ’ ἄν; ἐπὶ βαλλαντίῳ;</l></sp>
<sp>
<speaker>Κλέων</speaker>
<l>ἐξαρπάσομαί σου τοῖς ὄνυξι τἄντερα.</l></sp>
<sp>
<speaker>Ἀλλαντοπώλης</speaker>
<l>ἀπονυχιῶ σου τἀν πρυτανείῳ σιτία.</l></sp>
<sp>
<speaker>Κλέων</speaker>
<l n="710">ἕλξω σε πρὸς τὸν δῆμον, ἵνα δῷς μοι δίκην.</l></sp>
<sp>
<speaker>Ἀλλαντοπώλης</speaker>
<l>κἀγὼ δέ ς’ ἕλξω καὶ διαβαλῶ πλείονα.</l></sp>
<sp>
<speaker>Κλέων</speaker>
<l>ἀλλ’ ὦ πόνηρε σοὶ μὲν οὐδὲν πείθεται·</l>
<l>ἐγὼ δ’ ἐκείνου καταγελῶ γ’ ὅσον θέλω.</l></sp>
<sp>
<speaker>Ἀλλαντοπώλης</speaker>
<l>ὡς σφόδρα σὺ τὸν δῆμον σεαυτοῦ νενόμικας.</l></sp>
<sp>
<speaker>Κλέων</speaker>
<l n="715">ἐπίσταμαι γὰρ αὐτὸν οἷς ψωμίζεται.</l></sp>
<sp>
<speaker>Ἀλλαντοπώλης</speaker>
<l>κᾆθ’ ὥσπερ αἱ τίτθαι γε σιτίζεις κακῶς.</l>
<l>μασώμενος γὰρ τῷ μὲν ὀλίγον ἐντίθης,</l>
<l>αὐτὸς δ’ ἐκείνου τριπλάσιον κατέσπακας.</l></sp>
<sp>
<speaker>Κλέων</speaker>
<l>καὶ νὴ Δί’ ὑπό γε δεξιότητος τῆς ἐμῆς</l>
<l n="720">δύναμαι ποιεῖν τὸν δῆμον εὐρὺν καὶ στενόν.</l></sp>
<sp>
<speaker>Ἀλλαντοπώλης</speaker>
<l>χὠ πρωκτὸς οὑμὸς τουτογὶ σοφίζεται.</l></sp>
<sp>
<speaker>Κλέων</speaker>
<l>οὐκ ὦγάθ’ ἐν βουλῇ με δόξεις καθυβρίσαι.</l>
<l>ἴωμεν ἐς τὸν δῆμον.</l></sp>
<sp>
<speaker>Ἀλλαντοπώλης</speaker>
<l part="Y">οὐδὲν κωλύει·</l>
<l>ἰδοὺ βάδιζε, μηδὲν ἡμᾶς ἰσχέτω.</l></sp>
<sp>
<speaker>Κλέων</speaker>
<l n="725">ὦ Δῆμε δεῦρ’ ἔξελθε.</l></sp>
<sp>
<speaker>Ἀλλαντοπώλης</speaker>
<l part="Y">νὴ Δί’ ὦ πάτερ</l>
<l>ἔξελθε δῆτ’.</l></sp>
<sp>
<speaker>Κλέων</speaker>
<l part="Y">ὦ Δημίδιον &amp;lt;ὦ&amp;gt; φίλτατον</l>
<l>ἔξελθ’, ἵν’ εἰδῇς οἷα περιυβρίζομαι.</l><milestone ed="p" n="728" unit="card"/></sp>
<sp>
<speaker>Δῆμος</speaker>
<l>τίνες οἱ βοῶντες; οὐκ ἄπιτ’ ἀπὸ τῆς θύρας;</l>
<l>τὴν εἰρεσιώνην μου κατεσπαράξατε.</l>
<l n="730">τίς ὦ Παφλαγὼν ἀδικεῖ σε;</l></sp>
<sp>
<speaker>Κλέων</speaker>
<l part="Y">διὰ σὲ τύπτομαι</l>
<l>ὑπὸ τουτουὶ καὶ τῶν νεανίσκων.</l></sp>
<sp>
<speaker>Δῆμος</speaker>
<l part="Y">τιή;</l></sp>
<sp>
<speaker>Κλέων</speaker>
<l>ὁτιὴ φιλῶ ς’ ὦ Δῆμ’ ἐραστής τ’ εἰμὶ σός.</l></sp>
<sp>
<speaker>Δῆμος</speaker>
<l>σὺ δ’ εἶ τίς ἐτεόν;</l></sp>
<sp>
<speaker>Ἀλλαντοπώλης</speaker>
<l part="Y">ἀντεραστὴς τουτουί,</l>
<l>ἐρῶν πάλαι σου βουλόμενός τέ ς’ εὖ ποιεῖν,</l>
<l n="735">ἄλλοι τε πολλοὶ καὶ καλοί τε κἀγαθοί.</l>
<l>ἀλλ’ οὐχ οἷοί τ’ ἐσμὲν διὰ τουτονί. σὺ γὰρ</l>
<l>ὅμοιος εἶ τοῖς παισὶ τοῖς ἐρωμένοις·</l>
<l>τοὺς μὲν καλούς τε κἀγαθοὺς οὐ προσδέχει,</l>
<l>σαυτὸν δὲ λυχνοπώλαισι καὶ νευρορράφοις</l>
<l n="740">καὶ σκυτοτόμοις καὶ βυρσοπώλαισιν δίδως.·</l></sp>
<sp>
<speaker>Κλέων</speaker>
<l>εὖ γὰρ ποιῶ τὸν δῆμον.</l></sp>
<sp>
<speaker>Ἀλλαντοπώλης</speaker>
<l part="Y">εἰπέ νυν τί δρῶν;</l></sp>
<sp>
<speaker>Κλέων</speaker>
<l>ὅ τι; &dagger;τῶν στρατηγῶν ὑποδραμὼν τῶν ἐκ Πύλου, &dagger;</l>
<l>πλεύσας ἐκεῖσε, τοὺς Λάκωνας ἤγαγον.</l></sp>
<sp>
<speaker>Ἀλλαντοπώλης</speaker>
<l>ἐγὼ δὲ περιπατῶν γ’ ἀπ’ ἐργαστηρίου</l>
<l n="745">ἕψοντος ἑτερου τὴν χύτραν ὑφειλόμην.</l></sp>
<sp>
<speaker>Κλέων</speaker>
<l>καὶ μὴν ποιήσας αὐτίκα μάλ’ ἐκκλησίαν</l>
<l>ὦ Δῆμ’ ἵν’ εἰδῇς ὁπότερος νῷν ἐστί σοι</l>
<l>εὐνούστερος, διάκρινον, ἵνα τοῦτον φιλῇς.</l></sp>
<sp>
<speaker>Ἀλλαντοπώλης</speaker>
<l>ναὶ ναὶ διάκρινον δῆτα, πλὴν μὴ ’ν τῇ πυκνί.</l></sp>
<sp>
<speaker>Δῆμος</speaker>
<l n="750">οὐκ ἂν καθιζοίμην ἐν ἄλλῳ χωρίῳ.</l>
<l>ἀλλ’ ἐς τὸ πρόσθε. χρὴ παρεῖν’ ἐς τὴν πύκνα.</l></sp>
<sp>
<speaker>Ἀλλαντοπώλης</speaker>
<l>οἴμοι κακοδαίμων ὡς ἀπόλωλ’. ὁ γὰρ γέρων</l>
<l>οἴκοι μὲν ἀνδρῶν ἐστι δεξιώτατος,</l>
<l>ὅταν δ’ ἐπὶ ταυτησὶ καθῆται τῆς πέτρας,</l>
<l n="755">κέχηνεν ὥσπερ ἐμποδίζων ἰσχάδας.</l><milestone ed="p" n="756" unit="card"/></sp></div2></div1>
<div1 type="Agon">
<div2 type="strophe">
<sp><speaker>Χορός</speaker>
<l>νῦν δή σε πάντα δεῖ κάλων ἐξιέναι σεαυτοῦ,</l>
<l>καὶ λῆμα θούριον φορεῖν καὶ λόγους ἀφύκτους</l>
<l>ὅτοισι τόνδ’ ὑπερβαλεῖ. ποικίλος γὰρ ἁνὴρ</l>
<l>κἀκ τῶν ἀμηχάνων πόρους εὐμήχανος πορίζειν.</l>
<l n="760">πρὸς ταῦθ’ ὅπως ἔξει πολὺς καὶ λαμπρὸς ἐς τὸν ἄνδρα.</l><milestone ed="p" n="761" unit="card"/></sp></div2>
<div2 type="Katakeleusmos" met="anapests">
<sp><speaker>Χορός</speaker>
<l>ἀλλὰ φυλάττου καὶ πρὶν ἐκεῖνον προσκεῖσθαί σοι πρότερος σὺ</l>
<l>τοὺς δελφῖνας μετεωρίζου καὶ τὴν ἄκατον παραβάλλου.</l><milestone ed="p" n="763" unit="card"/></sp></div2>
<div2 type="Epirrheme" met="anapests">
<sp><speaker>Κλέων</speaker>
<l>τῇ μὲν δεσποίνῃ Ἀθηναίᾳ τῇ τῆς πόλεως μεδεούσῃ</l>
<l>εὔχομαι, εἰ μὲν περὶ τὸν δῆμον τὸν Ἀθηναίων γεγένημαι</l>
<l n="765">βέλτιστος ἀνὴρ μετὰ Λυσικλέα καὶ Κύνναν καὶ Σαλαβακχώ,</l>
<l>ὥσπερ νυνὶ μηδὲν δράσας δειπνεῖν ἐν πρυτανείῳ·</l>
<l>εἰ δέ σε μισῶ καὶ μὴ περὶ σοῦ μάχομαι μόνος ἀντιβεβηκώς,</l>
<l>ἀπολοίμην καὶ διαπρισθείην κατατμηθείην τε λέπαδνα.</l></sp>
<sp><speaker>Ἀλλαντοπώλης</speaker>
<l>κἄγωγ’ ὦ Δῆμ’, εἰ μή σε φιλῶ καὶ μὴ στέργω, κατατμηθεὶς</l>
<l n="770">ἑψοίμην ἐν περικομματίοις· κεἰ μὴ τούτοισι πέποιθας,</l>
<l>ἐπὶ ταυτησὶ κατακνησθείην ἐν μυττωτῷ μετὰ τυροῦ,</l>
<l>καὶ τῇ κρεάγρᾳ τῶν ὀρχιπέδων ἑλκοίμην ἐς Κεραμεικόν.</l></sp>
<sp><speaker>Κλέων</speaker>
<l>καὶ πῶς ἂν ἐμοῦ μᾶλλόν σε φιλῶν ὦ Δῆμε γένοιτο πολίτης;</l>
<l>ὃς πρῶτα μὲν ἡνίκ’ ἐβούλευον σοὶ χρήματα πλεῖστ’ ἀπέδειξα</l>
<l n="775">ἐν τῷ κοινῷ, τοὺς μὲν στρεβλῶν τοὺς δ’ ἄγχων τοὺς δὲ μεταιτῶν,</l>
<l>οὐ φροντίζων τῶν ἰδιωτῶν οὐδενός, εἰ σοὶ χαριοίμην.</l></sp>
<sp><speaker>Ἀλλαντοπώλης</speaker>
<l>τοῦτο μὲν ὦ Δῆμ’ οὐδὲν σεμνόν· κἀγὼ γὰρ τοῦτό σε δράσω.</l>
<l>ἁρπάζων γὰρ τοὺς ἄρτους σοι τοὺς ἀλλοτρίους παραθήσω.</l>
<l>ὡς δ’ οὐχὶ φιλεῖ ς’ οὐδ’ ἔστ’ εὔνους, τοῦτ’ αὐτό σε πρῶτα διδάξω,</l>
<l n="780">ἀλλ’ ἢ διὰ τοῦτ’ αὔθ’ ὁτιή σου τῆς ἀνθρακιᾶς ἀπολαύει.</l>
<l>σὲ γάρ, ὃς Μήδοισι διεξιφίσω περὶ τῆς χώρας Μαραθῶνι,</l>
<l>καὶ νικήσας ἡμῖν μεγάλως ἐγγλωττοτυπεῖν παρέδωκας,</l>
<l>ἐπὶ ταῖσι πέτραις οὐ φροντίζει σκληρῶς σε καθήμενον οὕτως,</l>
<l>οὐχ ὥσπερ ἐγὼ ῥαψάμενός σοι τουτὶ φέρω. ἀλλ’ ἐπαναίρου,</l>
<l n="785">κᾆτα καθίζου μαλακῶς, ἵνα μὴ τρίβῃς τὴν ἐν Σαλαμῖνι.</l></sp>
<sp><speaker>Δῆμος</speaker>
<l>ἄνθρωπε τίς εἶ; μῶν ἔκγονος εἶ τῶν Ἁρμοδίου τις ἐκείνων;</l>
<l>τοῦτό γέ τοί σου τοὔργον ἀληθῶς γενναῖον καὶ φιλόδημον.</l></sp>
<sp><speaker>Κλέων</speaker>
<l>ὡς ἀπὸ μικρῶν εὔνους αὐτῷ θωπευματίων γεγένησαι.</l></sp>
<sp><speaker>Ἀλλαντοπώλης</speaker>
<l>καὶ σὺ γὰρ αὐτὸν πολὺ μικροτέροις τούτων δελεάσμασιν εἷλες.</l><milestone ed="p" n="790" unit="card"/></sp>
<sp><speaker>Κλέων</speaker>
<l n="790">καὶ μὴν εἴ πού τις ἀνὴρ ἐφάνη τῷ δήμῳ μᾶλλον ἀμύνων</l>
<l>ἢ μᾶλλον ἐμοῦ σε φιλῶν, ἐθέλω περὶ τῆς κεφαλῆς περιδόσθαι.</l></sp>
<sp><speaker>Ἀλλαντοπώλης</speaker>
<l>καὶ πῶς σὺ φιλεῖς, ὃς τοῦτον ὁρῶν οἰκοῦντ’ ἐν ταῖς φιδάκναισι</l>
<l>καὶ γυπαρίοις καὶ πυργιδίοις ἔτος ὄγδοον οὐκ ἐλεαίρεις,</l>
<l>ἀλλὰ καθείρξας αὐτὸν βλίττεις; Ἀρχεπτολέμου δὲ φέροντος</l>
<l n="795">τὴν εἰρήνην ἐξεσκέδασας, τὰς πρεσβείας τ’ ἀπελαύνεις</l>
<l>ἐκ τῆς πόλεως ῥαθαπυγίζων, αἳ τὰς σπονδὰς προκαλοῦνται.</l></sp>
<sp><speaker>Κλέων</speaker>
<l>ἵνα γ’ Ἑλλήνων ἄρξῃ πάντων. ἔστι γὰρ ἐν τοῖς λογίοισιν</l>
<l>ὡς τοῦτον δεῖ ποτ’ ἐν Ἀρκαδίᾳ πεντώβολον ἡλιάσασθαι,</l>
<l>ἢν ἀναμείνῃ· πάντως δ’ αὐτὸν θρέψω γ’ὼ καὶ θεραπεύσω,</l>
<l n="800">ἐξευρίσκων εὖ καὶ μιαρῶς ὁπόθεν τὸ τριώβολον ἕξει.</l></sp>
<sp><speaker>Ἀλλαντοπώλης</speaker>
<l>οὐχ ἵνα γ’ ἄρξῃ μὰ Δί’ Ἀρκαδίας προνοούμενος, ἀλλ’ ἵνα μᾶλλον</l>
<l>σὺ μὲν ἁρπάζῃς καὶ δωροδοκῇς παρὰ τῶν πόλεων, ὁ δὲ δῆμος</l>
<l>ὑπὸ τοῦ πολέμου καὶ τῆς ὁμίχλης ἃ πανουργεῖς μὴ καθορᾷ σου,</l>
<l>ἀλλ’ ὑπ’ ἀνάγκης ἅμα καὶ χρείας καὶ μισθοῦ πρός σε κεχήνῃ.</l>
<l n="805">ἢν δέ ποτ’ εἰς ἀγρὸν οὗτος ἀπελθὼν εἰρηναῖος διατρίψῃ,</l>
<l>καὶ χῖδρα φαγὼν ἀναθαρρήσῃ καὶ στεμφύλῳ ἐς λόγον ἔλθῃ,</l>
<l>γνώσεται οἵων ἀγαθῶν αὐτὸν τῇ μισθοφορᾷ παρεκόπτου·</l>
<l>εἶθ’ ἥξει σοι δριμὺς ἄγροικος κατὰ σοῦ τὴν ψῆφον ἰχνεύων.</l>
<l>ἃ σὺ γιγνώσκων τόνδ’ ἐξαπατᾷς καὶ ὀνειροπολεῖς περὶ σαυτοῦ.</l></sp>
<sp><speaker>Κλέων</speaker>
<l n="810">οὔκουν δεινὸν ταυτί σε λέγειν δῆτ’ ἔστ’ ἐμὲ καὶ διαβάλλειν</l>
<l>πρὸς Ἀθηναίους καὶ τὸν δῆμον, πεποιηκότα πλείονα χρηστὰ</l>
<l>νὴ τὴν Δήμητρα Θεμιστοκλέους πολλῷ περὶ τὴν πόλιν ἤδη;</l></sp>
<sp><speaker>Ἀλλαντοπώλης</speaker>
<l>ὦ πόλις Ἄργους κλύεθ’ οἷα λέγει. σὺ Θεμιστοκλεῖ ἀντιφερίζεις;</l>
<l>ὃς ἐποίησεν τὴν πόλιν ἡμῶν μεστὴν εὑρὼν ἐπιχειλῆ,</l>
<l n="815">καὶ πρὸς τούτοις ἀριστώσῃ τὸν Πειραιᾶ προσέμαξεν,</l>
<l>ἀφελών τ’ οὐδὲν τῶν ἀρχαίων ἰχθῦς καινοὺς παρέθηκεν·</l>
<l>σὺ δ’ Ἀθηναίους ἐζήτησας μικροπολίτας ἀποφῆναι</l>
<l>διατειχίζων καὶ χρησμῳδῶν, ὁ Θεμιστοκλεῖ ἀντιφερίζων.</l>
<l>κἀκεῖνος μὲν φεύγει τὴν γῆν σὺ δ’ Ἀχιλλείων ἀπομάττει.</l></sp>
<sp><speaker>Κλέων</speaker>
<l n="820">οὔκουν ταυτὶ δεινὸν ἀκούειν ὦ Δῆμ’ ἐστίν μ’ ὑπὸ τούτου,</l>
<l>ὁτιή σε φιλῶ;</l></sp>
<sp><speaker>Δῆμος</speaker>
<l part="Y">παὖ ὦ οὗτος, καὶ μὴ σκέρβολλε πονηρά.</l>
<l>πολλοῦ δὲ πολύν με χρόνον καὶ νῦν ἐλελήθης ἐγκρυφιάζων.</l></sp>
<sp><speaker>Ἀλλαντοπώλης</speaker>
<l>μιαρώτατος, ὦ Δημακίδιον, καὶ πλεῖστα πανοῦργα δεδρακώς,</l><milestone ed="p" n="824" unit="card"/></sp></div2>
<div2 type="pnigos" met="anapests">
<sp><speaker>Ἀλλαντοπώλης</speaker>
<l>ὁπόταν χασμᾷ, καὶ τοὺς καυλοὺς</l>
<l n="825">τῶν εὐθυνῶν ἐκκαυλίζων</l>
<l>καταβροχθίζει, κἀμφοῖν χειροῖν</l>
<l>μυστιλᾶται τῶν δημοσίων.</l></sp>
<sp><speaker>Κλέων</speaker>
<l>οὐ χαιρήσεις, ἀλλά σε κλέπτονθ’</l>
<l>αἱρήσω γ’ὼ τρεῖς μυριάδας.</l></sp>
<sp><speaker>Ἀλλαντοπώλης</speaker>
<l n="830">τί θαλαττοκοπεῖς καὶ πλατυγίζεις,</l>
<l>μιαρώτατος ὢν περὶ τὸν δῆμον</l>
<l>τὸν Ἀθηναίων; καί ς’ ἐπιδείξω</l>
<l>νὴ τὴν Δήμητρ’, ἢ μὴ ζῴην,</l>
<l>δωροδοκήσαντ’ ἐκ Μυτιλήνης</l>
<l n="835">πλεῖν ἢ μνᾶς τετταράκοντα.</l><milestone ed="p" n="836" unit="card"/></sp></div2>
<div2 type="antistrophe">
<sp><speaker>Χορός</speaker>
<l>ὦ πᾶσιν ἀνθρώποις φανεὶς μέγιστον ὠφέλημα,</l>
<l>ζηλῶ σε τῆς εὐγλωττίας. εἰ γὰρ ὧδ’ ἐποίσεις,</l>
<l>μέγιστος Ἑλλήνων ἔσει, καὶ μόνος καθέξεις</l>
<l>τἀν τῇ πόλει τῶν ξυμμάχων τ’ ἄρξεις ἔχων τρίαιναν,</l>
<l n="840">ᾗ πολλὰ χρήματ’ ἐργάσει σείων τε καὶ ταράττων.</l><milestone ed="p" n="841" unit="card"/></sp></div2>
<div2 type="Antikatakeleusmos" met="anapests">
<sp><speaker>Χορός</speaker>
<l>καὶ μὴ μεθῇς τὸν ἄνδρ’, ἐπειδή σοι λαβὴν δέδωκεν·</l>
<l>κατεργάσει γὰρ ῥᾳδίως πλευρὰς ἔχων τοιαύτας.</l><milestone ed="p" n="843" unit="card"/></sp></div2>
<div2 type="antepirrheme" met="iambics">
<sp><speaker>Κλέων</speaker>
<l>οὐκ ὦγαθοὶ ταῦτ’ ἐστί πω ταύτῃ μὰ τὸν Ποσειδῶ.</l>
<l>ἐμοὶ γάρ ἐστ’ εἰργασμένον τοιοῦτον ἔργον ὥστε</l>
<l n="845">ἁπαξάπαντας τοὺς ἐμοὺς ἐχθροὺς ἐπιστομίζειν,</l>
<l>ἕως ἂν ᾖ τῶν ἀσπίδων τῶν ἐκ Πύλου τι λοιπόν.</l></sp>
<sp><speaker>Ἀλλαντοπώλης</speaker>
<l>ἐπίσχες ἐν ταῖς ἀσπίσιν· λαβὴν γὰρ ἐνδέδωκας.</l>
<l>οὐ γάρ ς’ ἐχρῆν, εἴπερ φιλεῖς τὸν δῆμον, ἐκ προνοίας</l>
<l>ταύτας ἐᾶν αὐτοῖσι τοῖς πόρπαξιν ἀνατεθῆναι.</l>
<l n="850">ἀλλ’ ἐστὶ τοῦτ’ ὦ Δῆμε μηχάνημ’, ἵν’ ἢν σὺ βούλῃ</l>
<l>τὸν ἄνδρα κολάσαι τουτονί, σοὶ τοῦτο μὴ κ’γένηται.</l>
<l>ὁρᾷς γὰρ αὐτῷ στῖφος οἷόν ἐστι βυρσοπωλῶν</l>
<l>νεανιῶν· τούτους δὲ περιοικοῦσι μελιτοπῶλαι</l>
<l>καὶ τυροπῶλαι· τοῦτο δ’ εἰς ἕν ἐστι συγκεκυφός,</l>
<l n="855">ὥστ’ εἰ σὺ βριμήσαιο καὶ βλέψειας ὀστρακίνδα,</l>
<l>νύκτωρ καθαρπάσαντες ἂν τὰς ἀσπίδας θέοντες</l>
<l>τὰς ἐσβολὰς τῶν ἀλφίτων ἂν καταλάβοιεν ἡμῶν.</l></sp>
<sp><speaker>Δῆμος</speaker>
<l>οἴμοι τάλας· ἔχουσι γὰρ πόρπακας; ὦ πόνηρε</l>
<l>ὅσον με παρεκόπτου χρόνον τοιαῦτα κρουσιδημῶν.</l></sp>
<sp><speaker>Κλέων</speaker><l n="860">ὦ δαιμόνιε μὴ τοῦ λέγοντος ἴσθι, μηδ’ οἰηθῇς</l>
<l>ἐμοῦ ποθ’ εὑρήσειν φίλον βελτίον’· ὅστις εἷς ὢν</l>
<l>ἔπαυσα τοὺς ξυνωμότας, καί μ’ οὐ λέληθεν οὐδὲν</l>
<l>ἐν τῇ πόλει ξυνιστάμενον, ἀλλ’ εὐθέως κέκραγα.</l></sp>
<sp><speaker>Ἀλλαντοπώλης</speaker>
<l>ὅπερ γὰρ οἱ τὰς ἐγχέλεις θηρώμενοι πέπονθας.</l>
<l n="865">ὅταν μὲν ἡ λίμνη καταστῇ, λαμβάνουσιν οὐδέν·</l>
<l>ἐὰν δ’ ἄνω τε καὶ κάτω τὸν βόρβορον κυκῶσιν,</l>
<l>αἱροῦσι· καὶ σὺ λαμβάνεις, ἢν τὴν πόλιν ταράττῃς.</l>
<l>ἓν δ’ εἰπέ μοι τοσουτονί· σκύτη τοσαῦτα πωλῶν</l>
<l>ἔδωκας ἤδη τουτῳὶ κάττυμα παρὰ σεαυτοῦ</l>
<l n="870">ταῖς ἐμβάσιν φάσκων φιλεῖν;</l></sp>
<sp><speaker>Δῆμος</speaker><l part="Y">οὐ δῆτα μὰ τὸν Ἀπόλλω.</l></sp>
<sp><speaker>Ἀλλαντοπώλης</speaker>
<l>ἔγνωκας οὖν δῆτ’ αὐτὸν οἷός ἐστιν; ἀλλ’ ἐγώ σοι</l>
<l>ζεῦγος πριάμενος ἐμβάδων τουτὶ φορεῖν δίδωμι.</l></sp>
<sp><speaker>Δῆμος</speaker>
<l>κρίνω ς’ ὅσων ἐγᾦδα περὶ τὸν δῆμον ἄνδρ’ ἄριστον</l>
<l>εὐνούστατόν τε τῇ πόλει καὶ τοῖσι δακτύλοισιν.</l></sp>
<sp><speaker>Κλέων</speaker><l n="875">οὐ δεινὸν οὖν δῆτ’ ἐμβάδας τοσουτονὶ δύνασθαι,</l>
<l>ἐμοῦ δὲ μὴ μνείαν ἔχειν ὅσων πέπονθας; ὅστις</l>
<l>ἔπαυσα τοὺς βινουμένους, τὸν Γρύττον ἐξαλείψας.</l></sp>
<sp><speaker>Ἀλλαντοπώλης</speaker>
<l>οὔκουν σε δῆτα ταῦτα δεινόν ἐστι πρωκτοτηρεῖν</l>
<l>παῦσαί τε τοὺς βινουμένους; κοὐκ ἔσθ’ ὅπως ἐκείνους</l>
<l n="880">οὐχὶ φθονῶν ἔπαυσας, ἵνα μὴ ῥήτορες γένωνται.</l>
<l>τονδὶ δ’ ὁρῶν ἄνευ χιτῶνος ὄντα τηλικοῦτον</l>
<l>οὐπώποτ’ ἀμφιμασχάλου τὸν Δῆμον ἠξίωσας</l>
<l>χειμῶνος ὄντος· ἀλλ’ ἐγώ σοι τουτονὶ δίδωμι.</l></sp>
<sp><speaker>Δῆμος</speaker>
<l>τοιουτονὶ Θεμιστοκλῆς οὐπώποτ’ ἐπενόησεν.</l>
<l n="885">καίτοι σοφὸν κἀκεῖν’ ὁ Πειραιεύς· ἔμοιγε μέντοι</l>
<l>οὐ μεῖζον εἶναι φαίνετ’ ἐξεύρημα τοῦ χιτῶνος.</l><milestone ed="p" n="887" unit="card"/></sp>
<sp><speaker>Κλέων</speaker>
<l>οἴμοι τάλας οἵοις πιθηκισμοῖς με περιελαύνεις.</l></sp>
<sp><speaker>Ἀλλαντοπώλης</speaker>
<l>οὔκ, ἀλλ’ ὅπερ πίνων ἀνὴρ πέπονθ’ ὅταν χεσείῃ,</l>
<l>τοῖσιν τρόποις τοῖς σοῖσιν ὥσπερ βλαυτίοισι χρῶμαι.</l></sp>
<sp><speaker>Κλέων</speaker><l n="890">ἀλλ’ οὐχ ὑπερβαλεῖ με θωπείαις· ἐγὼ γὰρ αὐτὸν</l>
<l>προσαμφιῶ τοδί· σὺ δ’ οἴμωζ’ ὦ πόνηρ’.</l></sp>
<sp><speaker>Δῆμος</speaker><l part="Y">ἰαιβοῖ.</l>
<l>οὐκ ἐς κόρακας ἀποφθερεῖ βύρσης κάκιστον ὄζων;</l></sp>
<sp><speaker>Ἀλλαντοπώλης</speaker>
<l>καὶ τοῦτό &amp;lt;γ’&amp;gt; ἐπίτηδές σε περιήμπεσχ’, ἵνα ς’ ἀποπνίξῃ·</l>
<l>καὶ πρότερον ἐπεβούλευσέ σοι. τὸν καυλὸν οἶσθ’ ἐκεῖνον</l>
<l n="895">τοῦ σιλφίου τὸν ἄξιον γενόμενον;</l></sp>
<sp><speaker>Δῆμος</speaker><l part="Y">οἶδα μέντοι.</l></sp>
<sp><speaker>Ἀλλαντοπώλης</speaker>
<l>ἐπίτηδες οὗτος αὐτὸν ἔσπευδ’ ἄξιον γενέσθαι,</l>
<l>ἵν’ ἐσθίοιτ’ ὠνούμενοι, κἄπειτ’ ἐν ἡλιαίᾳ</l>
<l>βδέοντες ἀλλήλους ἀποκτείνειαν οἱ δικασταί.</l></sp>
<sp><speaker>Δῆμος</speaker>
<l>νὴ τὸν Ποσειδῶ καὶ πρὸς ἐμὲ τοῦτ’ εἶπ’ ἀνὴρ Κόπρειος.</l></sp>
<sp><speaker>Ἀλλαντοπώλης</speaker><l n="900">οὐ γὰρ τόθ’ ὑμεῖς βδεόμενοι δήπου ’γένεσθε πυρροί;</l></sp>
<sp><speaker>Δῆμος</speaker>
<l>καὶ νὴ Δί’ ἦν γε τοῦτο Πυρράνδρου τὸ μηχάνημα.</l></sp>
<sp><speaker>Κλέων</speaker>
<l>οἵοισί μ’ ὦ πανοῦργε βωμολοχεύμασιν ταράττεις.</l></sp>
<sp><speaker>Ἀλλαντοπώλης</speaker>
<l>ἡ γὰρ θεός μ’ ἐκέλευσε νικῆσαί ς’ ἀλαζονείαις.</l></sp>
<sp><speaker>Κλέων</speaker>
<l>ἀλλ’ οὐχὶ νικήσεις. ἐγὼ γάρ φημί σοι παρέξειν</l>
<l n="905">ὦ Δῆμε μηδὲν δρῶντι μισθοῦ τρύβλιον ῥοφῆσαι.</l></sp>
<sp><speaker>Ἀλλαντοπώλης</speaker>
<l>ἐγὼ δὲ κυλίχνιόν γέ σοι καὶ φάρμακον δίδωμι</l>
<l>τἀν τοῖσιν ἀντικνημίοις ἑλκύδρια περιαλείφειν.</l></sp>
<sp><speaker>Κλέων</speaker>
<l>ἐγὼ δὲ τὰς πολιάς γέ σοὐκλέγων νέον ποιήσω.</l></sp>
<sp><speaker>Ἀλλαντοπώλης</speaker>
<l>ἰδοὺ δέχου κέρκον λαγῶ τὠφθαλμιδίω περιψῆν.</l></sp>
<sp><speaker>Κλέων</speaker>
<l n="910">ἀπομυξάμενος ὦ Δῆμέ μου πρὸς τὴν κεφαλὴν ἀποψῶ.</l><milestone ed="p" n="911" unit="card"/></sp></div2>
<div2 type="antipnigos" met="iambics">
<sp><speaker>Ἀλλαντοπώλης</speaker>
<l>ἐμοῦ μὲν οὖν.</l></sp>
<sp><speaker>Κλέων</speaker>
<l part="Y">ἐμοῦ μὲν οὖν.</l>
<l>ἐγώ σε ποιήσω τριηραρχεῖν</l>
<l>&amp;lt;ἀναλίσκοντα τῶν</l>
<l>σαυτοῦ,&amp;gt; παλαιὰν ναῦν ἔχοντ’,</l>
<l n="915">εἰς ἣν ἀναλῶν οὐκ ἐφέξεις</l>
<l>οὐδὲ ναυπηγούμενος·</l>
<l>διαμηχανήσομαί θ’ ὅπως</l>
<l>ἂν ἱστίον σαπρὸν λάβῃς.</l></sp>
<sp><speaker>Χορός</speaker>
<l>ἁνὴρ παφλάζει, παῦε παῦ’,</l>
<l n="920">ὑπερζέων· ὑφελκτέον</l>
<l>τῶν δᾳδίων ἀπαρυστέον</l>
<l>τε τῶν ἀπειλῶν ταυτῃί.</l></sp>
<sp><speaker>Κλέων</speaker>
<l>δώσεις ἐμοὶ καλὴν δίκην</l>
<l>ἰπούμενος ταῖς ἐσφοραῖς.</l>
<l n="925">ἐγὼ γὰρ ἐς τοὺς πλουσίους</l>
<l>σπεύσω ς’ ὅπως ἂν ἐγγραφῇς.</l></sp>
<sp><speaker>Ἀλλαντοπώλης</speaker>
<l>ἐγὼ δ’ ἀπειλήσω μὲν οὐδέν,</l>
<l>εὔχομαι δέ σοι ταδί·</l>
<l>τὸ μὲν τάγηνον τευθίδων</l>
<l n="930">ἐφεστάναι σίζον· σὲ δὲ</l>
<l>γνώμην ἐρεῖν μέλλοντα περὶ</l>
<l>Μιλησίων καὶ κερδανεῖν</l>
<l>τάλαντον, ἢν κατεργάσῃ,</l>
<l>σπεύδειν ὅπως τῶν τευθίδων</l>
<l n="935">ἐμπλήμενος φθαίης ἔτ’ εἰς</l>
<l>ἐκκλησίαν ἐλθών· ἔπειτα</l>
<l>πρὶν φαγεῖν ἀνὴρ μεθήκοι,</l>
<l>καὶ σὺ τὸ τάλαντον λαβεῖν</l>
<l>βουλόμενος ἐσθίων</l>
<l n="940">ἐναποπνιγείης.</l></sp></div2>
<div2 type="sphragis">
<sp><speaker>Χορός</speaker>
<l>εὖ γε νὴ τὸν Δία καὶ τὸν Ἀπόλλω καὶ τὴν Δήμητρα.</l></sp></div2>
</div1>
<milestone ed="p" n="942" unit="card"/>
<div1 type="Episode">
<sp>
<speaker>Δῆμος</speaker>
<l>κἀμοὶ δοκεῖ· καὶ τἄλλα γ’ εἶναι καταφανῶς</l>
<l>ἀγαθὸς πολίτης, οἶος οὐδείς πω χρόνου</l>
<l n="945">ἀνὴρ γεγένηται τοῖσι πολλοῖς τοὐβολοῦ.</l>
<l>σὺ δ’ ὦ Παφλαγὼν φάσκων φιλεῖν μ’ ἐσκορόδισας.</l>
<l>καὶ νῦν ἀπόδος τὸν δακτύλιον, ὡς οὐκέτι</l>
<l>ἐμοὶ ταμιεύσεις.</l></sp>
<sp>
<speaker>Κλέων</speaker>
<l part="Y">ἔχε· τοσοῦτον δ’ ἴσθ’ ὅτι,</l>
<l>εἰ μή μ’ ἐάσεις ἐπιτροπεύειν, ἕτερος αὖ</l>
<l n="950">ἐμοῦ πανουργότερός τις ἀναφανήσεται.</l></sp>
<sp>
<speaker>Δῆμος</speaker>
<l>οὐκ ἔσθ’ ὅπως ὁ δακτύλιός ἐσθ’ οὑτοσὶ</l>
<l>οὑμός· τὸ γοῦν σημεῖον ἕτερον φαίνεται,</l>
<l>ἀλλ’ ἢ οὐ καθορῶ.</l></sp>
<sp>
<speaker>Ἀλλαντοπώλης</speaker>
<l part="Y">φέρ’ ἴδω τί σοι σημεῖον ἦν;</l></sp>
<sp>
<speaker>Δῆμος</speaker>
<l>δημοῦ βοείου θρῖον ἐξωπτημένον.</l></sp>
<sp>
<speaker>Ἀλλαντοπώλης</speaker>
<l n="955">οὐ τοῦτ’ ἔνεστιν.</l></sp>
<sp>
<speaker>Δῆμος</speaker>
<l part="Y">οὐ τὸ θρῖον; ἀλλὰ τί;</l></sp>
<sp>
<speaker>Ἀλλαντοπώλης</speaker>
<l>λάρος κεχηνὼς ἐπὶ πέτρας δημηγορῶν.</l></sp>
<sp>
<speaker>Δῆμος</speaker>
<l>αἰβοῖ τάλας.</l></sp>
<sp>
<speaker>Ἀλλαντοπώλης</speaker>
<l part="Y">τί ἔστιν;</l></sp>
<sp>
<speaker>Δῆμος</speaker>
<l part="Y">ἀπόφερ’ ἐκποδών.</l>
<l>οὐ τὸν ἐμὸν εἶχεν ἀλλὰ τὸν Κλεωνύμου.</l>
<l>παρ’ ἐμοῦ δὲ τουτονὶ λαβὼν ταμίευέ μοι.</l></sp>
<sp>
<speaker>Κλέων</speaker>
<l n="960">μὴ δῆτά πώ γ’ ὦ δέσποτ’, ἀντιβολῶ ς’ ἐγώ,</l>
<l>πρὶν ἄν γε τῶν χρησμῶν ἀκούσῃς τῶν ἐμῶν.</l></sp>
<sp>
<speaker>Ἀλλαντοπώλης</speaker>
<l>καὶ τῶν ἐμῶν νυν.</l></sp>
<sp>
<speaker>Κλέων</speaker>
<l part="Y">ἀλλ’ ἐὰν τούτῳ πίθῃ,</l>
<l>μολγὸν γενέσθαι δεῖ σε.</l></sp>
<sp>
<speaker>Ἀλλαντοπώλης</speaker>
<l part="Y">κἄν γε τουτῳί,</l>
<l>ψωλὸν γενέσθαι δεῖ σε μέχρι τοῦ μυρρίνου.</l></sp>
<sp>
<speaker>Κλέων</speaker>
<l n="965">ἀλλ’ οἵ γ’ ἐμοὶ λέγουσιν ὡς ἄρξαι σε δεῖ</l>
<l>χώρας ἁπάσης ἐστεφανωμένον ῥόδοις.</l></sp>
<sp>
<speaker>Ἀλλαντοπώλης</speaker>
<l>οὑμοὶ δέ γ’ αὖ λέγουσιν ὡς ἁλουργίδα</l>
<l>ἔχων κατάπαστον καὶ στεφάνην ἐφ’ ἅρματος</l>
<l>χρυσοῦ διώξει Σμικύθην καὶ κύριον.</l></sp>
<sp>
<speaker>Χορός</speaker>
<l n="970">καὶ μὴν ἔνεγκ’ αὐτοὺς ἰών, ἵν’ οὑτοσὶ</l>
<l>αὐτῶν ἀκούσῃ.</l></sp>
<sp>
<speaker>Δῆμος</speaker>
<l part="Y">πάνυ γε. καὶ σύ νυν φέρε.</l></sp>
<sp>
<speaker>Κλέων</speaker>
<l>ἰδού.</l></sp>
<sp>
<speaker>Ἀλλαντοπώλης</speaker>
<l part="Y">ἰδοὺ νὴ τὸν Δί’· οὐδὲν κωλύει.</l><milestone ed="p" n="973" unit="card"/></sp></div1>
<div1 type="Choral">
<div2 type="strophe">
<sp><speaker>Χορός</speaker>
<l>ἥδιστον φάος ἡμέρας</l>
<l>ἔσται τοῖσι παροῦσι καὶ</l>
<l n="975">τοῖσι δεῦρ’ ἀφικνουμένοις,</l>
<l>ἢν Κλέων ἀπόληται.</l>
<l>καίτοι πρεσβυτέρων τινῶν</l>
<l>οἵων ἀργαλεωτάτων</l>
<l>ἐν τῷ δείγματι τῶν δικῶν</l>
<l n="980">ἤκους’ ἀντιλεγόντων,</l>
<l>ὡς εἰ μὴ ’γένεθ’ οὗτος ἐν</l>
<l>τῇ πόλει μέγας, οὐκ ἂν ἤστην</l>
<l>σκεύη δύο χρησίμω,</l>
<l>δοῖδυξ οὐδὲ τορύνη.</l><milestone ed="p" n="985" unit="card"/></sp></div2>
<div2 type="antistrophe">
<sp><speaker>Χορός</speaker>
<l n="985">ἀλλὰ καὶ τόδ’ ἔγωγε θαυμάζω</l>
<l>τῆς ὑομουσίας</l>
<l>αὐτοῦ· φασὶ γὰρ αὐτὸν οἱ</l>
<l>παῖδες οἳ ξυνεφοίτων,</l>
<l>τὴν Δωριστὶ μόνην ἂν ἁρμόττεσθαι</l>
<l n="990">θαμὰ τὴν λύραν,</l>
<l>ἄλλην δ’ οὐκ ἐθέλειν μαθεῖν·</l>
<l>κᾆτα τὸν κιθαριστὴν</l>
<l>ὀργισθέντ’ ἀπάγειν κελεύειν,</l>
<l>ὡς ἁρμονίαν ὁ παῖς</l>
<l n="995">οὗτος οὐ δύναται μαθεῖν</l>
<l>ἢν μὴ Δωροδοκιστί.</l><milestone ed="p" n="997" unit="card"/></sp></div2></div1>
<div1 type="Episode">
<sp>
<speaker>Κλέων</speaker>
<l>ἰδοὺ θέασαι, κοὐχ ἅπαντας ἐκφέρω.</l></sp>
<sp>
<speaker>Ἀλλαντοπώλης</speaker>
<l>οἴμ’ ὡς χεσείω, κοὐχ ἅπαντας ἐκφέρω.</l></sp>
<sp>
<speaker>Δῆμος</speaker>
<l>ταυτὶ τί ἔστι;</l></sp>
<sp>
<speaker>Κλέων</speaker>
<l part="Y">λόγια.</l></sp>
<sp>
<speaker>Δῆμος</speaker>
<l part="Y">πάντ’;</l></sp>
<sp>
<speaker>Κλέων</speaker>
<l part="Y">ἐθαύμασας;</l>
<l n="1000">καὶ νὴ Δί’ ἔτι γέ μοὔστι κιβωτὸς πλέα.</l></sp>
<sp>
<speaker>Ἀλλαντοπώλης</speaker>
<l>ἐμοὶ δ’ ὑπερῷον καὶ ξυνοικία δύο.</l></sp>
<sp>
<speaker>Δῆμος</speaker>
<l>φέρ’ ἴδω, τίνος γάρ εἰσιν οἱ χρησμοί ποτε;</l></sp>
<sp>
<speaker>Κλέων</speaker>
<l>οὑμοὶ μέν εἰσι Βάκιδος.</l></sp>
<sp>
<speaker>Δῆμος</speaker>
<l part="Y">οἱ δὲ σοὶ τίνος;</l></sp>
<sp>
<speaker>Ἀλλαντοπώλης</speaker>
<l>Γλάνιδος, ἀδελφοῦ τοῦ Βάκιδος γεραιτέρου.</l></sp>
<sp>
<speaker>Δῆμος</speaker>
<l n="1005">εἰσὶν δὲ περὶ τοῦ;</l></sp>
<sp>
<speaker>Κλέων</speaker>
<l part="Y">περὶ Ἀθηνῶν, περὶ Πύλου,</l>
<l>περὶ σοῦ, περὶ ἐμοῦ, περὶ ἁπάντων πραγμάτων.</l></sp>
<sp>
<speaker>Δῆμος</speaker>
<l>οἱ σοὶ δὲ περὶ τοῦ;</l></sp>
<sp>
<speaker>Ἀλλαντοπώλης</speaker>
<l part="Y">περὶ Ἀθηνῶν, περὶ φακῆς,</l>
<l>περὶ Λακεδαιμονίων, περὶ σκόμβρων νέων,</l>
<l>περὶ τῶν μετρούντων τἄλφιτ’ ἐν ἀγορᾷ κακῶς,</l>
<l n="1010">περὶ σοῦ, περὶ ἐμοῦ, περὶ ἁπάντων πραγμάτων.</l></sp>
<sp>
<speaker>Δῆμος</speaker>
<l>ἄγε νυν ὅπως αὐτοὺς ἀναγνώσεσθέ μοι,</l>
<l>καὶ τὸν περὶ ἐμοῦ ’κεῖνον ᾧπερ ἥδομαι,</l>
<l>ὡς ἐν νεφέλαισιν αἰετὸς γενήσομαι.</l><milestone ed="p" n="1014" unit="card"/></sp>
<sp>
<speaker>Κλέων</speaker>
<l>ἄκουε δή νυν καὶ πρόσεχε τὸν νοῦν ἐμοί.</l>
<l n="1015" met="dactyls">φράζευ Ἐρεχθεί̈δη λογίων ὁδόν, ἥν σοι Ἀπόλλων</l>
<l met="dactyls">ἴαχεν ἐξ ἀδύτοιο διὰ τριπόδων ἐριτίμων.</l>
<l met="dactyls">σῴζεσθαί ς’ ἐκέλευς’ ἱερὸν κύνα καρχαρόδοντα,</l>
<l met="dactyls">ὃς πρὸ σέθεν λάσκων καὶ ὑπὲρ σοῦ δεινὰ κεκραγὼς</l>
<l met="dactyls">σοὶ μισθὸν ποριεῖ, κἂν μὴ δρᾷ ταῦτ’ ἀπολεῖται.</l>
<l n="1020" met="dactyls">πολλοὶ γὰρ μίσει σφε κατακρώζουσι κολοιοί.</l></sp>
<sp>
<speaker>Δῆμος</speaker>
<l>ταυτὶ μὰ τὴν Δήμητρ’ ἐγὼ οὐκ οἶδ’ ὅ τι λέγει.</l>
<l>τί γάρ ἐστ’ Ἐρεχθεῖ καὶ κολοιοῖς καὶ κυνί;</l></sp>
<sp>
<speaker>Κλέων</speaker>
<l>ἐγὼ μέν εἰμ’ ὁ κύων· πρὸ σοῦ γὰρ ἀπύω·</l>
<l>σοὶ δ’ εἶπε σῴζεσθαί μ’ ὁ Φοῖβος τὸν κύνα.</l></sp>
<sp>
<speaker>Ἀλλαντοπώλης</speaker>
<l n="1025">οὐ τοῦτό φης’ ὁ χρησμός, ἀλλ’ ὁ κύων ὁδὶ</l>
<l>ὥσπερ θύρας σοῦ τῶν λογίων παρεσθίει.</l>
<l>ἐμοὶ γάρ ἐστ’ ὀρθῶς περὶ τούτου τοῦ κυνός.</l></sp>
<sp>
<speaker>Δῆμος</speaker>
<l>λέγε νυν· ἐγὼ δὲ πρῶτα λήψομαι λίθον,</l>
<l>ἵνα μή μ’ ὁ χρησμὸς τὸ πέος οὑτοσὶ δάκῃ.</l></sp>
<sp>
<speaker>Ἀλλαντοπώλης</speaker>
<l n="1030">φράζευ Ἐρεχθεί̈δη κύνα Κέρβερον ἀνδραποδιστήν,</l>
<l>ὃς κέρκῴ σαίνων ς’ ὁπόταν δειπνῇς ἐπιτηρῶν</l>
<l>ἐξέδεταί σου τοὔψον, ὅταν σύ ποι ἄλλοσε χάσκῃς·</l>
<l>ἐσφοιτῶν τ’ ἐς τοὐπτάνιον λήσει σε κυνηδὸν</l>
<l>νύκτωρ τὰς λοπάδας καὶ τὰς νήσους διαλείχων.</l></sp>
<sp>
<speaker>Δῆμος</speaker>
<l n="1035">νὴ τὸν Ποσειδῶ πολύ γ’ ἄμεινον ὦ Γλάνι.</l></sp>
<sp>
<speaker>Κλέων</speaker>
<l>ὦ τᾶν ἄκουσον, εἶτα διάκρινον τόδε.</l>
<l met="dactyls">ἔστι γυνή, τέξει δὲ λέονθ’ ἱεραῖς ἐν Ἀθήναις,</l>
<l met="dactyls">ὃς περὶ τοῦ δήμου πολλοῖς κώνωψι μαχεῖται</l>
<l met="dactyls">ὥστε περὶ σκύμνοισι βεβηκώς· τὸν σὺ φυλάξαι,</l>
<l n="1040" met="dactyls">τεῖχος ποιήσας ξύλινον πύργους τε σιδηροῦς.</l>
<l>ταῦτ’ οἶσθ’ ὅ τι λέγει;</l></sp>
<sp>
<speaker>Δῆμος</speaker>
<l part="Y">μὰ τὸν Ἀπόλλω ’γὼ μὲν οὔ.</l></sp>
<sp>
<speaker>Κλέων</speaker>
<l>ἔφραζεν ὁ θεός σοι σαφῶς σῴζειν ἐμέ·</l>
<l>ἐγὼ γὰρ ἀντὶ τοῦ λέοντός εἰμί σοι.</l></sp>
<sp>
<speaker>Δῆμος</speaker>
<l>καὶ πῶς μ’ ἐλελήθης Ἀντιλέων γεγενημένος;</l></sp>
<sp>
<speaker>Ἀλλαντοπώλης</speaker>
<l n="1045">ἓν οὐκ ἀναδιδάσκει σε τῶν λογίων ἑκών,</l>
<l>ὃ μόνον σιδηροῦν ἐστι τεῖχος καὶ ξύλον,</l>
<l>ἐν ᾧ σε σῴζειν τόνδ’ ἐκέλευς’ ὁ Λοξίας.</l></sp>
<sp>
<speaker>Δῆμος</speaker>
<l>πῶς δῆτα τοῦτ’ ἔφραζεν ὁ θεός;</l></sp>
<sp>
<speaker>Ἀλλαντοπώλης</speaker>
<l part="Y">τουτονὶ</l>
<l>δῆσαί ς’ ἐκέλευ’ ἐν πεντεσυρίγγῳ ξύλῳ.</l></sp>
<sp>
<speaker>Δῆμος</speaker>
<l n="1050">ταυτὶ τελεῖσθαι τὰ λόγι’ ἤδη μοι δοκεῖ.</l></sp>
<sp>
<speaker>Κλέων</speaker>
<l>μὴ πείθου· φθονεραὶ γὰρ ἐπικρώζουσι κορῶναι.</l>
<l>ἀλλ’ ἱέρακα φίλει μεμνημένος ἐν φρεσὶν ὅς σοι</l>
<l>ἤγαγε συνδήσας Λακεδαιμονίων κορακίνους.</l></sp>
<sp>
<speaker>Ἀλλαντοπώλης</speaker>
<l>τοῦτό γέ τοι Παφλαγὼν παρεκινδύνευσε μεθυσθείς.</l>
<l n="1055">Κεκροπίδη κακόβουλε τί τοῦθ’ ἡγεῖ μέγα τοὔργον;</l>
<l>καί κε γυνὴ φέροι ἄχθος, ἐπεί κεν ἀνὴρ ἀναθείη·</l>
<l>ἀλλ’ οὐκ ἂν μαχέσαιτο· χέσαιτο γάρ, εἰ μαχέσαιτο.</l></sp>
<sp>
<speaker>Κλέων</speaker>
<l>ἀλλὰ τόδε φράσσαι, πρὸ Πύλου Πύλον ἥν σοι ἔφραζεν.</l>
<l>ἔστι Πύλος πρὸ Πύλοιο&mdash;</l></sp>
<sp>
<speaker>Δῆμος</speaker>
<l part="Y">τί τοῦτο λέγει, πρὸ Πύλοιο;</l><milestone ed="p" n="1060" unit="card"/></sp>
<sp>
<speaker>Ἀλλαντοπώλης</speaker>
<l n="1060">τὰς πυέλους φησὶν καταλήψεσθ’ ἐν βαλανείῳ.</l></sp>
<sp>
<speaker>Δῆμος</speaker>
<l>ἐγὼ δ’ ἄλουτος τήμερον γενήσομαι;</l></sp>
<sp>
<speaker>Ἀλλαντοπώλης</speaker>
<l>οὗτος γὰρ ἡμῶν τὰς πυέλους ἀφήρπασεν.</l>
<l>ἀλλ’ οὑτοσὶ γάρ ἐστι περὶ τοῦ ναυτικοῦ</l>
<l>ὁ χρησμός, ᾧ σε δεῖ προσέχειν τὸν νοῦν πάνυ.</l></sp>
<sp>
<speaker>Δῆμος</speaker>
<l n="1065">προσέχω· σὺ δ’ ἀναγίγνωσκε, τοῖς ναύταισί μου</l>
<l>ὅπως ὁ μισθὸς πρῶτον ἀποδοθήσεται.</l></sp>
<sp>
<speaker>Ἀλλαντοπώλης</speaker>
<l>Αἰγεί̈δη φράσσαι κυναλώπεκα, μή σε δολώσῃ,</l>
<l>λαίθαργον ταχύπουν, δολίαν κερδὼ πολύιδριν.</l>
<l>οἶσθ’ ὅ τι ἐστὶν τοῦτο;</l></sp>
<sp>
<speaker>Δῆμος</speaker>
<l part="Y">Φιλόστρατος ἡ κυναλώπηξ.</l></sp>
<sp>
<speaker>Ἀλλαντοπώλης</speaker>
<l n="1070">οὐ τοῦτό φησιν, ἀλλὰ ναῦς ἑκάστοτε</l>
<l>αἰτεῖ ταχείας ἀργυρολόγους οὑτοσί·</l>
<l>ταύτας ἀπαυδᾷ μὴ διδόναι ς’ ὁ Λοξίας.</l></sp>
<sp>
<speaker>Δῆμος</speaker>
<l>πῶς δὴ τριήρης ἐστὶ κυναλώπηξ;</l></sp>
<sp>
<speaker>Ἀλλαντοπώλης</speaker>
<l part="Y">ὅπως;</l>
<l>ὅτι ἡ τριήρης ἐστὶ χὠ κύων ταχύ.</l></sp>
<sp>
<speaker>Δῆμος</speaker>
<l n="1075">πῶς οὖν ἀλώπηξ προσετέθη πρὸς τῷ κυνί;</l></sp>
<sp>
<speaker>Ἀλλαντοπώλης</speaker>
<l>ἀλωπεκίοισι τοὺς στρατιώτας ᾔκασεν,</l>
<l>ὁτιὴ βότρυς τρώγουσιν ἐν τοῖς χωρίοις.</l></sp>
<sp>
<speaker>Δῆμος</speaker>
<l>εἶεν·</l>
<l>τούτοις ὁ μισθὸς τοῖς ἀλωπεκίοισι ποῦ;</l></sp>
<sp>
<speaker>Ἀλλαντοπώλης</speaker>
<l>ἐγὼ ποριῶ, καὶ τοῦτον ἡμερῶν τριῶν.</l>
<l n="1080" met="dactyls">ἀλλ’ ἔτι τόνδ’ ἐπάκουσον, ὃν εἶπέ σοι ἐξαλέασθαι</l>
<l met="dactyls">χρησμὸν Λητοί̈δης, Κυλλήνην, μή σε δολώσῃ.</l></sp>
<sp>
<speaker>Δῆμος</speaker>
<l>ποίαν Κυλλήνην;</l></sp>
<sp>
<speaker>Ἀλλαντοπώλης</speaker>
<l part="Y">τὴν τούτου χεῖρ’ ἐποίησεν</l>
<l>Κυλλήνην ὀρθῶς, ὁτιή φης’, &lsquo;ἔμβαλε κυλλῇ.&rsquo;</l></sp>
<sp>
<speaker>Κλέων</speaker>
<l>οὐκ ὀρθῶς φράζει· τὴν Κυλλήνην γὰρ ὁ Φοῖβος</l>
<l n="1085">ἐς τὴν χεῖρ’ ὀρθῶς ᾐνίξατο τὴν Διοπείθους.</l>
<l>ἀλλὰ γάρ ἐστιν ἐμοὶ χρησμὸς περὶ σοῦ πτερυγωτός,</l>
<l>αἰετὸς ὡς γίγνει καὶ πάσης γῆς βασιλεύεις.</l></sp>
<sp>
<speaker>Ἀλλαντοπώλης</speaker>
<l>καὶ γὰρ ἐμοί· καὶ γῆς καὶ τῆς ἐρυθρᾶς γε θαλάσσης,</l>
<l>χὤτι γ’ ἐν Ἐκβατάνοις δικάσεις, λείχων ἐπίπαστα.</l></sp>
<sp>
<speaker>Κλέων</speaker>
<l n="1090">ἀλλ’ ἐγὼ εἶδον ὄναρ, καί μοὐδόκει ἡ θεὸς αὐτὴ</l>
<l>τοῦ δήμου καταχεῖν ἀρυταίνῃ πλουθυγίειαν.</l></sp>
<sp>
<speaker>Ἀλλαντοπώλης</speaker>
<l>νὴ Δία καὶ γὰρ ἐγώ· καί μοὐδόκει ἡ θεὸς αὐτὴ</l>
<l>ἐκ πόλεως ἐλθεῖν καὶ γλαῦξ αὐτῇ ’πικαθῆσθαι·</l>
<l>εἶτα κατασπένδειν κατὰ τῆς κεφαλῆς ἀρυβάλλῳ</l>
<l n="1095">ἀμβροσίαν κατὰ σοῦ, κατὰ τούτου δὲ σκοροδάλμην.</l></sp>
<sp>
<speaker>Δῆμος</speaker>
<l>ἰοὺ ἰού.</l>
<l>οὐκ ἦν ἄρ’ οὐδεὶς τοῦ Γλάνιδος σοφώτερος.</l>
<l>καὶ νῦν ἐμαυτὸν ἐπιτρέπω σοι τουτονὶ</l>
<l>γερονταγωγεῖν κἀναπαιδεύειν πάλιν.</l></sp>
<sp>
<speaker>Κλέων</speaker>
<l n="1100">μήπω γ’, ἱκετεύω ς’, ἀλλ’ ἀνάμεινον, ὡς ἐγὼ</l>
<l>κριθὰς ποριῶ σοι καὶ βίον καθ’ ἡμέραν.</l></sp>
<sp>
<speaker>Δῆμος</speaker>
<l>οὐκ ἀνέχομαι κριθῶν ἀκούων· πολλάκις</l>
<l>ἐξηπατήθην ὑπό τε σοῦ καὶ Θουφάνους.</l></sp>
<sp>
<speaker>Κλέων</speaker>
<l>ἀλλ’ ἄλφιτ’ ἤδη σοι ποριῶ ’σκευασμένα.</l></sp>
<sp>
<speaker>Ἀλλαντοπώλης</speaker>
<l n="1105">ἐγὼ δὲ μαζίσκας γε διαμεμαγμένας</l>
<l>καὶ τοὔψον ὀπτόν· μηδὲν ἄλλ’ εἰ μὴ ’σθιε.</l></sp>
<sp>
<speaker>Δῆμος</speaker>
<l>ἀνύσατέ νυν ὅ τι περ ποιήσεθ’· ὡς ἐγώ,</l>
<l>ὁπότερος ἂν σφῷν νῦν με μᾶλλον εὖ ποιῇ,</l>
<l>τούτῳ παραδώσω τῆς πυκνὸς τὰς ἡνίας.</l></sp>
<sp>
<speaker>Κλέων</speaker>
<l n="1110">τρέχοιμ’ ἂν εἴσω πρότερος.</l></sp>
<sp>
<speaker>Ἀλλαντοπώλης</speaker>
<l part="Y">οὐ δῆτ’ ἀλλ’ ἐγώ.</l><milestone ed="p" n="1111" unit="card"/></sp></div1>
<div1 type="Choral">
<div2 type="strophe" n="1">
<sp><speaker>Χορός</speaker>
<l>ὦ Δῆμε καλήν γ’ ἔχεις</l>
<l>ἀρχήν, ὅτε πάντες ἄνθρωποι</l>
<l>δεδίασί ς’ ὥσπερ</l>
<l>ἄνδρα τύραννον.</l>
<l n="1115">ἀλλ’ εὐπαράγωγος εἶ,</l>
<l>θωπευόμενός τε χαίρεις</l>
<l>κἀξαπατώμενος,</l>
<l>πρὸς τόν τε λέγοντ’ ἀεὶ</l>
<l>κέχηνας· ὁ νοῦς δέ σου</l>
<l n="1120">παρὼν ἀποδημεῖ.</l></sp></div2>
<div2 type="strophe" n="2">
<sp><speaker>Δῆμος</speaker>
<l>νοῦς οὐκ ἔνι ταῖς κόμαις</l>
<l>ὑμῶν, ὅτε μ’ οὐ φρονεῖν</l>
<l>νομίζετ’· ἐγὼ δ’ ἑκὼν</l>
<l>ταῦτ’ ἠλιθιάζω.</l>
<l n="1125">αὐτός τε γὰρ ἥδομαι</l>
<l>βρύλλων τὸ καθ’ ἡμέραν,</l>
<l>κλέπτοντά τε βούλομαι</l>
<l>τρέφειν ἕνα προστάτην·</l>
<l>τοῦτον δ’, ὅταν ᾖ πλέως,</l>
<l n="1130">ἄρας ἐπάταξα.</l></sp></div2>
<div2 type="antistrophe" n="1">
<sp><speaker>Χορός</speaker>
<l>χοὔτω μὲν ἂν εὖ ποιοῖς,</l>
<l>εἴ σοι πυκνότης ἔνεστ’</l>
<l>ἐν τῷ τρόπῳ, ὡς λέγεις,</l>
<l>τούτῳ πάνυ πολλή,</l>
<l n="1135">εἰ τούσδ’ ἐπίτηδες ὥσπερ</l>
<l>δημοσίους τρέφεις</l>
<l>ἐν τῇ πυκνί, κᾆθ’ ὅταν</l>
<l>μή σοι τύχῃ ὄψον ὄν,</l>
<l>τούτων ὃς ἂν ᾖ παχύς,</l>
<l n="1140">θύσας ἐπιδειπνεῖς.</l></sp></div2>
<div2 type="antistrophe" n="2">
<sp><speaker>Δῆμος</speaker>
<l>σκέψασθε δέ μ’, εἰ σοφῶς</l>
<l>αὐτοὺς περιέρχομαι</l>
<l>τοὺς οἰομένους φρονεῖν</l>
<l>κἄμ’ ἐξαπατύλλειν.</l>
<l n="1145">τηρῶ γὰρ ἑκάστοτ’ αὐτοὺς</l>
<l>οὐδὲ δοκῶν ὁρᾶν</l>
<l>κλέπτοντας· ἔπειτ’ ἀναγκάζω</l>
<l>πάλιν ἐξεμεῖν</l>
<l>ἅττ’ ἂν κεκλόφωσί μου,</l>
<l n="1150">κημὸν καταμηλῶν.</l><milestone ed="p" n="1151" unit="card"/></sp></div2></div1>
<div1 type="Episode">
<sp>
<speaker>Κλέων</speaker>
<l>ἄπαγ’ ἐς μακαρίαν ἐκποδών.</l></sp>
<sp>
<speaker>Ἀλλαντοπώλης</speaker>
<l part="Y">σύ γ’ ὦ φθόρε.</l></sp>
<sp>
<speaker>Κλέων</speaker>
<l>ὦ Δῆμ’ ἐγὼ μέντοι παρεσκευασμένος</l>
<l>τρίπαλαι κάθημαι βουλόμενός ς’ εὐεργετεῖν.</l></sp>
<sp>
<speaker>Ἀλλαντοπώλης</speaker>
<l>ἐγὼ δὲ δεκάπαλαί γε καὶ δωδεκάπαλαι</l>
<l n="1155">καὶ χιλιόπαλαι καὶ προπαλαιπαλαίπαλαι.</l></sp>
<sp>
<speaker>Δῆμος</speaker>
<l>ἐγὼ δὲ προσδοκῶν γε τρισμυριόπαλαι</l>
<l>βδελύττομαί σφω καὶ προπαλαιπαλαίπαλαι.</l></sp>
<sp>
<speaker>Ἀλλαντοπώλης</speaker>
<l>οἶσθ’ οὖν ὃ δρᾶσον;</l></sp>
<sp>
<speaker>Δῆμος</speaker>
<l part="Y">εἰ δὲ μή, φράσεις γε σύ.</l></sp>
<sp>
<speaker>Ἀλλαντοπώλης</speaker>
<l n="1160">ἄφες ἀπὸ βαλβίδων ἐμέ τε καὶ τουτονί,</l>
<l>ἵνα ς’ εὖ ποιῶμεν ἐξ ἴσου.</l></sp>
<sp>
<speaker>Δῆμος</speaker>
<l part="Y">δρᾶν ταῦτα χρή.</l>
<l>ἄπιτον.</l></sp>
<sp>
<speaker>Κλέων καὶ Ἀλλαντοπώλης</speaker>
<l part="Y">ἰδού.</l></sp>
<sp>
<speaker>Δῆμος</speaker>
<l part="Y">θέοιτ’ ἄν.</l></sp>
<sp>
<speaker>Ἀλλαντοπώλης</speaker>
<l part="Y">ὑποθεῖν οὐκ ἐῶ.</l></sp>
<sp>
<speaker>Δῆμος</speaker>
<l>ἀλλ’ ἢ μεγάλως εὐδαιμονήσω τήμερον</l>
<l>ὑπὸ τῶν ἐραστῶν νὴ Δί’ ἢ ’γὼ θρύψομαι.</l></sp>
<sp>
<speaker>Κλέων</speaker>
<l>ὁρᾷς; ἐγώ σοι πρότερος ἐκφέρω δίφρον.</l></sp>
<sp>
<speaker>Ἀλλαντοπώλης</speaker>
<l n="1165">ἀλλ’ οὐ τράπεζαν, ἀλλ’ ἐγὼ προτεραίτερος.</l></sp>
<sp>
<speaker>Κλέων</speaker>
<l>ἰδοὺ φέρω σοι τήνδε μαζίσκην ἐγὼ</l>
<l>ἐκ τῶν ὀλῶν τῶν ἐκ Πύλου μεμαγμένην.</l></sp>
<sp>
<speaker>Ἀλλαντοπώλης</speaker>
<l>ἐγὼ δὲ μυστίλας μεμυστιλημένας</l>
<l>ὑπὸ τῆς θεοῦ τῇ χειρὶ τἠλεφαντίνῃ.</l></sp>
<sp>
<speaker>Δῆμος</speaker>
<l n="1170">ὡς μέγαν ἄρ’ εἶχες ὦ πότνια τὸν δάκτυλον.</l></sp>
<sp>
<speaker>Κλέων</speaker>
<l>ἐγὼ δ’ ἔτνος γε πίσινον εὔχρων καὶ καλόν·</l>
<l>ἐτόρυνε δ’ αὔθ’ ἡ Παλλὰς ἡ Πυλαιμάχος.</l></sp>
<sp>
<speaker>Ἀλλαντοπώλης</speaker>
<l>ὦ Δῆμ’ ἐναργῶς ἡ θεός ς’ ἐπισκοπεῖ,</l>
<l>καὶ νῦν ὑπερέχει σου χύτραν ζωμοῦ πλέαν.</l></sp>
<sp>
<speaker>Δῆμος</speaker>
<l n="1175">οἴει γὰρ οἰκεῖσθ’ ἂν ἔτι τήνδε τὴν πόλιν,</l>
<l>εἰ μὴ φανερῶς ἡμῶν ὑπερεῖχε τὴν χύτραν;</l></sp>
<sp>
<speaker>Κλέων</speaker>
<l>τουτὶ τέμαχός σοὔδωκεν ἡ Φοβεσιστράτη.</l></sp>
<sp>
<speaker>Ἀλλαντοπώλης</speaker>
<l>ἡ δ’ Ὀβριμοπάτρα γ’ ἑφθὸν ἐκ ζωμοῦ κρέας</l>
<l>καὶ χόλικος ἠνύστρου τε καὶ γαστρὸς τόμον.</l></sp>
<sp>
<speaker>Δῆμος</speaker>
<l n="1180">καλῶς γ’ ἐποίησε τοῦ πέπλου μεμνημένη.</l></sp>
<sp>
<speaker>Κλέων</speaker>
<l>ἡ Γοργολόφα ς’ ἐκέλευε τουτουὶ φαγεῖν</l>
<l>ἐλατῆρος, ἵνα τὰς ναῦς ἐλαύνωμεν καλῶς.</l></sp>
<sp>
<speaker>Ἀλλαντοπώλης</speaker>
<l>λαβὲ καὶ ταδί νυν.</l></sp>
<sp>
<speaker>Δῆμος</speaker>
<l part="Y">καὶ τί τούτοις χρήσομαι</l>
<l>τοῖς ἐντέροις;</l></sp>
<sp>
<speaker>Ἀλλαντοπώλης</speaker>
<l part="Y">ἐπίτηδες αὔτ’ ἔπεμψέ σοι</l>
<l n="1185">ἐς τὰς τριήρεις ἐντερόνειαν ἡ θεός·</l>
<l>ἐπισκοπεῖ γὰρ περιφανῶς τὸ ναυτικόν.</l>
<l>ἔχε καὶ πιεῖν κεκραμένον τρία καὶ δύο.</l></sp>
<sp>
<speaker>Δῆμος</speaker>
<l>ὡς ἡδὺς ὦ Ζεῦ καὶ τὰ τρία φέρων καλῶς.</l></sp>
<sp>
<speaker>Ἀλλαντοπώλης</speaker>
<l>ἡ Τριτογενὴς γὰρ αὐτὸν ἐνετριτώνισεν.</l></sp>
<sp>
<speaker>Κλέων</speaker>
<l n="1190">λαβέ νυν πλακοῦντος πίονος παρ’ ἐμοῦ τόμον.</l><milestone ed="p" n="1191" unit="card"/></sp>
<sp>
<speaker>Ἀλλαντοπώλης</speaker>
<l>παρ’ ἐμοῦ δ’ ὅλον γε τὸν πλακοῦντα τουτονί.</l></sp>
<sp>
<speaker>Κλέων</speaker>
<l>ἀλλ’ οὐ λαγῷ’ ἕξεις ὁπόθεν δῷς, ἀλλ’ ἐγώ.</l></sp>
<sp>
<speaker>Ἀλλαντοπώλης</speaker>
<l>οἴμοι, πόθεν λαγῷά μοι γενήσεται;</l>
<l>ὦ θυμὲ νυνὶ βωμολόχον ἔξευρέ τι.</l></sp>
<sp>
<speaker>Κλέων</speaker>
<l n="1195">ὁρᾷς τάδ’ ὦ κακόδαιμον;</l></sp>
<sp>
<speaker>Ἀλλαντοπώλης</speaker>
<l part="Y">ὀλίγον μοι μέλει·</l>
<l>ἐκεινοιὶ γὰρ ὡς ἔμ’ ἔρχονταί τινες</l>
<l>πρέσβεις ἔχοντες ἀργυρίου βαλλάντια.</l></sp>
<sp>
<speaker>Κλέων</speaker>
<l>ποῦ ποῦ;</l></sp>
<sp>
<speaker>Ἀλλαντοπώλης</speaker>
<l part="Y">τί δέ σοι τοῦτ’; οὐκ ἐάσεις τοὺς ξένους;</l>
<l>ὦ Δημίδιον ὁρᾷς τὰ λαγῷ’ ἅ σοι φέρω;</l></sp>
<sp>
<speaker>Κλέων</speaker>
<l n="1200">οἴμοι τάλας ἀδίκως γε τἄμ’ ὑφήρπασας.</l></sp>
<sp>
<speaker>Ἀλλαντοπώλης</speaker>
<l>νὴ τὸν Ποσειδῶ καὶ σὺ γὰρ τοὺς ἐκ Πύλου.</l></sp>
<sp>
<speaker>Δῆμος</speaker>
<l>εἴπ’, ἀντιβολῶ, πῶς ἐπενόησας ἁρπάσαι;</l></sp>
<sp>
<speaker>Ἀλλαντοπώλης</speaker>
<l>τὸ μὲν νόημα τῆς θεοῦ, τὸ δὲ κλέμμ’ ἐμόν.</l></sp>
<sp>
<speaker>Κλέων</speaker>
<l>ἐγὼ δ’ ἐκινδύνευς’, ἐγὼ δ’ ὤπτησά γε.</l></sp>
<sp>
<speaker>Δῆμος</speaker>
<l n="1205">ἄπιθ’· οὐ γὰρ ἀλλὰ τοῦ παραθέντος ἡ χάρις.</l></sp>
<sp>
<speaker>Κλέων</speaker>
<l>οἴμοι κακοδαίμων, ὑπεραναιδευθήσομαι.</l></sp>
<sp>
<speaker>Ἀλλαντοπώλης</speaker>
<l>τί οὐ διακρίνεις Δῆμ’ ὁπότερός ἐστι νῷν</l>
<l>ἀνὴρ ἀμείνων περὶ σὲ καὶ τὴν γαστέρα;</l></sp>
<sp>
<speaker>Δῆμος</speaker>
<l>τῷ δῆτ’ ἂν ὑμᾶς χρησάμενος τεκμηρίῳ</l>
<l n="1210">δόξαιμι κρίνειν τοῖς θεαταῖσιν σοφῶς;</l></sp>
<sp>
<speaker>Ἀλλαντοπώλης</speaker>
<l>ἐγὼ φράσω σοι. τὴν ἐμὴν κίστην ἰὼν</l>
<l>ξύλλαβε σιωπῇ καὶ βασάνισον ἅττ’ ἔνι,</l>
<l>καὶ τὴν Παφλαγόνος· κἀμέλει κρινεῖς καλῶς.</l></sp>
<sp>
<speaker>Δῆμος</speaker>
<l>φέρ’ ἴδω τί οὖν ἔνεστιν;</l></sp>
<sp>
<speaker>Ἀλλαντοπώλης</speaker>
<l part="Y">οὐχ ὁρᾷς κενὴν</l>
<l n="1215">ὦ παππίδιον; ἅπαντα γάρ σοι παρεφόρουν.</l></sp>
<sp>
<speaker>Δῆμος</speaker>
<l>αὕτη μὲν ἡ κίστη τὰ τοῦ Δήμου φρονεῖ.</l></sp>
<sp>
<speaker>Ἀλλαντοπώλης</speaker>
<l>βάδιζέ νυν καὶ δεῦρο πρὸς τὴν Παφλαγόνος.</l>
<l>ὁρᾷς &amp;lt;τάδ’;&amp;gt;</l></sp>
<sp>
<speaker>Δῆμος</speaker>
<l part="Y">οἴμοι τῶν ἀγαθῶν ὅσων πλέα.</l>
<l>ὅσον τὸ χρῆμα τοῦ πλακοῦντος ἀπέθετο·</l>
<l n="1220">ἐμοὶ δ’ ἔδωκεν ἀποτεμὼν τυννουτονί.</l></sp>
<sp>
<speaker>Ἀλλαντοπώλης</speaker>
<l>τοιαῦτα μέντοι καὶ πρότερόν ς’ ἠργάζετο·</l>
<l>σοὶ μὲν προσεδίδου μικρὸν ὧν ἐλάμβανεν,</l>
<l>αὐτὸς δ’ ἑαυτῷ παρετίθει τὰ μείζονα.</l></sp>
<sp>
<speaker>Δῆμος</speaker>
<l>ὦ μιαρὲ κλέπτων δή με ταῦτ’ ἐξηπάτας;</l>
<l n="1225">ἐγὼ δέ τυ ἐστεφάνιξα κἀδωρησάμαν.</l></sp>
<sp>
<speaker>Κλέων</speaker>
<l>ἐγὼ δ’ ἔκλεπτον ἐπ’ ἀγαθῷ γε τῇ πόλει.</l></sp>
<sp>
<speaker>Δῆμος</speaker>
<l>κατάθου ταχέως τὸν στέφανον, ἵν’ ἐγὼ τουτῳὶ</l>
<l>αὐτὸν περιθῶ.</l></sp>
<sp>
<speaker>Ἀλλαντοπώλης</speaker>
<l part="Y">κατάθου ταχέως μαστιγία.</l></sp>
<sp>
<speaker>Κλέων</speaker>
<l>οὐ δῆτ’, ἐπεί μοι χρησμός ἐστι Πυθικὸς</l>
<l n="1230">φράζων ὑφ’ οὗ &dagger;δεήσει μ’&dagger; ἡττᾶσθαι μόνου.</l><milestone ed="p" n="1231" unit="card"/></sp>
<sp>
<speaker>Ἀλλαντοπώλης</speaker>
<l>τοὐμόν γε φράζων ὄνομα καὶ λίαν σαφῶς.</l></sp>
<sp>
<speaker>Κλέων</speaker>
<l>καὶ μήν ς’ ἐλέγξαι βούλομαι τεκμηρίῳ,</l>
<l>εἴ τι ξυνοίσεις τοῦ θεοῦ τοῖς θεσφάτοις.</l>
<l>καί σου τοσοῦτον πρῶτον ἐκπειράσομαι·</l>
<l n="1235">παῖς ὢν ἐφοίτας ἐς τίνος διδασκάλου;</l></sp>
<sp>
<speaker>Ἀλλαντοπώλης</speaker>
<l>ἐν ταῖσιν εὕστραις κονδύλοις ἡρμοττόμην.</l></sp>
<sp>
<speaker>Κλέων</speaker>
<l>πῶς εἶπας; ὥς μου χρησμὸς ἅπτεται φρενῶν.</l>
<l>εἶεν.</l>
<l>ἐν παιδοτρίβου δὲ τίνα πάλην ἐμάνθανες;</l></sp>
<sp>
<speaker>Ἀλλαντοπώλης</speaker>
<l>κλέπτων ἐπιορκεῖν καὶ βλέπειν ἐναντίον·</l></sp>
<sp>
<speaker>Κλέων</speaker>
<l n="1240">ὦ Φοῖβ’ Ἄπολλον Λύκιε τί ποτέ μ’ ἐργάσει;</l>
<l>τέχνην δὲ τίνα ποτ’ εἶχες ἐξανδρούμενος;</l></sp>
<sp>
<speaker>Ἀλλαντοπώλης</speaker>
<l>ἠλλαντοπώλουν καί τι καὶ βινεσκόμην.</l></sp>
<sp>
<speaker>Κλέων</speaker>
<l>οἴμοι κακοδαίμων· οὐκέτ’ οὐδέν εἰμ’ ἐγώ.</l>
<l>λεπτή τις ἐλπίς ἐστ’ ἐφ’ ἧς ὀχούμεθα.</l>
<l n="1245">καί μοι τοσοῦτον εἰπέ· πότερον ἐν ἀγορᾷ</l>
<l>ἠλλαντοπώλεις ἐτεὸν ἢ ’πὶ ταῖς πύλαις;</l></sp>
<sp>
<speaker>Ἀλλαντοπώλης</speaker>
<l>ἐπὶ ταῖς πύλαισιν, οὗ τὸ τάριχος ὤνιον.</l></sp>
<sp>
<speaker>Κλέων</speaker>
<l>οἴμοι πέπρακται τοῦ θεοῦ τὸ θέσφατον.</l>
<l>κυλίνδετ’ εἴσω τόνδε τὸν δυσδαίμονα.</l>
<l n="1250">ὦ στέφανε χαίρων ἄπιθι, κεἴ ς’ ἄκων ἐγὼ</l>
<l>λείπω· σὲ δ’ ἄλλος τις λαβὼν κεκτήσεται,</l>
<l>κλέπτης μὲν οὐκ ἂν μᾶλλον, εὐτυχὴς δ’ ἴσως.</l></sp>
<sp>
<speaker>Ἀλλαντοπώλης</speaker>
<l>Ἑλλάνιε Ζεῦ σὸν τὸ νικητήριον.</l></sp>
<sp>
<speaker>Χορός</speaker>
<l>ὦ χαῖρε καλλίνικε καὶ μέμνης’ ὅτι</l>
<l n="1255">ἀνὴρ γεγένησαι δι’ ἐμέ· καί ς’ αἰτῶ βραχύ,</l>
<l>ὅπως ἔσομαί σοι Φανὸς ὑπογραφεὺς δικῶν.</l></sp>
<sp>
<speaker>Δῆμος</speaker>
<l>ἐμοὶ δέ γ’ ὅ τι σοι τοὔνομ’ εἴπ’.</l></sp>
<sp>
<speaker>Ἀλλαντοπώλης</speaker>
<l part="Y">Ἀγοράκριτος·</l>
<l>ἐν τἀγορᾷ γὰρ κρινόμενος ἐβοσκόμην.</l></sp>
<sp>
<speaker>Δῆμος</speaker>
<l>Ἀγορακρίτῳ τοίνυν ἐμαυτὸν ἐπιτρέπω,</l>
<l n="1260">καὶ τὸν Παφλαγόνα παραδίδωμι τουτονί.</l></sp>
<sp>
<speaker>Ἀλλαντοπώλης</speaker>
<l>καὶ μὴν ἐγώ ς’ ὦ Δῆμε θεραπεύσω καλῶς,</l>
<l>ὥσθ’ ὁμολογεῖν σε μηδέν’ ἀνθρώπων ἐμοῦ</l>
<l>ἰδεῖν ἀμείνω τῇ Κεχηναίων πόλει.</l><milestone ed="p" n="1264" unit="card"/></sp></div1>
<div1 type="Parabasis">
<div2 type="strophe">
<sp><speaker>Χορός</speaker>
<l>τί κάλλιον ἀρχομένοισιν</l>
<l n="1265">ἢ καταπαυομένοισιν</l>
<l>ἢ θοᾶν ἵππων ἐλατῆρας ἀείδειν, &dagger;μηδὲν ἐς&dagger; Λυσίστρατον,</l>
<l>μηδὲ Θούμαντιν τὸν ἀνέστιον αὖ λυπεῖν ἑκούσῃ καρδίᾳ;</l>
<l>καὶ γὰρ οὗτος ὦ φίλ’ Ἄπολλον &amp;lt;ἀεὶ&amp;gt; πεινῇ, θαλεροῖς δακρύοις</l>
<l n="1273">σᾶς ἁπτόμενος φαρέτρας Πυθῶνι δίᾳ μὴ κακῶς πένεσθαι.</l><milestone ed="p" n="1274" unit="card"/></sp></div2> 
<div2 type="epirrheme">
<sp><speaker>Χορός</speaker>
<l>λοιδορῆσαι τοὺς πονηροὺς οὐδέν ἐστ’ ἐπίφθονον,</l>
<l n="1275">ἀλλὰ τιμὴ τοῖσι χρηστοῖς, ὅστις εὖ λογίζεται.</l>
<l>εἰ μὲν οὖν ἄνθρωπος, ὃν δεῖ πόλλ’ ἀκοῦσαι καὶ κακά,</l>
<l>αὐτὸς ἦν ἔνδηλος, οὐκ ἂν ἀνδρὸς ἐμνήσθην φίλου.</l>
<l>νῦν δ’ Ἀρίγνωτον γὰρ οὐδεὶς ὅστις οὐκ ἐπίσταται,</l>
<l>ὅστις ἢ τὸ λευκὸν οἶδεν ἢ τὸν ὄρθιον νόμον.</l>
<l n="1280">ἔστιν οὖν ἀδελφὸς αὐτῷ τοὺς τρόπους οὐ συγγενής,</l>
<l>Ἀριφράδης πονηρός. ἀλλὰ τοῦτο μὲν καὶ βούλεται·</l>
<l>ἔστι δ’ οὐ μόνον πονηρός, οὐ γὰρ οὐδ’ ἂν ᾐσθόμην,</l>
<l>οὐδὲ παμπόνηρος, ἀλλὰ καὶ προσεξηύρηκέ τι.</l>
<l>τὴν γὰρ αὑτοῦ γλῶτταν αἰσχραῖς ἡδοναῖς λυμαίνεται,</l>
<l n="1285">ἐν κασωρείοισι λείχων τὴν ἀπόπτυστον δρόσον,</l>
<l>καὶ μολύνων τὴν ὑπήνην καὶ κυκῶν τὰς ἐσχάρας,</l>
<l>καὶ Πολυμνήστεια ποιῶν καὶ ξυνὼν Οἰωνίχῳ.</l>
<l>ὅστις οὖν τοιοῦτον ἄνδρα μὴ σφόδρα βδελύττεται,</l>
<l>οὔ ποτ’ ἐκ ταὐτοῦ μεθ’ ἡμῶν πίεται ποτηρίου.</l><milestone ed="p" n="1290" unit="card"/></sp></div2>
<div2 type="antistrophe">
<sp><speaker>Χορός</speaker>
<l n="1290">ἦ πολλάκις ἐννυχίαισι</l>
<l>φροντίσι συγγεγένημαι,</l>
<l n="1294">καὶ διεζήτηχ’ ὁπόθεν ποτὲ φαύλως ἐσθίει Κλεώνυμος.</l>
<l>φασὶ &amp;lt;μὲν&amp;gt; γὰρ αὐτὸν ἐρεπτόμενον τὰ τῶν ἐχόντων ἀνέρων</l>
<l>οὐκ ἂν ἐξελθεῖν ἀπὸ τῆς σιπύης· τοὺς δ’ ἀντιβολεῖν ἂν ὅμως·</l>
<l>&lsquo;ἴθ’ ὦ ἄνα πρὸς γονάτων, ἔξελθε καὶ σύγγνωθι τῇ τραπέζῃ.&rsquo;</l><milestone ed="p" n="1300" unit="card"/></sp></div2>
<div2 type="antepirrheme">
<sp><speaker>Χορός</speaker>
<l n="1300">φασὶν ἀλλήλαις ξυνελθεῖν τὰς τριήρεις ἐς λόγον,</l>
<l>καὶ μίαν λέξαι τιν’ αὐτῶν ἥτις ἦν γεραιτέρα·</l>
<l>&lsquo;οὐδὲ πυνθάνεσθε ταῦτ’ ὦ παρθένοι τἀν τῇ πόλει;</l>
<l>φασὶν αἰτεῖσθαί τιν’ ἡμῶν ἑκατὸν ἐς Καρχηδόνα</l>
<l>ἄνδρα μοχθηρὸν πολίτην ὀξίνην Ὑπέρβολον·&rsquo;</l>
<l n="1305">ταῖς δὲ δόξαι δεινὸν εἶναι τοῦτο κοὐκ ἀνασχετόν,</l>
<l>καί τιν’ εἰπεῖν ἥτις ἀνδρῶν ἆσσον οὐκ ἐληλύθει·</l>
<l>&lsquo;ἀποτρόπαἰ οὐ δῆτ’ ἐμοῦ γ’ ἄρξει ποτ’, ἀλλ’ ἐάν με χρῇ,</l>
<l>ὑπὸ τερηδόνων σαπεῖς’ ἐνταῦθα καταγηράσομαι·&rsquo;</l>
<l>&lsquo;οὐδὲ Ναυφάντης γε τῆς Ναύσωνος, οὐ δῆτ’ ὦ θεοί,</l>
<l n="1310">εἴπερ ἐκ πεύκης γε κἀγὼ καὶ ξύλων ἐπηγνύμην.</l>
<l>ἢν δ’ ἀρέσκῃ ταῦτ’ Ἀθηναίοις, καθῆσθαί μοι δοκεῖ</l>
<l>ἐς τὸ Θησεῖον πλεούσαις ἢ ’πὶ τῶν σεμνῶν θεῶν.</l>
<l>οὐ γὰρ ἡμῶν γε στρατηγῶν ἐγχανεῖται τῇ πόλει·</l>
<l>ἀλλὰ πλείτω χωρὶς αὐτὸς ἐς κόρακας, εἰ βούλεται,</l>
<l n="1315">τὰς σκάφας, ἐν αἷς ἐπώλει τοὺς λύχνους, καθελκύσας.&rsquo;</l><milestone ed="p" n="1316" unit="card"/></sp></div2></div1>
<div1 type="Choral">
<div2 type="anapests">
<sp>
<speaker>Ἀλλαντοπώλης</speaker>
<l>εὐφημεῖν χρὴ καὶ στόμα κλῄειν καὶ μαρτυριῶν ἀπέχεσθαι,</l>
<l>καὶ τὰ δικαστήρια συγκλῄειν οἷς ἡ πόλις ἥδε γέγηθεν,</l>
<l>ἐπὶ καιναῖσιν δ’ εὐτυχίαισιν παιωνίζειν τὸ θέατρον.</l></sp>
<sp>
<speaker>Χορός</speaker>
<l>ὦ ταῖς ἱεραῖς φέγγος Ἀθήναις καὶ ταῖς νήσοις ἐπίκουρε,</l>
<l n="1320">τίν’ ἔχων φήμην ἀγαθὴν ἥκεις, ἐφ’ ὅτῳ κνισῶμεν ἀγυιάς;</l></sp>
<sp>
<speaker>Ἀλλαντοπώλης</speaker>
<l>τὸν Δῆμον ἀφεψήσας ὑμῖν καλὸν ἐξ αἰσχροῦ πεποίηκα.</l></sp>
<sp>
<speaker>Χορός</speaker>
<l>καὶ ποῦ  ’στιν νῦν ὦ θαυμαστὰς ἐξευρίσκων ἐπινοίας;</l></sp>
<sp>
<speaker>Ἀλλαντοπώλης</speaker>
<l>ἐν ταῖσιν ἰοστεφάνοις οἰκεῖ ταῖς ἀρχαίαισιν Ἀθήναις.</l></sp>
<sp>
<speaker>Χορός</speaker>
<l>πῶς ἂν ἴδοιμεν; ποίαν &amp;lt;τιν’&amp;gt; ἔχει σκευήν; ποῖος γεγένηται;</l></sp>
<sp>
<speaker>Ἀλλαντοπώλης</speaker>
<l n="1325">οἷός περ Ἀριστείδῃ πρότερον καὶ Μιλτιάδῃ ξυνεσίτει.</l>
<l>ὄψεσθε δέ· καὶ γὰρ ἀνοιγνυμένων ψόφος ἤδη τῶν προπυλαίων.</l>
<l>ἀλλ’ ὀλολύξατε φαινομέναισιν ταῖς ἀρχαίαισιν Ἀθήναις</l>
<l>καὶ θαυμασταῖς καὶ πολυύμνοις, ἵν’ ὁ κλεινὸς Δῆμος ἐνοικεῖ.</l></sp>
<sp>
<speaker>Χορός</speaker>
<l>ὦ ταὶ λιπαραὶ καὶ ἰοστέφανοι καὶ ἀριζήλωτοι Ἀθῆναι,</l>
<l n="1330">δείξατε τὸν τῆς Ἑλλάδος ὑμῖν καὶ τῆς γῆς τῆσδε μόναρχον.</l></sp>
<sp>
<speaker>Ἀλλαντοπώλης</speaker>
<l>ὅδ’ ἐκεῖνος ὁρᾶν τεττιγοφόρας, ἀρχαίῳ σχήματι λαμπρός,</l>
<l>οὐ χοιρινῶν ὄζων ἀλλὰ σπονδῶν, σμύρνῃ κατάλειπτος.</l></sp>
<sp>
<speaker>Χορός</speaker>
<l>χαῖρ’ ὦ βασιλεῦ τῶν Ἑλλήνων· καί σοι ξυγχαίρομεν ἡμεῖς.</l>
<l>τῆς γὰρ πόλεως ἄξια πράττεις καὶ τοῦ ’ν Μαραθῶνι τροπαίου.</l><milestone ed="p" n="1335" unit="card"/></sp></div2></div1>
<div1 type="Episode">
<sp>
<speaker>Δῆμος</speaker>
<l n="1335">ὦ φίλτατ’ ἀνδρῶν ἐλθὲ δεῦρ’ Ἀγοράκριτε.</l>
<l>ὅσα με δέδρακας ἀγάθ’ ἀφεψήσας.</l></sp>
<sp>
<speaker>Ἀλλαντοπώλης</speaker>
<l part="Y">ἐγώ;</l>
<l>ἀλλ’ ὦ μέλ’ οὐκ οἶσθ’ οἷος ἦσθ’ αὐτὸς πάρος,</l>
<l>οὐδ’ οἷ’ ἔδρας· ἐμὲ γὰρ νομίζοις ἂν θεόν.</l></sp>
<sp>
<speaker>Δῆμος</speaker>
<l>τί δ’ ἔδρων, κάτειπέ μοι, πρὸ τοῦ; ποῖός τις ἦ;</l></sp>
<sp>
<speaker>Ἀλλαντοπώλης</speaker>
<l n="1340">πρῶτον μέν, ὁπότ’ εἴποι τις ἐν τἠκκλησίᾳ,</l>
<l>&lsquo;ὦ Δῆμ’ ἐραστής εἰμι σὸς φιλῶ τέ σε</l>
<l>καὶ κήδομαί σου καὶ προβουλεύω μόνος,&rsquo;</l>
<l>τούτοις ὁπότε χρήσαιτό τις προοιμίοις,</l>
<l>ἀνωρτάλιζες κἀκερουτίας.</l></sp>
<sp>
<speaker>Δῆμος</speaker>
<l part="Y">ἐγώ;</l></sp>
<sp>
<speaker>Ἀλλαντοπώλης</speaker>
<l n="1345">εἶτ’ ἐξαπατήσας ς’ ἀντὶ τούτων ᾤχετο.</l></sp>
<sp>
<speaker>Δῆμος</speaker>
<l>τί φῄς;</l>
<l>ταυτί μ’ ἔδρων, ἐγὼ δὲ τοῦτ’ οὐκ ᾐσθόμην;</l></sp>
<sp>
<speaker>Ἀλλαντοπώλης</speaker>
<l>τὰ δ’ ὦτά γ’ ἄν σου νὴ Δί’ ἐξεπετάννυτο</l>
<l>ὥσπερ σκιάδειον καὶ πάλιν ξυνήγετο.</l></sp>
<sp>
<speaker>Δῆμος</speaker>
<l>οὕτως ἀνόητος ἐγεγενήμην καὶ γέρων;</l></sp>
<sp>
<speaker>Ἀλλαντοπώλης</speaker>
<l n="1350">καὶ νὴ Δί’ εἴ γε δύο λεγοίτην ῥήτορε,</l>
<l>ὁ μὲν ποιεῖσθαι ναῦς μακρὰς ὁ δ’ ἕτερος αὖ</l>
<l>καταμισθοφορῆσαι τοῦθ’, ὁ τὸν μισθὸν λέγων</l>
<l>τὸν τὰς τριήρεις παραδραμὼν ἂν ᾤχετο.</l>
<l>οὗτος τί κύπτεις; οὐχὶ κατὰ χώραν μενεῖς;</l></sp>
<sp>
<speaker>Δῆμος</speaker>
<l n="1355">αἰσχύνομαί τοι ταῖς πρότερον ἁμαρτίαις.</l></sp>
<sp>
<speaker>Ἀλλαντοπώλης</speaker>
<l>ἀλλ’ οὐ σὺ τούτων αἴτιος, μὴ φροντίσῃς,</l>
<l>ἀλλ’ οἵ σε ταῦτ’ ἐξηπάτων. νυνδὶ φράσον·</l>
<l>ἐάν τις εἴπῃ βωμολόχος ξυνήγορος·</l>
<l>&lsquo;οὐκ ἔστιν ὑμῖν τοῖς δικασταῖς ἄλφιτα,</l>
<l n="1360">εἰ μὴ καταγνώσεσθε ταύτην τὴν δίκην·&rsquo;</l>
<l>τοῦτον τί δράσεις, εἰπέ, τὸν ξυνήγορον;</l><milestone ed="p" n="1362" unit="card"/></sp>
<sp>
<speaker>Δῆμος</speaker>
<l>ἄρας μετέωρον ἐς τὸ βάραθρον ἐμβαλῶ,</l>
<l>ἐκ τοῦ λάρυγγος ἐκκρεμάσας Ὑπέρβολον.</l></sp>
<sp>
<speaker>Ἀλλαντοπώλης</speaker>
<l>τουτὶ μὲν ὀρθῶς καὶ φρονίμως ἤδη λέγεις·</l>
<l n="1365">τὰ δ’ ἄλλα, φέρ’ ἴδω, πῶς πολιτεύσει φράσον.</l></sp>
<sp>
<speaker>Δῆμος</speaker>
<l>πρῶτον μὲν ὁπόσοι ναῦς ἐλαύνουσιν μακράς,</l>
<l>καταγομένοις τὸν μισθὸν ἀποδώσω ’ντελῆ.</l></sp>
<sp>
<speaker>Ἀλλαντοπώλης</speaker>
<l>πολλοῖς γ’ ὑπολίσφοις πυγιδίοισιν ἐχαρίσω.</l></sp>
<sp>
<speaker>Δῆμος</speaker>
<l>ἔπειθ’ ὁπλίτης ἐντεθεὶς ἐν καταλόγῳ</l>
<l n="1370">οὐδεὶς κατὰ σπουδὰς μετεγγραφήσεται,</l>
<l>ἀλλ’ ὥσπερ ἦν τὸ πρῶτον ἐγγεγράψεται.</l><milestone ed="p" n="1372" unit="card"/></sp>
<sp>
<speaker>Ἀλλαντοπώλης</speaker>
<l>τοῦτ’ ἔδακε τὸν πόρπακα τὸν Κλεωνύμου.</l></sp>
<sp>
<speaker>Δῆμος</speaker>
<l>οὐδ’ ἀγοράσει γ’ ἀγένειος οὐδεὶς ἐν ἀγορᾷ.</l></sp>
<sp>
<speaker>Ἀλλαντοπώλης</speaker>
<l>ποῦ δῆτα Κλεισθένης ἀγοράσει καὶ Στράτων;</l></sp>
<sp>
<speaker>Δῆμος</speaker>
<l n="1375">τὰ μειράκια ταυτὶ λέγω τἀν τῷ μύρῳ,</l>
<l>ἃ στωμυλεῖται τοιαδὶ καθήμενα·</l>
<l>&lsquo;σοφός γ’ ὁ Φαίαξ δεξιῶς τ’ οὐκ ἀπέθανεν.</l>
<l>συνερτικὸς γάρ ἐστι καὶ περαντικός,</l>
<l>καὶ γνωμοτυπικὸς καὶ σαφὴς καὶ κρουστικός,</l>
<l n="1380">καταληπτικός τ’ ἄριστα τοῦ θορυβητικοῦ.&rsquo;</l></sp>
<sp>
<speaker>Ἀλλαντοπώλης</speaker>
<l>οὔκουν καταδακτυλικὸς σὺ τοῦ λαλητικοῦ;</l></sp>
<sp>
<speaker>Δῆμος</speaker>
<l>μὰ Δί’ ἀλλ’ ἀναγκάσω κυνηγετεῖν ἐγὼ</l>
<l>τούτους ἅπαντας, παυσαμένους ψηφισμάτων.</l></sp>
<sp>
<speaker>Ἀλλαντοπώλης</speaker>
<l>ἔχε νυν ἐπὶ τούτοις τουτονὶ τὸν ὀκλαδίαν,</l>
<l n="1385">καὶ παῖδ’ ἐνόρχην, ὅσπερ οἴσει τόνδε σοι·</l>
<l>κἄν που δοκῇ σοι, τοῦτον ὀκλαδίαν ποίει.</l></sp>
<sp>
<speaker>Δῆμος</speaker>
<l>μακάριος ἐς τἀρχαῖα δὴ καθίσταμαι.</l></sp>
<sp>
<speaker>Ἀλλαντοπώλης</speaker>
<l>φήσεις γ’, ἐπειδὰν τὰς τριακοντούτιδας</l>
<l>σπονδὰς παραδῶ σοι. δεῦρ’ ἴθ’ αἱ Σπονδαὶ ταχύ.</l><milestone ed="p" n="1390" unit="card"/></sp>
<sp>
<speaker>Δῆμος</speaker>
<l n="1390">ὦ Ζεῦ πολυτίμηθ’ ὡς καλαί· πρὸς τῶν θεῶν,</l>
<l>ἔξεστιν αὐτῶν κατατριακοντουτίσαι;</l>
<l>πῶς ἔλαβες αὐτὰς ἐτέον;</l></sp>
<sp>
<speaker>Ἀλλαντοπώλης</speaker>
<l part="Y">οὐ γὰρ ὁ Παφλαγὼν</l>
<l>ἀπέκρυπτε ταύτας ἔνδον, ἵνα σὺ μὴ λάβῃς;</l>
<l>νῦν οὖν ἐγώ σοι παραδίδωμ’ ἐς τοὺς ἀγροὺς</l>
<l n="1395">αὐτὰς ἰέναι λαβόντα.</l></sp>
<sp>
<speaker>Δῆμος</speaker>
<l part="Y">τὸν δὲ Παφλαγόνα,</l>
<l>ὃς ταῦτ’ ἔδρασεν, εἴφ’ ὅ τι ποιήσεις κακόν.</l></sp>
<sp>
<speaker>Ἀλλαντοπώλης</speaker>
<l>οὐδὲν μέγ’ ἀλλ’ ἢ τὴν ἐμὴν ἕξει τέχνην·</l>
<l>ἐπὶ ταῖς πύλαις ἀλλαντοπωλήσει μόνος,</l>
<l>τὰ κύνεια μιγνὺς τοῖς ὀνείοις πράγμασιν,</l>
<l n="1400">μεθύων τε ταῖς πόρναισι λοιδορήσεται,</l>
<l>κἀκ τῶν βαλανείων πίεται τὸ λούτριον.</l></sp>
<sp>
<speaker>Δῆμος</speaker>
<l>εὖ γ’ ἐπενόησας οὗπέρ ἐστιν ἄξιος,</l>
<l>πόρναισι καὶ βαλανεῦσι διακεκραγέναι,</l>
<l>καί ς’ ἀντὶ τούτων ἐς τὸ πρυτανεῖον καλῶ</l>
<l n="1405">ἐς τὴν ἕδραν θ’, ἵν’ ἐκεῖνος ἦν ὁ φαρμακός.</l>
<l>ἕπου δὲ ταυτηνὶ λαβὼν τὴν βατραχίδα·</l>
<l>κἀκεῖνον ἐκφερέτω τις ὡς ἐπὶ τὴν τέχνην,</l>
<l>ἵν’ ἴδωσιν αὐτὸν οἷς ἐλωβᾶθ’ οἱ ξένοι.<gap desc="*"/></l></sp>
</div1></body></text></TEI.2>
