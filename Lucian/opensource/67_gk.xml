<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader>
      <fileDesc>
         <titleStmt>
            <title>Dialogi Marini</title>
            <author>Lucian</author>
            <editor role="editor">Karl Jacobitz</editor>&fund.Google;</titleStmt>&Perseus.publish;<sourceDesc>
            <biblStruct>
               <monogr>
                  <title>Luciani Samosatensis Opera, Vol I</title>
                  <author>Lucian</author>
                  <editor role="editor">Karl Jacobitz</editor>
                  <imprint>
                     <publisher>in aedibus B. G. Teubneri</publisher>
                     <pubPlace>Leipzig</pubPlace>
                     <date>1896</date>
                  </imprint>
               </monogr>
            </biblStruct>
            <p>Kεψβοαρδινγ</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="book"/>
            <state unit="section"/>
         </refsDecl>
         <refsDecl doctype="TEI.2">
            <state unit="book"/>
            <state unit="chapter"/>
         </refsDecl>
      </encodingDesc>
      <profileDesc>
         <langUsage>
            
            <language id="greek">Greek</language>
         </langUsage>
      </profileDesc>
   </teiHeader>
   <text>
      <body>
         <pb id="p.116"/>
         <milestone unit="section" n="288"/>
         <div1 type="book" n="1">
            <head>Dορις ανδ Gαλαταεα</head>
            <milestone unit="chapter" n="1"/>
            <sp>
               <speaker>Δῶρις</speaker>
               <p>Καλὸν ἐραστήν, ὦ Γαλάτεια, τὸν Σικελὸν
τοῦτον ποιμένα φασὶν ἐπιμεμηνέναι σοί.
</p>
            </sp>
            <sp>
               <p>Μὴ σκῶπτε, Δωρί· Ποσειδῶνος γαρ υἱός ἐστιν, ὁποῖος ἂν ᾖ
<pb id="p.117"/>
               </p>
            </sp>
            <sp>
               <speaker>Δῶρις</speaker>
               <p>Τί οὖν; εἰ καὶ τοῦ Διὸς αὐτοῦ παῖς ὢν ἄγριος
οὕτω καὶ λάσιος ἐφαίνετο καί, τὸ πάντων ἀμορφότατον,
μονόφθαλμος, οἴει τὸ γένος ἄν τι ὀνῆσαι αὐτὸν πρὸς τὴν μορφήν;
</p>
            </sp>
            <sp>
               <p>Οὐδὲ τὸ λάσιον αὐτοῦ καί, ὡς φής, ἄγριον
ἄμορφόν ἐστιν &mdash; ἀνδρῶδες γάρ &mdash; ὅ τε ὀφθαλμὸς ἐπιπρέπει
τῷ μετώπῳ οὐδὲν ἐνδεέστερον ὁρῶν ἢ εἰ δύ̓ ἦσαν.
</p>
            </sp>
            <sp>
               <speaker>Δῶρις</speaker>
               <p>Ἔοικας, ὦ Γαλάτεια, οὐκ ἐραστὴν ἀλλ̓ ἐρώμενον
ἔχειν τὸν Πολύφημον, οἷα ἐπαινεῖς αὐτόν.
<milestone unit="chapter" n="2"/> 
               </p>
            </sp>
            <sp>
               <p>Οὐκ ἐρώμενον, ἀλλὰ τὸ πάνυ ὀνειδιστικὸν <milestone unit="section" n="289"/>
τοῦτο οὐ φέρω ὑμῶν, καί μοι δοκεῖτε ὑπὸ φθόνου
αὐτὸ ποιεῖν, ὅτι ποιμαίνων ποτὲ ἀπὸ τῆς σκοπῆς παιζούσας
ἡμᾶς ἰδὼν ἐπὶ τῆς ᾐόνος ἐν τοῖς πρόποσι τῆς Αἴτνης,
καθ̓ ὃ μεταξὺ τοῦ ὄρους καὶ τῆς θαλάττης αἰγιαλὸς ἀπομηκύνεται,
ὑμᾶς μὲν οὐδὲ προσέβλεψεν, ἐγὼ δὲ ἐξ ἁπασῶν
ἡ καλλίστη ἔδοξα, καὶ μόνῃ ἐμοὶ ἐπεῖχε τὸν ὀφθαλμόν.
ταῦτα ὑμᾶς ἀνιᾷ· δεῖγμα γάρ, ὡς ἀμείνων εἰμὶ καὶ
ἀξιέραστος, ὑμεῖς δὲ παρώφθητε.
</p>
            </sp>
            <sp>
               <speaker>Δῶρις</speaker>
               <p>Εἰ ποιμένι καὶ ἐνδεεῖ τὴν ὄψιν καλὴ ἔδοξας,
ἐπίφθονος οἴει γεγονέναι; καίτοι τί ἄλλο ἐν σοὶ
ἐπαινέσαι εἶχεν ἢ τὸ λευκὸν μόνον; καὶ τοῦτο, οἶμαι,
ὅτι ξυνήθης ἐστὶ τυρῷ καὶ γάλακτι· πάντα οὖν τὰ ὅμοια
τούτοις ἡγεῖται καλά. <milestone unit="chapter" n="3"/> ἐπεὶ τά γε ἄλλα ὁπόταν ἐθελήσῃς
μαθεῖν, οἵα τυγχάνεις οὖσα τὴν ὄψιν, ἀπὸ πέτρας <milestone unit="section" n="290"/>
τινός, εἴ ποτε γαλήνη εἴη, ἐπικύψασα ἐς τὸ ὕδωρ ἰδὲ
σεαυτὴν οὐδὲν ἄλλο ἢ χρόαν λευκὴν ἀκριβῶς· οὐκ ἐπαινεῖται
δὲ τοῦτο, ἢν μὴ ἐπιπρέπῃ αὐτῷ καὶ τὸ ἐρύθημα.
</p>
            </sp>
            <sp>
               <p>Καὶ μὴν ἐγὼ μὲν ἡ ἀκράτως λευκὴ ὅμως ἐραστὴν
ἔχω κἂν τοῦτον, ὑμῶν δὲ οὐκ ἔστιν ἥντινα ἢ ποιμὴν
ἢ ναύτης ἢ πορθμεὺς ἐπαινεῖ· ὁ δέ γε Πολύφημος
τό τε ἄλλα καὶ μουσικός ἐστι.
<milestone unit="chapter" n="4"/> 
               </p>
            </sp>
            <sp>
               <speaker>Δῶρις</speaker>
               <p>Σιώπα, ὦ Γαλάτεια· ἠκούσαμεν αὐτοῦ
<pb id="p.118"/>
ᾅδοντος ὁπότε ἐκώμασε πρῴην ἐπὶ σέ· Ἀφροδίτη φίλη,
ὄνον ἄν τις ὀγκᾶσθαι ἔδοξε. καὶ αὐτὴ δὲ ἡ πηκτὶς οἵα;
κρανίον ἐλάφου γυμνὸν τῶν σαρκῶν, καὶ τὰ μὲν κέρατα
πήχεις ὥσπερ ἦσαν, ζυγώσας δὲ αὐτὰ καὶ ἐνάψας τὰ νεῦρα,
οὐδὲ κόλλοπι περιστρέψας, ἐμελῴδει ἄμουσόν τι καὶ
ἀπῳδόν, ἄλλο μὲν αὐτὸς βοῶν, ἄλλο δὲ ἡ λύρα ὑπήχει,
ὥστε οὐδὲ κατέχειν τὸν γέλωτα ἐδυνάμεθα ἐπὶ τῷ
ἐρωτικῷ ἐκείνῳ ᾅσματι· ἡ μὲν γὰρ Ἠχὼ οὐδὲ ἀποκρίνεσθαι
αὐτῷ ἤθελεν οὕτω λάλος οὖσα βρυχωμένῳ, ἀλλ̓
ᾐσχύνετο, εἰ φανείη μιμουμένη τραχεῖαν ᾠδὴν καὶ καταγέλαστον.
<milestone unit="section" n="291"/> 
                  <milestone unit="chapter" n="5"/> ἔφερε δὲ ὁ ἐπέραστος ἐν ταῖς ἀγκάλαις
ἀθυρμάτιον ἄρκτου σκύλακα τὸ λάσιον αὐτῷ προσεοικότα.
τίς οὖν οὐκ ἂν φθονήσειέ σοι, ὦ Γαλάτεια, τοιούτου ἐραστοῦ;
</p>
            </sp>
            <sp>
               <p>Οὐκοῦν σύ, Δωρί, δεῖξον ἡμῖν τὸν σεαυτῆς,
καλλίω δῆλον ὅτι ὄντα καὶ ᾠδικώτερον καὶ κιθαρίζειν ἄμεινον ἐπιστάμενον.
</p>
            </sp>
            <sp>
               <speaker>Δῶρις</speaker>
               <p>Ἀλλ̓ ἐραστὴς μὲν οὐδεὶς ἔστι μοι οὐδὲ σεμνύνομαι
ἐπέραστος εἶναι· τοιοῦτος δὲ οἷος ὁ Κύκλωψ ἐστί,
κινάβρας ἀπόζων ὥσπερ τράγος, ὠμοφάγος, ὥς φασι,
καὶ σιτούμενος τοὺς ἐπιδημοῦντας τῶν ξένων, σοὶ γένοιτο καὶ σὺ ἀντερῴης αὐτοῦ.</p>
            </sp>
         </div1>
         <div1 type="book" n="2">
            <head>Cψξλοπς ανδ Pοσειδων</head>
            <milestone unit="chapter" n="1"/>
            <sp>
               <speaker>Κύκλωψ</speaker>
               <p> Ὦ πάτερ, οἷα πέπονθα ὑπὸ τοῦ καταράτου
ξένου, ὃς μεθύσας ἐξετύφλωσέ με κοιμωμένῳ ἐπιχειρήσας.
<milestone unit="section" n="292"/> 
               </p>
            </sp>
            <sp>
               <speaker>Ποσειδῶν</speaker>
               <p> Τίς δὲ ἦν ὁ ταῦτα τολμήσας, ὦ Πολύφημε;
</p>
            </sp>
            <sp>
               <speaker>Κύκλωψ</speaker>
               <p> Τὸ μὲν πρῶτον Οὖτιν αὑτὸν ἀπεκάλει, ἐπεὶ
δὲ διέφυγε καὶ ἔξω ἦν βέλους, Ὀδυσσεὺς ὀνομάζεσθαι ἔφη
<pb id="p.119"/>
               </p>
            </sp>
            <sp>
               <speaker>Ποσειδῶν</speaker>
               <p> Οἶδα ὃν λέγεις, τὸν Ἰθακήσιον· ἐξ Ἰλίου δ̓
ἀνέπλει. ἀλλὰ πῶς ταῦτα ἔπραξεν οὐδὲ πάνυ εὐθαρσὴς ὤν;
<milestone unit="chapter" n="2"/> 
               </p>
            </sp>
            <sp>
               <speaker>Κύκλωψ</speaker>
               <p> Κατέλαβον ἐν τῷ ἄντρῳ ἀπὸ τῆς νομῆς
ἀναστρέψας πολλούς τινας, ἐπιβουλεύοντας δῆλον ὅτι
τοῖς ποιμνίοις· ἐπεὶ γὰρ ἐπέθηκα τῇ θύρᾳ τὸ πῶμα &mdash;
πέτρα δέ ἐστι παμμεγέθης &mdash; καὶ τὸ πῦρ ἀνέκαυσα ἐναυσάμενος
ὃ ἔφερον δένδρον ἀπὸ τοῦ ὄρους, ἐφάνησαν
ἀποκρύπτειν αὑτοὺς πειρώμενοι· ἐγὼ δὲ συλλαβών τινας
αὐτῶν, ὥσπερ εἰκὸς ἦν, κατέφαγον λῃστάς γε ὄντας.
ἐνταῦθα ὁ πανουργότατος ἐκεῖνος, εἴτε Οὖτις εἴτε Ὀδυσσεὺς
ἦν, δίδωσί μοι πιεῖν φάρμακόν τι ἐγχέας, ἡδὺ μὲν
καὶ εὔοσμον, ἐπιβουλότατον δὲ καὶ ταραχωδέστατον·
ἅπαντα γὰρ εὐθὺς ἐδόκει μοι περιφέρεσθαι <del status="unremarkable">pio/nti</del> καὶ
τὸ σπήλαιον αὐτὸ ἀνεστρέφετο καὶ οὐκέτι ὅλως ἐν ἐμαυτοῦ <milestone unit="section" n="293"/>
ἤμην, τέλος δὲ ἐς ὕπνον κατεσπάσθην. ὁ δὲ ἀποξύνας
τὸν μοχλὸν καὶ πυρώσας γε προσέτι ἐτύφλωσέ με
καθεύδοντα, καὶ ἀπ̓ ἐκείνου τυφλός εἰμί σοι, ὦ Πόσειδον.
<milestone unit="chapter" n="3"/> 
               </p>
            </sp>
            <sp>
               <speaker>Ποσειδῶν</speaker>
               <p> Ὡς βαθὺν ἐκοιμήθης, ὦ τέκνον, ὃς οὐκ
ἐξέθορες μεταξὺ τυφλούμενος. ὁ δ̓ οὖν Ὀδυσσεὺς πῶς
διέφυγεν; οὐ γὰρ ἂν εὖ οἶδ̓ ὅτι ἠδυνήθη ἀποκινῆσαι τὴν
πέτραν ἀπὸ τῆς θύρας.
</p>
            </sp>
            <sp>
               <speaker>Κύκλωψ</speaker>
               <p> Ἀλλ̓ ἐγὼ ἀφεῖλον, ὡς μᾶλλον αὐτὸν λάβοιμι
ἐξιόντα, καὶ καθίσας παρὰ τὴν θύραν ἐθήρων τὰς χεῖρας
ἐκπετάσας, μόνα παρεὶς τὰ πρόβατα ἐς τὴν νομήν,
ἐντειλάμενος τῷ κριῷ ὁπόσα ἐχρῆν πράττειν αὐτὸν ὑπὲρ ἐμοῦ.
<milestone unit="chapter" n="4"/> 
               </p>
            </sp>
            <sp>
               <speaker>Ποσειδῶν</speaker>
               <p> Μανθάνω· ὑπ̓ ἐκείνοις ἔλαθον ὑπεξελθόντες·
σὲ δὲ τοὺς ἄλλους Κύκλωπας ἔδει ἐπιβοήσασθαι ἐπ̓ αὐτόν.
</p>
            </sp>
            <sp>
               <speaker>Κύκλωψ</speaker>
               <p> Συνεκάλεσα, ὦ πάτερ, καὶ ἧκον· ἐπεὶ δὲ
<pb id="p.120"/>
ἤροντο τοῦ ἐπιβουλεύοντος τοὔνομα κἀγὼ ἔφην ὅτι Οὐτίς
<milestone unit="section" n="294"/> ἐστι, μελαγχολᾶν οἰηθέντες με ᾤχοντο ἀπιόντες. οὕτω
κατεσοφίσατό με ὁ κατάρατος τῷ ὀνόματι. καὶ ὃ μάλιστα
ἠνίασέ με, ὅτι καὶ ὀνειδίζων ἐμοὶ τὴν συμφοράν,
Οὐδὲ ὁ πατήρ, φησίν, ὁ Ποσειδῶν ἰάσεταί σε.
</p>
            </sp>
            <sp>
               <speaker>Ποσειδῶν</speaker>
               <p> Θάρρει, ὦ τέκνον· ἀμυνοῦμαι γὰρ αὐτόν,
ὡς μάθῃ ὅτι, καὶ εἰ πήρωσίν μοι ὀφθαλμῶν ἰᾶσθαι ἀδύνατον,
τὰ γοῦν τῶν πλεόντων <del status="unremarkable">to\ sw/zein au)tou\s kai\
a)pollu/nai</del> ἐπ̓ ἐμοί ἐστι· πλεῖ δὲ ἔτι.</p>
            </sp>
         </div1>
         <div1 type="book" n="3">
            <head>Pοσειδον ανδ Aλπηειος</head>
            <milestone unit="section" n="295"/>
            <milestone unit="chapter" n="1"/>
            <sp>
               <speaker>Ποσειδῶν</speaker>
               <p> Τί τοῦτο, Ἀλφειέ; μόνος τῶν ἄλλων ἐμπεσὼν
ἐς τὸ πέλαγος οὔτε ἀναμίγνυσαι τῇ ἅλμῃ, ὡς ἔθος
ποταμοῖς ἅπασιν, οὔτε ἀναπαύεις σεαυτὸν διαχυθείς,
ἀλλὰ διὰ τῆς θαλάττης ξυνεστὼς καὶ γλυκὺ φυλάττων
τὸ ῥεῖθρον, ἀμιγὴς ἔτι καὶ καθαρὸς ἐπείγῃ οὐκ οἶδα ὅπου
βύθιος ὑποδὺς καθάπερ οἱ λάροι καὶ ἐρῳδιοί; καὶ ἔοικας
ἀνακύψειν που καὶ αὖθις ἀναφανεῖν σεαυτόν.
</p>
            </sp>
            <sp>
               <speaker>Ἀλφειός</speaker>
               <p> Ἐρωτικόν τι τὸ πρᾶγμά ἐστιν, ὦ Πόσειδον,
ὥστε μὴ ἔλεγχε· ἠράσθης δὲ καὶ αὐτὸς πολλάκις.
<milestone unit="section" n="296"/> 
               </p>
            </sp>
            <sp>
               <speaker>Ποσειδῶν</speaker>
               <p> Γυναικός, ὦ Ἀλφειέ, ἢ νύμφης ἐρᾷς ἢ καὶ
τῶν Νηρηίδων αὐτῶν μιᾶς;
</p>
            </sp>
            <sp>
               <speaker>Ἀλφειός</speaker>
               <p> Οὔκ, ἀλλὰ πηγῆς, ὦ Πόσειδον.
</p>
            </sp>
            <sp>
               <speaker>Ποσειδῶν</speaker>
               <p> Ἡ δὲ ποῦ σοι γῆς αὕτη ῥεῖ;
</p>
            </sp>
            <sp>
               <speaker>Ἀλφειός</speaker>
               <p> Νησιῶτίς ἐστι Σικελή· Ἀρέθουσαν αὐτὴν καλοῦσιν.
<milestone unit="chapter" n="2"/> 
               </p>
            </sp>
            <sp>
               <speaker>Ποσειδῶν</speaker>
               <p> Οἶδα οὐκ ἄμορφον, ὦ Ἀλφειέ, τὴν Ἀρέθουσαν,
ἀλλὰ διαυγής τέ ἐστι καὶ διὰ καθαροῦ ἀναβλύζει
καὶ τὸ ὕδωρ ἐπιπρέπει ταῖς ψηφίσιν ὅλον ὑπὲρ αὐτῶν
<milestone unit="section" n="297"/> φαινόμενον ἀργυροειδές.
<pb id="p.121"/>
               </p>
            </sp>
            <sp>
               <speaker>Ἀλφειός</speaker>
               <p> Ὡς ἀληθῶς οἶσθα τὴν πηγήν, ὦ Πόσειδον·
παῤ ἐκείνην οὖν ἀπέρχομαι.
</p>
            </sp>
            <sp>
               <speaker>Ποσειδῶν</speaker>
               <p> Ἀλλ̓ ἄπιθι μὲν καὶ εὐτύχει ἐν τῷ ἔρωτι·
ἐκεῖνο δέ μοι εἰπέ, ποῦ τὴν Ἀρέθουσαν εἶδες αὐτὸς μὲν
Αρκὰς ὤν, ἡ δὲ ἐν Συρακούσαις ἐστίν;
</p>
            </sp>
            <sp>
               <speaker>Ἀλφειός</speaker>
               <p> Ἐπειγόμενόν με κατέχεις, ὦ Πόσειδον, περίεργα ἐρωτῶν.
</p>
            </sp>
            <sp>
               <speaker>Ποσειδῶν</speaker>
               <p> Εὖ λέγεις· χώρει παρὰ τὴν ἀγαπωμένην, καὶ
ἀναδὺς ἀπὸ τῆς θαλάττης ξυναυλίᾳ μίγνυσο τῇ πηγῇ καὶ
ἓν ὕδωρ γίγνεσθε.</p>
            </sp>
         </div1>
         <div1 type="book" n="4">
            <head>Mενελαυς ανδ Pροτευς</head>
            <milestone unit="section" n="298"/>
            <milestone unit="chapter" n="1"/>
            <sp>
               <speaker>Μενέλαος</speaker>
               <p> Ἀλλὰ ὕδωρ μέν σε γίγνεσθαι, ὦ Πρωτεῦ,
οὐκ ἀπίθανον, ἐνάλιόν γε ὄντα, καὶ δένδρον, ἔτι φορητόν,
καὶ ἐς λέοντα δὲ ὁπότε ἀλλαγείης, ὅμως οὐδὲ τοῦτο
ἔξω πίστεως· εἰ δὲ καὶ πῦρ γίγνεσθαι δυνατὸν ἐν θαλάττῃ
οἰκοῦντα, τοῦτο πάνυ θαυμάζω καὶ ἀπιστῶ.
</p>
            </sp>
            <sp>
               <speaker>Πρωτεύς</speaker>
               <p> Μὴ θαυμάσῃς, ὦ Μενέλαε· γίγνομαι γάρ.
</p>
            </sp>
            <sp>
               <speaker>Μενέλαος</speaker>
               <p> Εἶδον καὶ αὐτός· ἀλλά μοι δοκεῖς &mdash; εἰρήσεται
γὰρ πρὸς σέ &mdash; γοητείαν τινὰ προσάγειν τῷ πράγματι
καὶ τοὺς ὀφθαλμοὺς ἐξαπατᾶν τῶν ὁρώντων αὐτὸς
οὐδὲν τοιοῦτο γιγνόμενος.
<milestone unit="chapter" n="2"/> 
               </p>
            </sp>
            <sp>
               <speaker>Πρωτεύς</speaker>
               <p> Καὶ τίς ἂν ἡ ἀπάτη ἐπὶ τῶν οὕτως ἐναργῶν <milestone unit="section" n="299"/>
γένοιτο; οὐκ ἀνεῳγμένοις τοῖς ὀφθαλμοῖς εἶδες, ἐς
ὅσα μετεποίησα ἐμαυτόν; εἰ δὲ ἀπιστεῖς καὶ τὸ πρᾶγμα
ψευδὲς εἶναι δοκεῖ, φαντασία τις πρὸ τῶν ὀφθαλμῶν
ἱσταμένη, ἐπειδὰν πῦρ γένωμαι, προσένεγκέ μοι, ὦ γενναιότατε,
τὴν χεῖρα· εἴσῃ γάρ, εἰ ὁρῶμαι μόνον ἢ καὶ τὸ
κάειν τότε μοι πρόσεστιν.
</p>
            </sp>
            <sp>
               <speaker>Μενέλαος</speaker>
               <p> Οὐκ ἀσφαλὴς ἡ πεῖρα, ὦ Πρωτεῦ.
<pb id="p.122"/>
               </p>
            </sp>
            <sp>
               <speaker>Πρωτεύς</speaker>
               <p> Σὺ δέ μοι, Μενέλαε, δοκεῖς οὐδὲ πολύπουν
ἑωρακέναι πώποτε οὐδὲ ὃ πάσχει ὁ ἰχθυς οὗτος εἰδέναι.
</p>
            </sp>
            <sp>
               <speaker>Μενέλαος</speaker>
               <p> Ἀλλὰ τὸν μὲν πολύπουν εἶδον, ἃ πάσχει δέ,
ἡδέως ἂν μάθοιμι παρὰ σοῦ.
<milestone unit="chapter" n="3"/> 
               </p>
            </sp>
            <sp>
               <speaker>Πρωτεύς</speaker>
               <p> Ὁποίᾳ ἂν πέτρᾳ προσελθὼν ἁρμόσῃ τὰς
κοτύλας καὶ προσφὺς ἔχηται <del status="unremarkable">kata\ ta\s plekta/nas</del>, ἐκείνῃ
<milestone unit="section" n="300"/> ὅμοιον ἀπεργάζεται ἑαυτὸν καὶ μεταβάλλει τὴν χρόαν μιμούμενος
τὴν πέτραν, ὡς ἂν λάθῃ τοὺς ἁλιέας μὴ διαλλάττων
μηδὲ φανερὸς ὢν διὰ τοῦτο, ἀλλὰ ἐοικὼς τῷ λίθῳ.
</p>
            </sp>
            <sp>
               <speaker>Μενέλαος</speaker>
               <p> Φασὶ ταῦτα· τὸ δὲ σὸν πολλῷ παραδοξότερον, ὦ Πρωτεῦ.
</p>
            </sp>
            <sp>
               <speaker>Πρωτεύς</speaker>
               <p> Οὐκ οἶδα, ὦ Μενέλαε, τίνι ἂν ἄλλῳ πιστεύσειας
τοῖς ἑαυτοῦ ὀφθαλμοῖς ἀπιστῶν.
</p>
            </sp>
            <sp>
               <speaker>Μενέλαος</speaker>
               <p> Εἶδον· ἀλλὰ τὸ πρᾶγμα τεράστιον, ὁ αὐτὸς
πῦρ καὶ ὕδωρ.</p>
            </sp>
         </div1>
         <div1 type="book" n="5">
            <head>Pανοπε ανδ Gαλενε</head>
            <milestone unit="chapter" n="1"/>
            <sp>
               <speaker>Πανόπη</speaker>
               <p> Εἶδες, ὦ Γαλήνη, χθὲς οἷα ἐποίησεν ἡ
Ἔρις παρὰ τὸ δεῖπνον ἐν Θετταλίᾳ, διότι μὴ καὶ αὐτὴ
ἐκλήθη ἐς τὸ συμπόσιον;
</p>
            </sp>
            <sp>
               <p>Οὐ ξυνειστιώμην ὑμῖν ἔγωγε· ὁ γὰρ Ποσειδῶν
ἐκέλευσέ με, ὦ Πανόπη, ἀκύμαντον ἐν τοσούτῳ
φυλάττειν τὸ πέλαγος. τί δ̓ οὖν ἐποίησεν ἡ Ἔρις μὴ παροῦσα;
</p>
            </sp>
            <sp>
               <speaker>Πανόπη</speaker>
               <p> Ἡ Θέτις μὲν ἤδη καὶ ὁ Πηλεὺς ἀπεληλύθεσαν
ἐς τὸν θάλαμον ὑπὸ τῆς Ἀμφιτρίτης καὶ τοῦ Ποσειδῶνος
παραπεμφθέντες, ἡ Ἔρις δὲ ἐν τοσούτῳ λαθοῦσα
<milestone unit="section" n="301"/> πάντας &mdash; ἐδυνήθη δὲ ῥᾳδίως, τῶν μὲν πινόντων, ἐνίων
δὲ κροτούντων ἢ τῷ Ἀπόλλωνι κιθαρίζοντι ἢ ταῖς Μούσαις
ᾀδούσαις προσεχόντων τὸν νοῦν &mdash; ἐνέβαλεν ἐς τὸ
<pb id="p.123"/>
ξυμπόσιον μῆλόν τι πάγκαλον, χρυσοῦν ὅλον, ὦ Γαλήνη·
ἐπεγέγραπτο δὲ <q direct="unspecified">h( kalh\ labe/tw.</q> κυλινδούμενον δὲ
τοῦτο ὥσπερ ἐξεπίτηδες ἧκεν ἔνθα Ἥρα τε καὶ Ἀφροδίτη
καὶ Ἀθηνᾶ κατεκλίνοντο. <milestone unit="chapter" n="2"/> κἀπειδὴ ὁ Ἑρμῆς ἀνελόμενος
ἐπελέξατο τὰ γεγραμμένα, αἱ μὲν Νηρηίδες ἡμεῖς
ἀπεσιωπήσαμεν. τί γὰρ ἔδει ποιεῖν ἐκείνων παρουσῶν;
αἱ δὲ ἀντεποιοῦντο ἑκάστη καὶ αὑτῆς εἶναι τὸ μῆλον ἠξίουν,
καὶ εἰ μή γε ὁ Ζεὺς διέστησεν αὐτάς, καὶ ἄχρι χειρῶν
ἂν τὸ πρᾶγμα προὐχώρησεν. ἀλλ̓ ἐκεῖνος, Αὐτὸς
μὲν οὐ κρινῶ, φησί, περὶ τούτου, &mdash; καίτοι ἐκεῖναι αὐτὸν
δικάσαι ἠξίουν &mdash; ἄπιτε δὲ ἐς τὴν Ἴδην παρὰ τὸν
Πριάμου παῖδα, ὃς οἶδέ τε διαγνῶναι τὸ κάλλιον φιλόκαλος
ὤν, καὶ οὐκ ἂν ἐκεῖνος κρίναι κακῶς.
</p>
            </sp>
            <sp>
               <p>Τί οὖν αἱ θεαί, ὦ Πανόπη;
</p>
            </sp>
            <sp>
               <speaker>Πανόπη</speaker>
               <p> Τήμερον, οἶμαι, ἀπίασιν ἐς τὴν Ἴδην, καί
τις ἥξει μετὰ μικρὸν ἀπαγγέλλων ἡμῖν τὴν κρατοῦσαν.
</p>
            </sp>
            <sp>
               <p>Ἤδη σοί φημι, οὐκ ἄλλη κρατήσει τῆς Ἀφροδίτης
ἀγωνιζομένης, ἢν μὴ πάνυ ὁ διαιτητὴς ἀμβλυώττῃ.</p>
            </sp>
         </div1>
         <div1 type="book" n="6">
            <head>Tριτον, Aμψμονε, ανδ Pοσειδον</head>
            <milestone unit="section" n="302"/>
            <milestone unit="chapter" n="1"/>
            <sp>
               <speaker>Τρίτων</speaker>
               <p> Ἐπὶ τὴν Λέρναν, ὦ Πόσειδον, παραγίνεται
καθ̓ ἑκάστην ἡμέραν ὑδρευσομένη παρθένος, πάγκαλόν
τι χρῆμα· οὐκ οἶδα ἔγωγε καλλίω παῖδα ἰδών.
</p>
            </sp>
            <sp>
               <speaker>Ποσειδῶν</speaker>
               <p> Ἐλευθέραν τινά, ὦ Τρίτων, λέγεις, ἢ θεράπαινά
τις ὑδροφόρος ἐστίν;
</p>
            </sp>
            <sp>
               <speaker>Τρίτων</speaker>
               <p> Οὐ μὲν οὖν, ἀλλὰ τοῦ Αἰγυπτίου ἐκείνου
θυγάτηρ, μία τῶν πεντήκοντα καὶ αὐτή, Ἀμυμώνη τοὔνομα·
ἐπυθόμην γὰρ ἥτις καλοῖτο καὶ τὸ γένος. ὁ Δαναὸς
δὲ σκληραγωγεῖ τὰς θυγατέρας καὶ αὐτουργεῖν διδάσκει <milestone unit="section" n="303"/>
                  <pb id="p.124"/>
καὶ πέμπει ὕδωρ τε ἀρυσομένας καὶ πρὸς τὰ ἄλλα
παιδεύει ἀόκνους εἶναι αὐτάς.
<milestone unit="chapter" n="2"/> 
               </p>
            </sp>
            <sp>
               <speaker>Ποσειδῶν</speaker>
               <p> Μόνη δὲ παραγίνεται μακρὰν οὕτω τὴν
ὁδὸν ἐξ Ἄργους ἐς Λέρναν;
</p>
            </sp>
            <sp>
               <speaker>Τρίτων</speaker>
               <p> Μόνη· πολυδίψιον δὲ τὸ Ἄργος, ὡς οἶσθα·
ὥστε ἀνάγκη ἀεὶ ὑδροφορεῖν.
</p>
            </sp>
            <sp>
               <speaker>Ποσειδῶν</speaker>
               <p> Ὦ Τρίτων, οὐ μετρίως διετάραξάς με εἰπὼν
τὰ περὶ τῆς παιδός· ὥστε ἴωμεν ἐπ̓ αὐτήν.
</p>
            </sp>
            <sp>
               <speaker>Τρίτων</speaker>
               <p> Ἴωμεν· ἤδη γοῦν καιρὸς τῆς ὑδροφορίας·
καὶ σχεδόν που κατὰ μέσην τὴν ὁδόν ἐστιν ἰοῦσα ἐς τὴν Λέρναν.
</p>
            </sp>
            <sp>
               <speaker>Ποσειδῶν</speaker>
               <p> Οὐκοῦν ζεῦξον τὸ ἅρμα· ἢ τοῦτο μὲν πολλὴν
ἔχει τὴν διατριβὴν ὑπάγειν τοὺς ἵππους τῇ ζεύγλῃ καὶ
τὸ ἅρμα ἐπισκευάζειν, σὺ δὲ ἀλλὰ δελφῖνά μοί τινα τῶν
ὠκέων παράστησον· ἐφιππάσομαι γὰρ ἐπ̓ αὐτοῦ τάχιστα.
<milestone unit="section" n="304"/> 
               </p>
            </sp>
            <sp>
               <speaker>Τρίτων</speaker>
               <p> Ἰδού σοι οὑτοσὶ δελφίνων ὁ ὠκύτατος.
</p>
            </sp>
            <sp>
               <speaker>Ποσειδῶν</speaker>
               <p> Εὖ γε· ἀπελαύνωμεν· σὺ δὲ παρανήχου, ὦ
Τρίτων. κἀπειδὴ πάρεσμεν ἐς τὴν Λέρναν, ἐγὼ μὲν λοχήσω
ἐνταῦθά που, σὺ δὲ ἀποσκόπει· ὁπόταν αἴσθῃ
προσιοῦσαν αὐτὴν &mdash;
</p>
            </sp>
            <sp>
               <speaker>Τρίτων</speaker>
               <p> Αὕτη σοι πλησίον.
<milestone unit="chapter" n="3"/> 
               </p>
            </sp>
            <sp>
               <speaker>Ποσειδῶν</speaker>
               <p> Καλή, ὦ Τρίτων, καὶ ὡραία παρθένος·
ἀλλὰ συλληπτέα ἡμῖν ἐστιν.
</p>
            </sp>
            <sp>
               <speaker>Ἀμυμώνη</speaker>
               <p> Ἄνθρωπε, ποῖ με ξυναρπάσας ἄγεις; ἀνδραποδιστὴς
εἶ, καὶ ἔοικας ἡμῖν ὑπ̓ Αἰγύπτου τοῦ θείου ἐπιπεμφθῆναι·
ὥστε βοήσομαι τὸν πατέρα.
</p>
            </sp>
            <sp>
               <speaker>Τρίτων</speaker>
               <p> Σιώπησον, ὦ Ἀμυμώνη· Ποσειδῶν ἐστι.
</p>
            </sp>
            <sp>
               <speaker>Ἀμυμώνη</speaker>
               <p> Τί Ποσειδῶν λέγεις; τί βιάζῃ με, ὦ ἄνθρωπε,
καὶ ἐς τὴν θάλατταν καθέλκεις; ἐγὼ δὲ ἀποπνιγήσομαι
ἡ ἀθλία καταδῦσα.
</p>
            </sp>
            <sp>
               <speaker>Ποσειδῶν</speaker>
               <p> Θάρρει, οὐδὲν δεινὸν μὴ πάθῃς· ἀλλὰ καὶ
<milestone unit="section" n="305"/> πηγὴν ἐπώνυμόν σοι ἀναδοθῆναι ἐάσω ἐνταῦθα πατάξας
<pb id="p.125"/>
τῇ τριαίνῃ τὴν πέτραν πλησίον τοῦ κλύσματος, καὶ σὺ
εὐδαίμων ἔσῃ καὶ μόνη τῶν ἀδελφῶν οὐχ ὑδροφορήσεις ἀποθανοῦσα.</p>
            </sp>
         </div1>
         <div1 type="book" n="7">
            <head>Nοτυς ανδ Zεπηυρος</head>
            <milestone unit="chapter" n="1"/>
            <sp>
               <speaker>Νότος</speaker>
               <p> Ταύτην, ὦ Ζέφυρε, τὴν δάμαλιν, ἣν διὰ
τοῦ πελάγους ἐς Αἴγυπτον ὁ Ἑρμῆς ἄγει, ὁ Ζεὺς διεκόρευσεν ἁλοὺς ἔρωτι;
</p>
            </sp>
            <sp>
               <speaker>Ζέφυρος</speaker>
               <p> Ναί, ὦ Νότε· οὐ δάμαλις δὲ τότε, ἀλλὰ παῖς
ἦν τοῦ ποταμοῦ Ἰνάχου· νῦν δὲ ἡ Ἥρα τοιαύτην ἐποίησεν
αὐτὴν ζηλοτυπήσασα, ὅτι καὶ πάνυ ἑώρα ἐρῶντα τὸν Δία.
</p>
            </sp>
            <sp>
               <speaker>Νότος</speaker>
               <p> Νῦν οὖν ἔτι ἐρᾷ τῆς βοός;
</p>
            </sp>
            <sp>
               <speaker>Ζέφυρος</speaker>
               <p> Καὶ μάλα, καὶ διὰ τοῦτο ἐς Αἴγυπτον αὐτὴν <milestone unit="section" n="306"/>
ἔπεμψε καὶ ἡμῖν προσέταξε μὴ κυμαίνειν τὴν θάλατταν
ἔστ̓ ἂν διανήξηται, ὡς ἀποτεκοῦσα ἐκεῖ &mdash; κυεῖ δὲ ἤδη &mdash;
θεὸς γένοιτο καὶ αὐτὴ καὶ τὸ τεχθέν.
<milestone unit="chapter" n="2"/> 
               </p>
            </sp>
            <sp>
               <speaker>Νότος</speaker>
               <p> Ἡ δάμαλις θεός;
</p>
            </sp>
            <sp>
               <speaker>Ζέφυρος</speaker>
               <p> Καὶ μάλα, ὦ Νότε· ἄρξει τε, ὡς ὁ Ἑρμῆς
ἔφη, τῶν πλεόντων καὶ ἡμῶν ἔσται δέσποινα, ὅντινα ἂν
ἡμῶν ἐθέλῃ ἐκπέμψαι ἢ κωλῦσαι ἐπιπνεῖν.
</p>
            </sp>
            <sp>
               <speaker>Νότος</speaker>
               <p> Θεραπευτέα τοιγαροῦν, ὦ Ζέφυρε, ἤδη δέσποινά γε οὖσα.
</p>
            </sp>
            <sp>
               <speaker>Ζέφυρος</speaker>
               <p> Νὴ Δί̓· εὐνουστέρα γὰρ ἂν οὕτω γένοιτο.
ἀλλ̓ ἤδη γὰρ διεπέρασε καὶ ἐξένευσεν ἐς τὴν γῆν. ὁρᾷς
ὅπως οὐκέτι μὲν τετραποδιστὶ βαδίζει, ἀνορθώσας δὲ αὐτὴν
ὁ Ἑρμῆς γυναῖκα παγκάλην αὖθις ἐποίησε;
</p>
            </sp>
            <sp>
               <speaker>Νότος</speaker>
               <p> Παράδοξα γοῦν ταῦτα, ὦ Ζέφυρε· οὐκέτι τὰ
κέρατα οὐδὲ οὐρὰ καὶ δίχηλα τὰ σκέλη, ἀλλ̓ ἐπέραστος <milestone unit="section" n="307"/>
κόρη. ὁ μέντοι Ἑρμῆς τί παθὼν μεταβέβληκεν ἑαυτὸν
καὶ ἀντὶ νεανίου κυνοπρόσωπος γεγένηται;
<pb id="p.126"/>
               </p>
            </sp>
            <sp>
               <speaker>Ζέφυρος</speaker>
               <p> Μὴ πολυπραγμονῶμεν, ὅτε ἄμεινον ἐκεῖνος
οἶδε τὰ πρακτέα.</p>
            </sp>
         </div1>
         <div1 type="book" n="8">
            <head>Pοσειδον ανδ τηε Dολπηινς</head>
            <milestone unit="chapter" n="1"/>
            <sp>
               <speaker>Ποσειδῶν</speaker>
               <p> Εὖ γε, ὦ Δελφῖνες, ὅτι ἀεὶ φιλάνθρωποί
ἐστε, καὶ πάλαι μὲν τὸ τῆς Ἰνοῦς παιδίον ἐπὶ τὸν Ἰσθμὸν
ἐκομίσατε ὑποδεξάμενοι ἀπὸ τῶν Σκειρωνίδων μετὰ τῆς
<milestone unit="section" n="308"/> μητρὸς ἐμπεσόν, καὶ νῦν σὺ τὸν κιθαρῳδὸν τουτονὶ τὸν
ἐκ Μηθύμνης ἀναλαβὼν ἐξενήξω ἐς Ταίναρον αὐτῇ σκευῇ
καὶ κιθάρᾳ, οὐδὲ περιεῖδες κακῶς ὑπὸ τῶν ναυτῶν ἀπολλύμενον.
</p>
            </sp>
            <sp>
               <speaker>δελφῖνες</speaker>
               <p> Μὴ θαυμάσῃς, ὦ Πόσειδον, εἰ τοὺς ἀνθρώπους
εὖ ποιοῦμεν ἐξ ἀνθρώπων γε καὶ αὐτοὶ ἰχθύες γενόμενοι.
</p>
            </sp>
            <sp>
               <speaker>Ποσειδῶν</speaker>
               <p> Καὶ μέμφομαί γε τῷ Διονύσῳ, ὅτι ὑμᾶς καταναυμαχήσας
μετέβαλε, δέον χειρώσασθαι μόνον, ὥσπερ
τοὺς ἄλλους ὑπηγάγετο. πῶς δ̓ οὖν τὰ κατὰ τὸν Ἀρίονα
τοῦτον ἐγένετο, ὦ Δελφίν;
<milestone unit="chapter" n="2"/> 
               </p>
            </sp>
            <sp>
               <speaker>δελφῖνες</speaker>
               <p> Ὁ Περίανδρος, οἶμαι, ἔχαιρεν αὐτῷ καὶ
πολλάκις μετεπέμπετο αὐτὸν ἐπὶ τῇ τέχνῃ, ὁ δὲ πλουτήσας
παρὰ τοῦ τυράννου ἐπεθύμησε πλεύσας οἴκαδε ἐς
<milestone unit="section" n="309"/> τὴν Μήθυμναν ἐπιδείξασθαι τὸν πλοῦτον, καὶ ἐπιβὰς
πορθμείου τινὸς κακούργων ἀνδρῶν ὡς ἔδειξε πολὺν
ἄγων χρυσόν τε καὶ ἄργυρον, ἐπεὶ κατὰ μέσον τὸ Αἰγαῖον
ἐγένοντο, ἐπιβουλεύουσιν αὐτῷ οἱ ναῦται· ὁ δὲ &mdash; ἠκροώμην
γὰρ ἅπαντα παρανέων τῷ σκάφει &mdash; Ἐπεὶ ταῦτα
ὑμῖν δέδοκται, ἔφη, ἀλλὰ τὴν σκευὴν ἀναλαβόντα με καὶ
ᾅσαντα θρῆνόν τινα ἐπ̓ ἐμαυτῷ ἑκόντα ἐάσατε ῥῖψαι
ἐμαυτόν. ἐπέτρεψαν οἱ ναῦται καὶ ἀνέλαβε τὴν σκευὴν
καὶ ᾖσε πάνυ λιγυρόν, καὶ ἔπεσεν ἐς τὴν θάλατταν ὡς
<pb id="p.127"/>
αὐτίκα πάντως ἀποθανούμενος· ἐγὼ δὲ ὑπολαβὼν καὶ
ἀναθέμενος αὐτὸν ἐξενηξάμην ἔχων ἐς Ταίναρον.
</p>
            </sp>
            <sp>
               <speaker>Ποσειδῶν</speaker>
               <p> Ἐπαινῶ σε τῆς φιλομουσίας· ἄξιον γὰρ τὸν
μισθὸν ἀποδέδωκας αὐτῷ ἀκροάσεως.</p>
            </sp>
         </div1>
         <div1 type="book" n="9">
            <head>Pοσειδον ανδ Nερειδες</head>
            <milestone unit="section" n="310"/>
            <milestone unit="chapter" n="1"/>
            <sp>
               <speaker>Ποσειδῶν</speaker>
               <p> Τὸ μὲν στενὸν τοῦτο, ἔνθα ἡ παῖς κατηνέχθη,
Ἑλλήσποντος ἀπ̓ αὐτῆς καλείσθω· τὸν δὲ νεκρὸν <milestone unit="section" n="311"/>
ὑμεῖς, ὦ Νηρηίδες, παραλαβοῦσαι τῇ Τρῳάδι προσενέγκατε,
ὡς ταφείη ὑπὸ τῶν ἐπιχωρίων.
</p>
            </sp>
            <sp>
               <speaker>Ἀμφιτρίτη</speaker>
               <p> Μηδαμῶς, ὦ Πόσειδον, ἀλλ̓ ἐνταῦθα ἐν τῷ
ἐπωνύμῳ πελάγει τεθάφθω· ἐλεοῦμεν γὰρ αὐτὴν οἴκτιστα
ὑπὸ τῆς μητρυιᾶς πεπονθυῖαν.
</p>
            </sp>
            <sp>
               <speaker>Ποσειδῶν</speaker>
               <p> Τοῦτο μέν, ὦ Ἀμφιτρίτη, οὐ θέμις· οὐδὲ ἄλλως
καλὸν ἐνταῦθά που κεῖσθαι ὑπὸ τῇ ψάμμῳ αὐτήν,
ἀλλ̓ ὅπερ ἔφην ἐν τῇ Τρῳάδι ἢ ἐν Χερρονήσῳ τεθάψεται. <milestone unit="section" n="312"/>
ἐκεῖνο δὲ παραμύθιον οὐ μικρὸν ἔσται αὐτῇ, ὅτι μετ̓
ὀλίγον τὰ αὐτὰ καὶ ἡ Ἰνὼ πείσεται καὶ ἐμπεσεῖται ὑπὸ
τοῦ Ἀθάμαντος διωκομένη ἐς τὸ πέλαγος ἀπ̓ ἄκρου τοῦ
Κιθαιρῶνος, καθ̓ ὅπερ καθήκει ἐς τὴν θάλατταν, ἔχουσα
καὶ τὸν υἱὸν ἐπὶ τῆς ἀγκάλης. ἀλλὰ κἀκείνην σῶσαι
δεήσει χαρισαμένους τῷ Διονύσῳ· τροφὸς γὰρ αὐτοῦ καὶ
τίτθη ἡ Ἰνώ.
<milestone unit="chapter" n="2"/> 
               </p>
            </sp>
            <sp>
               <speaker>Ἀμφιτρίτη</speaker>
               <p> Οὐκ ἐχρῆν οὕτω πονηρὰν οὖσαν.
</p>
            </sp>
            <sp>
               <speaker>Ποσειδῶν</speaker>
               <p> Ἀλλὰ τῷ Διονύσῳ ἀχαριστεῖν, ὦ Ἀμφιτρίτη, οὐκ ἄξιον. <milestone unit="section" n="313"/>
               </p>
            </sp>
            <sp>
               <speaker>Νηρηίδες</speaker>
               <p> Αὕτη δὲ ἄρα τί παθοῦσα κατέπεσεν ἀπὸ τοῦ
κριοῦ; ὁ ἀδελφὸς δὲ ὁ Φρίξος ἀσφαλῶς ὀχεῖται;
</p>
            </sp>
            <sp>
               <speaker>Ποσειδῶν</speaker>
               <p> Εἰκότως· νεανίας γὰρ καὶ δυνατὸς ἀντέχειν
πρὸς τὴν φοράν, ἡ δὲ ὑπ̓ ἀηθείας ἐπιβᾶσα ὀχήματος παραδόξου
<pb id="p.128"/>
καὶ ἀπιδοῦσα ἐς βάθος ἀχανές, ἐκπλαγεῖσα καὶ
τῷ θάλπει ἅμα συσχεθεῖσα καὶ ἰλιγγιάσασα πρὸς τὸ σφοδρὸν
τῆς πτήσεως ἀκρατὴς ἐγένετο τῶν κεράτων τοῦ
<milestone unit="section" n="314"/> κριοῦ, ὧν τέως ἐπείληπτο, καὶ κατέπεσεν ἐς τὸ πέλαγος.
</p>
            </sp>
            <sp>
               <speaker>Νηρηίδες</speaker>
               <p> Οὔκουν ἐχρῆν τὴν μητέρα τὴν Νεφέλην βοηθῆσαι πιπτούσῃ;
</p>
            </sp>
            <sp>
               <speaker>Ποσειδῶν</speaker>
               <p> Ἐχρῆν ἀλλ̓ ἡ Μοῖρα τῆς Νεφέλης πολλῷ δυνατωτέρα.</p>
            </sp>
         </div1>
         <div1 type="book" n="10">
            <head>Iρις ανδ Pοσειδον</head>
            <milestone unit="chapter" n="1"/>
            <sp>
               <speaker>Ἶρις</speaker>
               <p> Τὴν νῆσον τὴν πλανωμένην, ὦ Πόσειδον,
ἣν ἀποσπασθεῖσαν τῆς Σικελίας ὕφαλον ἔτι νήχεσθαι
συμβέβηκε, ταύτην, φησὶν ὁ Ζεύς, στῆσον ἤδη καὶ ἀνάφηνον
καὶ ποίησον ἤδη δῆλον ἐν τῷ Αἰγαίῳ μέσῳ βεβαίως
μένειν στηρίξας πάνυ ἀσφαλῶς· δεῖται γάρ τι αὐτῆς.
</p>
            </sp>
            <sp>
               <speaker>Ποσειδῶν</speaker>
               <p> Πεπράξεται ταῦτα, ὦ Ἶρι. τίνα δὲ ὅμως παρέξει
<milestone unit="section" n="315"/> αὐτῷ τὴν χρείαν ἀναφανεῖσα καὶ μηκέτι πλέουσα;
</p>
            </sp>
            <sp>
               <speaker>Ἶρις</speaker>
               <p> Τὴν Λητὼ ἐπ̓ αὐτῆς δεῖ ἀποκυῆσαι· ἤδη γὰρ
πονήρως ὑπὸ τῶν ὠδίνων ἔχει.
</p>
            </sp>
            <sp>
               <speaker>Ποσειδῶν</speaker>
               <p> Τί οὖν; οὐχ ἱκανὸς ὁ οὐρανὸς ἐντεκεῖν; εἰ
δὲ μὴ οὗτος, ἀλλ̓ ἥ γε γῆ πᾶσα οὐκ ἂν δύναιτο ὑποδέξασθαι
τὰς γονὰς αὐτῆς;
</p>
            </sp>
            <sp>
               <speaker>Ἶρις</speaker>
               <p> Οὔκ, ὦ Πόσειδον· ἡ Ἥρα γὰρ ὅρκῳ μεγάλῳ
κατέλαβε τὴν γῆν, μὴ παρασχεῖν τῇ Λητοῖ τῶν ὠδίνων
ὑποδοχήν. ἡ τοίνυν νῆσος αὕτη ἀνώμοτός ἐστιν· ἀφανὴς γὰρ ἦν.
<milestone unit="chapter" n="2"/> 
               </p>
            </sp>
            <sp>
               <speaker>Ποσειδῶν</speaker>
               <p> Συνίημι. στῆθι, ὦ νῆσε, καὶ ἀνάδυθι αὖθις
ἐκ τοῦ βυθοῦ καὶ μηκέτι ὑποφέρου, ἀλλὰ βεβαίως
μένε καὶ ὑπόδεξαι, ὦ εὐδαιμονεστάτη, τοῦ ἀδελφοῦ τα
τέκνα δύο, τοὺς καλλίστους τῶν θεῶν· καὶ ὑμεῖς, ὦ
<pb id="p.129"/>
Τρίτωνες, διαπορθμεύσατε τὴν Λητὼ ἐς αὐτήν· καὶ
γαληνὰ ἅπαντα ἔστω. τὸν δράκοντα δέ, ὃς νῦν ἐξοιστρεῖ
αὐτὴν φοβῶν, τὰ νεογνὰ ἐπειδὰν τεχθῇ, αὐτίκα μέτεισι
καὶ τιμωρήσει τῇ μητρί. σὺ δὲ ἀπάγγελλε τῷ Διὶ πάντα <milestone unit="section" n="316"/>
εἶναι εὐτρεπῆ· ἕστηκεν ἡ Δῆλος· ἡκέτω ἡ Λητὼ ἤδη καὶ τικτέτω.</p>
            </sp>
         </div1>
         <div1 type="book" n="11">
            <head>Xαντηυς ανδ Tηαλασσα</head>
            <milestone unit="chapter" n="1"/>
            <sp>
               <speaker>Ξάνθος</speaker>
               <p> Δέξαι με, ὦ θάλασσα, δεινὰ πεπονθότα
καὶ κατάσβεσόν μου τὰ τραύματα.
</p>
            </sp>
            <sp>
               <speaker>Θάλασσα</speaker>
               <p> Τί τοῦτο, ὦ Ξάνθε; τίς σε κατέκαυσεν;
</p>
            </sp>
            <sp>
               <speaker>Ξάνθος</speaker>
               <p> Ὁ Ἥφαιστος. ἀλλ̓ ἀπηνθράκωμαι ὅλος ὁ
κακοδαίμων καὶ ζέω.
</p>
            </sp>
            <sp>
               <speaker>Θάλασσα</speaker>
               <p> διὰ τί δαί σοι καὶ ἐνέβαλε τὸ πῦρ; <milestone unit="section" n="317"/>
               </p>
            </sp>
            <sp>
               <speaker>Ξάνθος</speaker>
               <p> διὰ τὸν ταύτης υἱὸν τῆς Θέτιδος· ἐπεὶ γὰρ
φονεύοντα τοὺς Φρύγας ἱκετεύσας οὐκ ἔπαυσα τῆς ὀργῆς,
ἀλλ̓ ὑπὸ τῶν νεκρῶν ἐνέφραττέ μοι τὸν ῥοῦν, ἐλεήσας
τοὺς ἀθλίους ἐπῆλθον ἐπικλύσαι ἐθέλων, ὡς φοβηθεὶς
ἀπόσχοιτο τῶν ἀνδρῶν. <milestone unit="chapter" n="2"/> ἐνταῦθα ὁ Ἥφαιστος
&mdash; ἔτυχε γὰρ πλησίον που ὤν &mdash; πᾶν ὅσον, οἶμαι, πῦρ
εἶχε καὶ ὅσον ἐν τῇ Αἴτνῃ καὶ εἴ ποθι ἄλλοθι, φέρων
ἐπῆλθέ μοι, καὶ ἔκαυσε μὲν τὰς πτελέας καὶ μυρίκας,
ὤπτησε δὲ καὶ τοὺς κακοδαίμονας ἰχθῦς καὶ τὰς ἐγχέλεις,
αὐτὸν δὲ ἐμὲ ὑπερκαχλάσαι ποιήσας μικροῦ δεῖν ὅλον
ξηρὸν εἴργασται. ὁρᾷς γοῦν, ὅπως διάκειμαι ὑπὸ τῶν
ἐγκαυμάτων. <milestone unit="section" n="318"/>
               </p>
            </sp>
            <sp>
               <speaker>Θάλασσα</speaker>
               <p> Θολερός, ὦ Ξάνθε, καὶ θερμός, ὡς εἰκός, τὸ
αἷμα μὲν ἀπὸ τῶν νεκρῶν, ἡ θέρμη δέ, ὡς φής, ἀπὸ
τοῦ πυρός· καὶ εἰκότως, ὦ Ξάνθε, ὃς ἐπὶ τὸν ἐμὸν υἱωνὸν
ὥρμησας οὐκ αἰδεσθεὶς ὅτι Νηρηίδος υἱὸς ἦν.

<pb id="p.130"/>
               </p>
            </sp>
            <sp>
               <speaker>Ξάνθος</speaker>
               <p> Οὐκ ἔδει οὖν ἐλεῆσαι γείτονας ὄντας τοὺς Φρύγας;
</p>
            </sp>
            <sp>
               <speaker>Θάλασσα</speaker>
               <p> Τὸν Ἥφαιστον δὲ οὐκ ἔδει ἐλεῆσαι Θέτιδος
υἱὸν ὄντα τὸν Ἀχιλλέα,</p>
            </sp>
         </div1>
         <div1 type="book" n="12">
            <head>Dορις ανδ Tηετις</head>
            <milestone unit="chapter" n="1"/>
            <sp>
               <speaker>Δῶρις</speaker>
               <p>Τί δακρύεις, ὦ Θέτι;
</p>
            </sp>
            <sp>
               <speaker>Θέτις</speaker>
               <p> Καλλίστην, ὦ Δωρί, κόρην εἶδον ἐς κιβωτὸν
ὑπὸ τοῦ πατρὸς ἐμβληθεῖσαν, αὐτήν τε καὶ βρέφος αὐτῆς
ἀρτιγέννητον· ἐκέλευσε δὲ ὁ πατὴρ τοὺς ναύτας ἀναλαβόντας
<milestone unit="section" n="319"/> τὸ κιβώτιον, ἐπειδὰν πολὺ ἀπὸ τῆς γῆς ἀποσπάσωσιν,
ἀφεῖναι ἐς τὴν θάλατταν, ὡς ἀπόλοιτο ἡ
ἀθλία, καὶ αὐτὴ καὶ τὸ βρέφος.
</p>
            </sp>
            <sp>
               <speaker>Δῶρις</speaker>
               <p>Τίνος δὲ ἕνεκα, ὦ ἀδελφή; εἰπέ, εἴ τι ἔμαθες ἀκριβῶς ἅπαντα.
</p>
            </sp>
            <sp>
               <speaker>Θέτις</speaker>
               <p> Ὁ Ἀκρίσιος ὁ πατὴρ αὐτῆς καλλίστην οὖσαν
ἐπαρθένευεν ἐς χαλκοῦν τινα θάλαμον ἐμβαλών· εἶτα,
εἰ μὲν ἀληθὲς οὐκ ἔχω εἰπεῖν, φασὶ δ̓ οὖν τὸν Δία χρυσὸν
γενόμενον ῥυῆναι διὰ τοῦ ὀρόφου ἐπ̓ αὐτήν, δεξαμένην
δὲ ἐκείνην ἐς τὸν κόλπον καταρρέοντα τὸν θεὸν
ἐγκύμονα γενέσθαι. τοῦτο αἰσθόμενος ὁ πατήρ, ἄγριός
τις καὶ ζηλότυπος γέρων, ἠγανάκτησε καὶ ὑπό τινος μεμοιχεῦσθαι
οἰηθεὶς αὐτὴν ἐμβάλλει ἐς τὴν κιβωτὸν ἄρτι τετοκυῖαν.
<milestone unit="chapter" n="2"/> 
               </p>
            </sp>
            <sp>
               <speaker>Δῶρις</speaker>
               <p>Ἡ δὲ τί ἔπραττεν, ὦ Θέτι, ὁπότε καθίετο;
</p>
            </sp>
            <sp>
               <speaker>Θέτις</speaker>
               <p> Ὑπὲρ αὐτῆς μὲν ἐσίγα, ὦ Δωρί, καὶ ἔφερε
τὴν καταδίκην, τὸ βρέφος δὲ παρῃτεῖτο μὴ ἀποθανεῖν
δακρύουσα καὶ τῷ πάππῳ δεικνύουσα αὐτό, κάλλιστον
ὄν· τὸ δὲ ὑπ̓ ἀγνοίας τῶν κακῶν ὑπεμειδία πρὸς τὴν
<pb id="p.131"/>
θάλατταν. ὑποπίμπλαμαι αὖθις τοὺς ὀφθαλμοὺς δακρύων <milestone unit="section" n="320"/>
μνημονεύουσα αὐτῶν.
</p>
            </sp>
            <sp>
               <speaker>Δῶρις</speaker>
               <p>Κἀμὲ δακρῦσαι ἐποίησας. ἀλλ̓ ἤδη τεθνᾶσιν;
</p>
            </sp>
            <sp>
               <speaker>Θέτις</speaker>
               <p> Οὐδαμῶς· νήχεται γὰρ ἔτι ἡ κιβωτὸς ἀμφὶ
τὴν Σέριφον ζῶντας αὐτοὺς φυλάττουσα.
</p>
            </sp>
            <sp>
               <speaker>Δῶρις</speaker>
               <p> Τί οὖν οὐχὶ σώζομεν αὐτὴν τοῖς ἁλιεῦσι τούτοις
ἐμβαλοῦσαι ἐς τὰ δίκτυα τοῖς Σεριφίοις; οἱ δὲ ἀνασπάσαντες σώσουσι δῆλον ὅτι.
</p>
            </sp>
            <sp>
               <speaker>Θέτις</speaker>
               <p> Εὖ λέγεις, οὕτω ποιῶμεν· μὴ γὰρ ἀπολέσθω
μήτε αὐτὴ μήτε τὸ παιδίον οὕτως ὂν καλόν.</p>
            </sp>
         </div1>
         <div1 type="book" n="13">
            <head>Eνιπευς ανδ Pοσειδον</head>
            <milestone unit="chapter" n="1"/>
            <sp>
               <speaker>Ἐνιπεύς</speaker>
               <p> Οὐ καλὰ ταῦτα, ὦ Πόσειδον· εἰρήσεται
γὰρ τἀληθές· ὑπελθών μου τὴν ἐρωμένην εἰκασθεὶς ἐμοὶ
διεκόρευσας τὴν παῖδα· ἡ δὲ ᾤετο ὑπ̓ ἐμοῦ ταῦτα πεπονθέναι
καὶ διὰ τοῦτο παρεῖχεν ἑαυτήν.
</p>
            </sp>
            <sp>
               <speaker>Ποσειδῶν</speaker>
               <p> Σὺ γάρ, ὦ Ἐνιπεῦ, ὑπεροπτικὸς ἦσθα καὶ
βραδύς, ὃς κόρης οὕτω καλῆς φοιτώσης ὁσημέραι παρὰ
σέ, ἀπολλυμένης ὑπὸ τοῦ ἔρωτος, ὑπερεώρας καὶ ἔχαιρες
λυπῶν αὐτήν, ἡ δὲ περὶ τὰς ὄχθας ἁλύουσα καὶ ἐπεμβαίνουσα
καὶ λουομένη ἐνίοτε ηὔχετό σοι ἐντυχεῖν, σὺ δὲ <milestone unit="section" n="321"/>
ἐθρύπτου πρὸς αὐτήν.
<milestone unit="chapter" n="2"/> 
               </p>
            </sp>
            <sp>
               <speaker>Ἐνιπεύς</speaker>
               <p> Τί οὖν; διὰ τοῦτο ἐχρῆν σε προαρπάσαι
τὸν ἔρωτα καὶ καθυποκρίνασθαι Ἐνιπέα ἀντὶ Ποσειδῶνος
εἶναι καὶ κατασοφίσασθαι τὴν Τυρὼ ἀφελῆ κόρην οὖσαν;
</p>
            </sp>
            <sp>
               <speaker>Ποσειδῶν</speaker>
               <p> Ὀψὲ ζηλοτυπεῖς, ὦ Ἐνιπεῦ, ὑπερόπτης πρότερον
ὤν· ἡ Τυρὼ δὲ οὐδὲν δεινὸν πέπονθεν οἰομένη
ὑπὸ σοῦ διακεκορεῦσθαι.
</p>
            </sp>
            <sp>
               <speaker>Ἐνιπεύς</speaker>
               <p> Οὐ μὲν οὖν· ἔφησθα γὰρ ἀπιὼν ὅτι Ποσειδῶν
<pb id="p.132"/>
δῶν ἦσθα, ὃ καὶ μάλιστα ἐλύπησεν αὐτήν· καὶ ἐγὼ τοῦτο
ἠδίκημαι, ὅτι τὰ ἐμὰ σὺ ηὐφραίνου τότε καὶ περιστήσας
πορφύρεόν τι κῦμα, ὅπερ ὑμᾶς συνέκρυπτεν ἅμα, συνῆσθα
τῇ παιδὶ ἀντ̓ ἐμοῦ.
</p>
            </sp>
            <sp>
               <speaker>Ποσειδῶν</speaker>
               <p> Ναί· σὺ γὰρ οὐκ ἤθελες, ὦ Ἐνιπεῦ.</p>
            </sp>
         </div1>
         <div1 type="book" n="14">
            <head>Tριτον ανδ Nηριδες</head>
            <milestone unit="chapter" n="1"/>
            <sp>
               <speaker>Τρίτων</speaker>
               <p> Τὸ κῆτος ὑμῶν, ὦ Νηρηίδες, ὃ ἐπὶ τὴν
<milestone unit="section" n="322"/> τοῦ Κηφέως θυγατέρα τὴν Ἀνδρομέδαν ἐπέμψατε, οὔτε
τὴν παῖδα ἠδίκησεν, ὡς οἴεσθε, καὶ αὐτὸ ἤδη τέθνηκεν.
</p>
            </sp>
            <sp>
               <speaker>Νηρηίδες</speaker>
               <p> Ὑπὸ τίνος, ὦ Τρίτων; ἢ ὁ Κηφεὺς καθάπερ
δέλεαρ προθεὶς τὴν κόρην ἀπέκτεινεν ἐπιών, λοχήσας
μετὰ πολλῆς δυνάμεως;
</p>
            </sp>
            <sp>
               <speaker>Τρίτων</speaker>
               <p> Οὔκ· ἀλλὰ ἴστε, οἶμαι, ὦ Ἰφιάνασσα, τὸν
Περσέα, τὸ τῆς Δανάης παιδίον, ὃ μετὰ τῆς μητρὸς ἐν
τῇ κιβωτῷ ἐμβληθὲν ἐς τὴν θάλατταν ὑπὸ τοῦ μητροπάτορος
ἐσώσατε οἰκτείρασαι αὐτούς.
</p>
            </sp>
            <sp>
               <speaker>Ἰφιάνασσα</speaker>
               <p> Οἶδα ὃν λέγεις· εἰκὸς δὲ ἤδη νεανίαν εἶναι καὶ
μάλα γενναῖόν τε καὶ καλὸν ἰδεῖν.
</p>
            </sp>
            <sp>
               <speaker>Τρίτων</speaker>
               <p> Οὗτος ἀπέκτεινε τὸ κῆτος.
</p>
            </sp>
            <sp>
               <speaker>Ἰφιάνασσα</speaker>
               <p> διὰ τί, ὦ Τρίτων; οὐ γὰρ δὴ σῶστρα ἡμῖν τοιαῦτα ἐκτίνειν αὐτὸν ἐχρῆν.
<milestone unit="chapter" n="2"/> 
               </p>
            </sp>
            <sp>
               <speaker>Τρίτων</speaker>
               <p> Ἐγὼ ὑμῖν φράσω τὸ πᾶν ὡς ἐγένετο·
ἐστάλη μὲν οὗτος ἐπὶ τὰς Γοργόνας ἆθλόν τινα τοῦτον
τῷ βασιλεῖ ἐπιτελῶν, ἐπεὶ δὲ ἀφίκετο ἐς τὴν Λιβύην &mdash;
</p>
            </sp>
            <sp>
               <speaker>Ἰφιάνασσα</speaker>
               <p> Πῶς, ὦ Τρίτων; μόνος; ἢ καὶ ἄλλους συμμάχους
ἦγεν; ἄλλως γὰρ δύσπορος ἡ ὁδός.
</p>
            </sp>
            <sp>
               <speaker>Τρίτων</speaker>
               <p> διὰ τοῦ ἀέρος· ὑπόπτερον γὰρ αὐτὸν ἡ
Αθηνᾶ ἔθηκεν. ἐπεὶ δ̓ οὖν ἧκεν ὅπου διῃτφντο, αἱ μὲν
<pb id="p.133"/>
ἐκάθευδον, οἶμαι, ὁ δὲ ἀποτεμὼν τῆς Μεδούσης την κεφαλὴν ᾤχετο ἀποπτάμενος.
</p>
            </sp>
            <sp>
               <speaker>Ἰφιάνασσα</speaker>
               <p> Πῶς ἰδών; ἀθέατοι γάρ εἰσιν· ἢ ὃς ἂν ἴδῃ, οὐκ <milestone unit="section" n="323"/>
ἄν τι ἄλλο μετὰ ταύτας ἴδοι.
</p>
            </sp>
            <sp>
               <speaker>Τρίτων</speaker>
               <p> Ἡ Ἀθηνᾶ τὴν ἀσπίδα προφαίνουσα &mdash; τοιαῦτα
γὰρ ἤκουσα διηγουμένου αὐτοῦ πρὸς τὴν Ἀνδρομέδαν
καὶ πρὸς τὸν Κηφέα ὕστερον &mdash; ἡ Ἀθηνᾶ δὴ ἐπὶ
τῆς ἀσπίδος ἀποστιλβούσης ὥσπερ ἐπὶ τοῦ κατόπτρου
παρέσχεν αὐτῷ ἰδεῖν τὴν εἰκόνα τῆς Μεδούσης· εἶτα λαβόμενος
τῇ λαιᾷ τῆς κόμης, ἐνορῶν δ̓ ἐς τὴν εἰκόνα,
τῇ δεξιᾷ τὴν ἅρπην ἔχων, ἀπέτεμε τὴν κεφαλὴν αὐτῆς,
καὶ πρὶν ἀνεγρέσθαι τὰς ἀδελφὰς ἀνέπτατο. <milestone unit="chapter" n="3"/> ἐπεὶ δὲ
κατὰ τὴν παράλιον ταύτην Αἰθιοπίαν ἐγένετο, ἤδη πρόσγειος
πετόμενος, ὁρᾷ τὴν Ἀνδρομέδαν προκειμένην ἐπί
τινος πέτρας προβλῆτος προσπεπατταλευμένην, καλλίστην,
ὦ θεοί, καθειμένην τὰς κόμας, ἡμίγυμνον πολὺ
ἔνερθεν τῶν μαστῶν· καὶ τὸ μὲν πρῶτον οἰκτείρας τὴν
τύχην αὐτῆς ἀνηρώτα τὴν αἰτίαν τῆς καταδίκης, κατὰ
μικρὸν δὲ ἁλοὺς ἔρωτι &mdash; ἐχρῆν γὰρ σεσῶσθαι τὴν παῖδα
&mdash; βοηθεῖν διέγνω· καὶ ἐπειδὴ τὸ κῆτος ἐπῄει μάλα
φοβερὸν ὡς καταπιόμενον τὴν Ἀνδρομέδαν, ὑπεραιωρηθεὶς
ὁ νεανίσκος πρόκωπον ἔχων τὴν ἅρπην τῇ μὲν καθικνεῖται,
τῇ δὲ προδεικνὺς τὴν Γοργόνα λίθον ἐποίει
αὐτό, τὸ δὲ τέθνηκεν ὁμοῦ καὶ πέπηγεν αὐτοῦ τὰ πολλά, <milestone unit="section" n="324"/>
ὅσα εἶδε τὴν Μέδουσαν· ὁ δὲ λύσας τὰ δεσμὰ τῆς παρθένου,
ὑποσχὼν τὴν χεῖρα ὑπεδέξατο ἀκροποδητὶ κατιοῦσαν
ἐκ τῆς πέτρας ὀλισθηρᾶς οὔσης, καὶ νῦν γαμεῖ
ἐν τοῦ Κηφέως καὶ ἀπάξει αὐτὴν ἐς Ἄργος, ὥστε ἀντὶ
θανάτου γάμον οὐ τὸν τυχόντα εὕρετο.
<milestone unit="chapter" n="4"/> 
               </p>
            </sp>
            <sp>
               <speaker>Ἰφιάνασσα</speaker>
               <p> Ἐγὼ μὲν οὐ πάνυ τῷ γεγονότι ἄχθομαι· τί
γὰρ ἡ παῖς ἠδίκει ἡμᾶς, εἴ τι ἡ μήτηρ ἐμεγαλαυχεῖτο καὶ ἠξίου καλλίων εἶναι;
<pb id="p.134"/>
               </p>
            </sp>
            <sp>
               <speaker>Δῶρις</speaker>
               <p>Ὅτι οὕτως ἂν ἤλγησεν ἐπὶ τῇ θυγατρὶ μήτηρ γε οὖσα.
</p>
            </sp>
            <sp>
               <speaker>Ἰφιάνασσα</speaker>
               <p> Μηκέτι μεμνώμεθα, ὦ Δωρί, ἐκείνων, εἴ τι
βάρβαρος γυνὴ ὑπὲρ τὴν ἀξίαν ἐλάλησεν· ἱκανὴν γὰρ
ἡμῖν τιμωρίαν ἔδωκε φοβηθεῖσα ἐπὶ τῇ παιδί. χαίρωμεν οὖν τῷ γάμῳ.</p>
            </sp>
         </div1>
         <div1 type="book" n="15">
            <head>Zεπηψρυς ανδ Nοτυς</head>
            <milestone unit="section" n="325"/>
            <milestone unit="chapter" n="1"/>
            <sp>
               <speaker>Ζέφυρος</speaker>
               <p> Οὐ πώποτε πομπὴν ἐγὼ μεγαλοπρεπεστέραν
εἶδον ἐν τῇ θαλάττῃ, ἀφ̓ οὗ γέ εἰμι καὶ πνέω. σὺ
δὲ οὐκ εἶδες, ὦ Νότε;
</p>
            </sp>
            <sp>
               <speaker>Νότος</speaker>
               <p> Τίνα ταύτην λέγεις, ὦ Ζέφυρε, τὴν πομπήν;
ἢ τίνες οἱ πέμποντες ἦσαν;
</p>
            </sp>
            <sp>
               <speaker>Ζέφυρος</speaker>
               <p> Ἡδίστου θεάματος ἀπελείφθης, οἷον οὐκ ἂν ἄλλο ἴδοις ἔτι.
</p>
            </sp>
            <sp>
               <speaker>Νότος</speaker>
               <p> Περὶ τὴν ἐρυθρὰν γὰρ θάλατταν εἰργαζόμην,
ἐπέπνευσα δὲ καὶ μέρος τῆς Ἰνδικῆς, ὅσα παράλια τῆς
χώρας· οὐδὲν οὖν οἶδα ὧν λέγεις.
</p>
            </sp>
            <sp>
               <speaker>Ζέφυρος</speaker>
               <p> Ἀλλὰ τὸν Σιδώνιον Ἀγήνορα οἶδας;
</p>
            </sp>
            <sp>
               <speaker>Νότος</speaker>
               <p> Ναί· τὸν τῆς Εὐρώπης πατέρα. τί μην;
</p>
            </sp>
            <sp>
               <speaker>Ζέφυρος</speaker>
               <p> Περὶ αὐτῆς ἐκείνης διηγήσομαί σοι.
</p>
            </sp>
            <sp>
               <speaker>Νότος</speaker>
               <p> Μῶν ὅτι ὁ Ζεὺς ἐραστὴς τῆς παιδὸς ἐκ πολ
λοῦ; τοῦτο γὰρ καὶ πάλαι ἠπιστάμην.
</p>
            </sp>
            <sp>
               <speaker>Ζέφυρος</speaker>
               <p> Οὐκοῦν τὸν μὲν ἔρωτα οἶσθα, τὰ μετὰ ταῦτα
δὲ ἤδη ἄκουσον. <milestone unit="chapter" n="2"/> ἡ μὲν Εὐρώπη κατεληλύθει ἐπὶ τὴν
ἠϊόνα παίζουσα τὰς ἡλικιώτιδας παραλαβοῦσα, ὁ Ζεὺς δὲ
<milestone unit="section" n="326"/> ταύρῳ εἰκάσας ἑαυτὸν συνέπαιζεν αὐταῖς κάλλιστος φαινόμενος·
λευκός τε γὰρ ἦν ἀκριβῶς καὶ τὰ κέρατα εὐκαμπὴς
καὶ τὸ βλέμμα ἥμερος· ἐσκίρτα οὖν καὶ αὐτὸς ἐπὶ
τῆς ἠϊόνος καὶ ἐμυκᾶτο ἥδιστον, ὥστε τὴν Εὐρώπην τολμῆσαι
<pb id="p.135"/>
καὶ ἀναβῆναι αὐτόν. ὡς δὲ τοῦτο ἐγένετο, δρομαῖος
μὲν ὁ Ζεὺς ὥρμησεν ἐπὶ τὴν θάλατταν φέρων αὐτὴν
καὶ ἐνήχετο ἐμπεσών, ἡ δὲ πάνυ ἐκπλαγὴς τῷ πράγματι
τῇ λαιᾷ μὲν εἴχετο τοῦ κέρατος, ὡς μὴ ἀπολισθάνοι,
τῇ ἑτέρᾳ δὲ ἠνεμωμένον τὸν πέπλον ξυνεῖχεν.
<milestone unit="chapter" n="3"/> 
               </p>
            </sp>
            <sp>
               <speaker>Νότος</speaker>
               <p> Ἡδὺ τοῦτο θέαμα εἶδες, ὦ Ζέφυρε, καὶ
ἐρωτικόν, νηχόμενον τὸν Δία φέροντα τὴν ἀγαπωμένην.
</p>
            </sp>
            <sp>
               <speaker>Ζέφυρος</speaker>
               <p> Καὶ μὴν τὰ μετὰ ταῦτα ἡδίω παρὰ πολύ, ὦ
Νότε· ἥ τε γὰρ θάλαττα εὐθὺς ἀκύμων ἐγένετο καὶ τὴν
γαλήνην ἐπισπασαμένη λείαν παρεῖχεν ἑαυτήν, ἡμεῖς δὲ
πάντες ἡσυχίαν ἄγοντες οὐδὲν ἄλλο ἢ θεαταὶ μόνον τῶν
γιγνομένων παρηκολουθοῦμεν, Ἔρωτες δὲ παραπετόμενοι
μικρὸν ἐκ τῆς θαλάττης, ὡς ἐνίοτε ἄκροις τοῖς ποσὶν
ἐπιψαύειν τοῦ ὕδατος, ἡμμένας τὰς δᾷδας φέροντες
ᾖδον ἅμα τὸν ὑμέναιον, αἱ Νηρηίδες δὲ ἀναδῦσαι παρίππευον <milestone unit="section" n="327"/>
ἐπὶ τῶν δελφίνων ἐπικροτοῦσαι ἡμίγυμνοι αἱ
πολλαί, τό τε τῶν Τριτώνων γένος καὶ εἴ τι ἄλλο μὴ φοβερὸν
ἰδεῖν τῶν θαλαττίων ἅπαντα περιεχόρευε τὴν παῖδα·
ὁ μὲν γὰρ Ποσειδῶν ἐπιβεβηκὼς ἅρματος, παροχουμένην
τὴν Ἀμφιτρίτην ἔχων προῆγε γεγηθὼς ὁδοποιῶν
νηχομένῳ τῷ ἀδελφῷ· ἐπὶ πᾶσι δὲ τὴν Ἀφροδίτην δύο
Τρίτωνες ἔφερον ἐπὶ κόγχης κατακειμένην, ἄνθη παντοῖα
ἐπιπάττουσαν τῇ νύμφῃ. <milestone unit="chapter" n="4"/> ταῦτα ἐκ Φοινίκης ἄχρι
τῆς Κρήτης ἐγένετο· ἐπεὶ δὲ ἐπέβη τῇ νήσῳ, ὁ μὲν ταῦρος
οὐκέτι ἐφαίνετο, ἐπιλαβόμενος δὲ τῆς χειρὸς ὁ Ζεὺς
ἀπῆγε τὴν Εὐρώπην ἐς τὸ Δικταῖον ἄντρον ἐρυθριῶσαν
καὶ κάτω ὁρῶσαν· ἠπίστατο γὰρ ἤδη ἐφ̓ ὅτῳ ἄγοιτο.
ἡμεῖς δὲ ἐμπεσόντες ἄλλο ἄλλος τοῦ πελάγους μέρος διεκυμαίνομεν.
</p>
            </sp>
            <sp>
               <speaker>Νότος</speaker>
               <p> Ὦ μακάριε Ζέφυρε τῆς θέας· ἐγὼ δὲ γρῦπας
καὶ ἐλέφαντας καὶ μέλανας ἀνθρώπους ἑώρων.</p>
            </sp>
         </div1>
      </body>
   </text>
</TEI.2>
