<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader>
      <fileDesc>
         <titleStmt>
            <title>Apologia</title>
            <author>Lucian</author>
            <editor role="editor">Karl Jacobitz</editor>&fund.Google;</titleStmt>&Perseus.publish;<sourceDesc>
            <biblStruct>
               <monogr>
                  <title>Luciani Samosatensis Opera, Vol I</title>
                  <author>Lucian</author>
                  <editor role="editor">Karl Jacobitz</editor>
                  <imprint>
                     <publisher>in aedibus B. G. Teubneri</publisher>
                     <pubPlace>Leipzig</pubPlace>
                     <date>1896</date>
                  </imprint>
               </monogr>
            </biblStruct>
            <p>Kεψβοαρδινγ</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="section"/>
         </refsDecl>
      </encodingDesc>
      <profileDesc>
         <langUsage>
            
            <language id="greek">Greek</language>
         </langUsage>
      </profileDesc>
   </teiHeader>
   <text>
      <body>
         <p>
            <pb id="p.319"/>
            <milestone unit="section" n="1"/>Πάλαι σκοπῶ πρὸς ἐμαυτόν, ω καλε Σαβῖνε,
ἅτινά σοι εἰκὸς ἐπελθεῖν εἰπεῖν ἀναγνόντι ἡμῶν τὸ περὶ
τῶν ἐπὶ μισθῷ συνόντων βιβλίον· ὅτι μὲν γὰρ οὐκ ἀγελαστὶ
διεξῄεις αὐτὸ καὶ πάνυ μοι πρόδηλον. ἃ δὲ μεταξὺ <milestone unit="section2" n="705"/>
καὶ ἐπὶ πᾶσιν ὑπὸ σοῦ ἐλέγετο, ταῦτα νῦν ἐφαρμόττειν
ζητῶ τοῖς ἀνεγνωσμένοις. εἰ τοίνυν μὴ κακὸς ἐγὼ μαντικήν,
δοκῶ μοι ἀκούειν σου λέγοντος· Εἶτά τις αὐτὸς
ταῦτα γεγραφὼς καὶ κατηγορίαν οὕτω δεινὴν κατὰ τοῦ
<pb id="p.320"/>
τοιουτου βίου διεξελθών, ἔπειτα πάντων ἐκλαθόμενος,
ὀστράκου, φησί, μεταπεσόντος ἑκὼν ἑαυτὸν φέρων ἐς
δουλείαν οὕτω περιφανῆ καὶ περίβλεπτον ἐνσέσεικε;
πόσοι Μίδαι καὶ Κροῖσοι καὶ Πακτωλοὶ ὅλοι μετέπεισαν
αὐτὸν ἀφεῖναι μὲν τὴν ἐκ παίδων φίλην καὶ σύντροφον
ἐλευθερίαν, πρὸς αὐτῷ δὲ ἤδη τῷ Αἰακῷ γενόμενον καὶ
μονονουχὶ τὸν ἕτερον πόδα ἐν τῷ πορθμείῳ ἔχοντα παρέχειν
ἑαυτὸν ἕλκεσθαι καὶ σύρεσθαι καθάπερ ὑπὸ κλοιῷ
<milestone unit="section2" n="706"/> τινι χρυσῷ τὸν αὐχένα δεθέντα; οἷά ἐστι τῶν τρυφώντων
<milestone unit="section2" n="707"/> πλουσίων τὰ σφιγγία καὶ τὰ κουράλλια; πολλὴ γοῦν
<milestone unit="section2" n="708"/> ἡ διαφωνία τοῦ νῦν βίου πρὸς τὸ σύγγραμμα, καὶ τὸ
ἄνω τοὺς ποταμοὺς χωρεῖν καὶ ἀνεστράφθαι τὰ πάντα
καὶ παλινῳδεῖν πρὸς τὸ χεῖρον τοῦτ̓ ἂν εἴη οὐχ ὑπὲρ
Ἑλένης μὰ Δί̓ οὐδ̓ ὑπὲρ τῶν ἐπ̓ Ἰλίῳ γενομένων, ἀλλ̓
ἔργῳ ἀνατρεπομένων τῶν λόγων, καλῶς πρότερον εἰρῆσθαι
δοκούντων. <milestone unit="section" n="2"/>ταῦτα μὲν πρὸς ἑαυτόν, ὡς τὸ εἰκός,
λέλεκταί σοι. ἐπάξεις δὲ ἴσως καὶ πρὸς αὐτὸν ἐμὲ
ξυμβουλήν τινα τοιαύτην οὐκ ἄκαιρον, ἀλλὰ φιλικὴν
καὶ οἵῳ σοι χρηστῷ καὶ φιλοσόφῳ ἀνδρὶ πρέπουσαν. ἢν
μὲν οὖν κατ̓ ἀξίαν ὑποδὺς τὸ σὸν πρόσωπον ὑποκρίνωμαι,
<milestone unit="section2" n="709"/> εὖ ἂν ἡμῖν ἔχοι καὶ τῷ Λογίῳ θύσομεν· εἰ δὲ μή,
ἀλλὰ σὺ προσθήσεις τὰ ἐνδέοντα. ὥρα τοίνυν μετασκευάσαντας
ἡμᾶς τὴν σκηνὴν ἐμὲ μὲν σιωπᾶν καὶ ἀνέχεσθαι
τεμνόμενον καὶ καιόμενον, εἰ δέοι, ἐπὶ σωτηρίᾳ,
σὲ δὲ ἐπιπάττειν τῶν φαρμάκων καὶ τὴν σμίλην ἅμα
πρόχειρον ἔχοντα καὶ τὸ καυτήριον διάπυρον· καὶ δὴ
παραλαβὼν τὴν ῥήτραν σὺ ταῦτα πρός με ὁ Σαβῖνος ἤδη λέγεις.
<milestone unit="section" n="3"/>Πάλαι μέν, ὦ φιλότης, ὡς εἰκός, εὐδοκίμηταί σοι
τουτὶ τὸ σύγγραμμα καὶ ἐν πολλῷ πλήθει δειχθέν, ὡς οἱ
<milestone unit="section2" n="710"/> τότε ἀκροασάμενοι διηγοῦντο, καὶ ἰδίᾳ παρὰ τοῖς πεπαιδευμένοις,
ὁπόσοι ὁμιλεῖν αὐτῷ καὶ διὰ χειρὸς ἔχειν
<pb id="p.321"/>
ἠξίωσαν· ἥ τε γὰρ τῶν λόγων παρασκευὴ οὐ μεμπτὴ καὶ
ἡ ἱστορία πολλὴ καὶ ἐμπειρία τῶν πραγμάτων καὶ ὅτι
ἕκαστα σαφῶς ἐλέγετο, καὶ τὸ μέγιστον, ὅτι χρήσιμα πᾶσιν
ἦν, καὶ μάλιστα τοῖς πεπαιδευμένοις, ὡς μὴ ὑπ̓
ἀγνοίας σφᾶς αὐτοὺς εἰς δουλείαν ὑπάγοιεν. ἐπεὶ δέ σοι
μετέδοξε βελτίω ταῦτα εἶναι καὶ τὴν μὲν ἐλευθερίαν
μακρὰ χαίρειν ἐᾶν, ζηλῶσαι δὲ τὸ ἀγεννέστατον ἐκεῖνο ἰαμβεῖον
<quote rend="blockquote">
               <lb/>o(/pou to\ ke/rdos, para\ fu/sin douleute/on,</quote>
ὅρα ὅπως μηδεὶς ἔτι ἀκούσεταί σου ἀναγινώσκοντος αὐτό,
ἀλλὰ μηδὲ ἄλλῳ παράσχῃς τῶν τὸν παρόντα σου βίον
ὁρώντων ἐπελθεῖν τὰ γεγραμμένα, εὔχου δὲ Ἑρμῇ τῷ
χθονίῳ καὶ τῶν ἀκηκοότων πρότερον πολλὴν λήθην κατασκεδάσαι,
ἢ δόξεις τῷ τοῦ Κορινθίου μύθου ταὐτόν
τι πεπονθέναι, κατὰ σαυτοῦ ὁ Βελλεροφόντης γεγραφὼς
τὸ βιβλίον· μὰ γὰρ τὸν Δί̓ οὐχ ὁρῶ τὴν ἀπολογίαν, <milestone unit="section2" n="711"/>
ἥτις ἂν εὐπρόσωπός σοι γένοιτο πρὸς τοὺς κατηγοροῦντας,
καὶ μάλιστα, ἢν σὺν γέλωτι αὐτὸ ποιῶσιν ἐπαινοῦντες
μὲν τὰ γεγραμμένα καὶ τὴν ἐν αὐτοῖς ἐλευθερίαν,
αὐτὸν δὲ τὸν συγγραφέα δουλεύοντα ὁρῶντες καὶ ἑκόντα
ὑποτιθέντα τὸν αὐχένα τῷ ζυγῷ. <milestone unit="section" n="4"/>οὐκ ἀπεικότα γοῦν
λέγοιεν ἄν, εἰ λέγοιεν ἤτοι ἄλλου του γενναίου ἀνδρὸς
εἶναι τὸ βιβλίον καὶ σὲ τὸν κολοιὸν ἀλλοτρίοις πτεροῖς
ἀγαλλεσθαι, ἢ εἴπερ σόν ἐστιν, ὅμοιά σε τῷ Σαλαίθῳ
ποιεῖν, ὃς πικρότατον κατὰ μοιχῶν τοῖς Κροτωνιάταις
νόμον θεὶς καὶ θαυμαζόμενος ἐπ̓ αὐτῷ μετὰ μικρὸν αὐτὸς
ἑάλω μοιχεύων τοῦ ἀδελφοῦ τὴν γυναῖκα. περὶ πόδα
τοίνυν καὶ σὲ τὸν Σάλαιθον ἐκεῖνον εἶναι φαίη τις ἄν·
μᾶλλον δὲ πολὺ μετριώτερος ἐκεῖνος, ἔρωτι μὲν ἁλούς,
ὡς ἔφασκεν ἀπολογούμενος, ἑκὼν δὲ μάλα εὐψύχως ἐς
τὸ πῦρ ἁλλόμενος, καίτοι ἐλεούντων αὐτὸν ἤδη Κροτωνιατῶν
καὶ ἐνδιδόντων φυγεῖν, εἰ βούλοιτο. τὸ δὲ σὸν <milestone unit="section2" n="712"/>
            <pb id="p.322"/>
οὐ παρὰ μικρὸν ἀτοπώτερον, ἀκριβοῦντος μὲν ἐν τοῖς
λόγοις τὴν τοῦ τοιούτου βίου δουλοπρέπειαν καὶ κατηγοροῦντος,
εἴ τις εἰς πλουσίου τινὸς ἐμπεσὼν καὶ καθείρξας
ἑαυτὸν ἀνέχοιτο μυρία τὰ δυσχερῆ πάσχων καὶ
ποιῶν, ἐν γήρᾳ δὲ ὑστάτῳ καὶ σχεδὸν ἤδη ὑπὲρ τὸν οὐδὸν
οὕτως ἀγεννῆ λατρείαν ἐπανῃρημένου καὶ μονονουχὶ
καὶ ἐμπομπεύοντος αὐτῇ· ὅσῳ γοῦν πᾶσιν ἐπισημότερος
εἶναι δοκεῖς, τοσούτῳ καταγελαστότερος ἂν δόξειας εἶ
ναι, ἀντιφωνοῦντος τοῦ νῦν βίου τῷ βιβλίῳ. <milestone unit="section" n="5"/>καίτοι
τί δεῖ καινὴν ἐπὶ σὲ κατηγορίαν ζητεῖν μετὰ τὴν θαυμαστὴν
τραγῳδίαν λέγουσαν
<quote rend="blockquote">
               <lb/>misw= sofisth/n, o(/stis ou)x au(tw=| sofo/s;</quote>
οὐκ ἀπορήσουσι δὲ οἱ κατηγοροῦντες καὶ ἄλλων παραδειγμάτων
ἐπὶ σέ, ἀλλ̓ οἱ μὲν τοῖς τραγικοῖς ὑποκριταῖς
εἰκάσουσιν, οἳ ἐπὶ μὲν τῆς σκηνῆς Ἀγαμέμνων ἕκαστος
αὐτῶν ἢ Κρέων ἢ αὐτὸς Ἡρακλῆς εἰσιν, ἔξω δὲ Πῶλος
<milestone unit="section2" n="713"/> ἢ Ἀριστόδημος ἀποθέμενοι τὰ προσωπεῖα γίγνονται ὑπόμισθοι
τραγῳδοῦντες, ἐκπίπτοντες καὶ συριττόμενοι,
ἐνίοτε δὲ καὶ μαστιγούμενοί τινες αὐτῶν, ὡς ἂν τῷ θεάτρῳ
δοκῇ· ἄλλοι δὲ τὸ τοῦ πιθήκου πεπονθέναι σε φήσουσιν,
ὃν Κλεοπάτρᾳ τῇ πάνυ φασὶ γενέσθαι· ἐκεῖνον
γὰρ διδαχθέντα τέως μὲν ὀρχεῖσθαι πάνυ κοσμίως καὶ
ἐμμελῶς καὶ ἐπὶ πολὺ θαυμάζεσθαι μένοντα ἐν τῷ σχήματι
καὶ τὸ πρέπον φυλάττοντα καὶ τοῖς ᾅδουσι καὶ αὐλοῦσι
συγκινούμενον ὑμέναιον, ἐπεὶ δὲ εἶδεν ἰσχάδας,
οἶμαι, ἢ ἀμύγδαλον πόρρω κειμένην, μακρὰ χαίρειν
φράσαντα τοῖς αὐλοῖς καὶ ῥυθμοῖς καὶ ὀρχήμασι συναρπάσαντα
κατατρώγειν, ἀπορρίψαντα, μᾶλλον δὲ συντρίψαντα
τὸ πρόσωπον. <milestone unit="section" n="6"/>καὶ σὺ τοίνυν, φαῖεν ἄν, οὐχ
ὑποκριτής, ἀλλὰ ποιητὴς τῶν καλλίστων καὶ νομοθέτης
γενόμενος ὑπὸ ταυτησὶ τῆς ἰσχάδος παραφανείσης ἠλέγχθης
πίθηκος ὢν καὶ ἀπ̓ ἄκρου χείλους φιλοσοφῶν καὶ
<pb id="p.323"/>
ἕτερα μὲν κεύθων ἐνὶ φρεσίν, ἄλλα δὲ λέγων, ὡς εἰκότως
ἄν τινα ἐπὶ σοῦ εἰπεῖν ὅτι ἃ λέγεις καὶ ἐφ̓ οἷς ἐπαινεῖσθαι <milestone unit="section2" n="714"/>
ἀξιοῖς, χείλεα μέν σου ἐδίηνεν, ὑπερῴην δὲ αὐχμῶσαν
καταλέλοιπε. τοιγαροῦν παρὰ πόδας εὐθὺς ἔτισας
δίκην, προπετῶς μὲν θρασυνάμενος πρὸς τὰς ἀνθρώπων
χρείας, μετὰ μικρὸν δὲ μονονουχὶ ὑπὸ κήρυξιν ἐξομοσάμενος
τὴν ἐλευθερίαν. καὶ ἐῴκει ἡ Ἀδράστεια τότε κατόπιν
ἐφεστῶσά σοι εὐδοκιμοῦντι ἐφ̓ οἷς κατηγόρεις τῶν
ἄλλων, καταγελᾶν ὡς ἂν θεὸς εἰδυῖα τὴν μέλλουσάν σοι
ἐς τὰ ὅμοια μεταβολὴν καὶ ὅτι οὐκ εἰς τὸν κόλπον πτύσας
πρότερον ἠξίους κατηγορεῖν τῶν διὰ ποικίλας τινὰς
τύχας τοιαῦτα πράττειν ὑπομενόντων. <milestone unit="section" n="7"/>εἰ γοῦν ὑποθεῖτό
τις τῷ λόγῳ τὸν Αἰσχίνην μετὰ τὴν κατὰ τοῦ Τιμάρχου
κατηγορίαν αὐτὸν ἁλῶναι καὶ φωραθῆναι τὰ
ὅμοια πάσχοντα, πόσον ἂν οἴει παρὰ τῶν ὁρώντων γενέσθαι
τὸν γέλωτα, εἰ Τίμαρχον μὲν ηὔθυνεν ἐπὶ τοῖς
καθ̓ ὥραν ἡμαρτημένοις, αὐτὸς δὲ γέρων ἤδη τοιαῦτα
εἰς ἑαυτὸν παρενόμει; τὸ δ̓ ὅλον ἐκείνῳ τῷ φαρμακοπώλῃ
ἔοικας, ὃς ἀποκηρύττων βηχὸς φάρμακον καὶ αὐτίκα <milestone unit="section2" n="715"/>
παύσειν τοὺς πάσχοντας ὑπισχνούμενος αὐτὸς μεταξὺ
σπώμενος ὑπὸ βηχὸς ἐφαίνετο. <milestone unit="section" n="8"/>ταῦτα μὲν καὶ τὰ
τοιαῦτα πολλὰ ἕτερα εἴποι τις ἂν οἷος σὺ κατηγορῶν ἐν
οὕτως ἀμφιλαφεῖ τῇ ὑποθέσει καὶ μυρίας τὰς ἀφορμὰς
παρεχομένῃ· ἐγὼ δὲ ἤδη σκοπῶ ἥντινα καὶ τράπωμαι
πρὸς τὴν ἀπολογίαν. ἆρά μοι κράτιστον, ἐθελοκακήσαντα
καὶ τὰ νῶτα ἐπιστρέψαντα καὶ ἀδικεῖν οὐκ ἀρνούμενον
ἐπὶ τὴν κοινὴν ἐκείνην ἀπολογίαν καταφυγεῖν, &mdash; λέγω
δὲ τὴν Τύχην καὶ Μοῖραν καὶ Εἱμαρμένην &mdash; καὶ παραιτεῖσθαι
συγγνώμην ἔχειν μοι τοὺς ἐπιτιμῶντας εἰδότας
ὡς οὐδενὸς ἡμεῖς κύριοι, ἀλλ̓ ὑπό τινος κρείττονος, μᾶλλον
δὲ μιᾶς τῶν προειρημένων ἀγόμεθα οὐχ ἑκόντες,
ἀλλ̓ ἀναίτιοι παντάπασιν ἄντες ὧν λέγομεν ἢ ποιοῦμεν;
<pb id="p.324"/>
ἢ τοῦτο μὲν κομιδῇ ἰδιωτικόν, καὶ οὐδ̓ ἂν σύ με, ὦ φιλότης,
ἀνάσχοιο τοιαύτην ἀπολογίαν προισχόμενον καὶ
συνήγορον τὸν Ὅμηρον παραλαμβάνοντα καὶ τὰ ἐκείνου ἔπη ῥαψῳδοῦντα,
<milestone unit="section2" n="716"/> 
            <quote rend="blockquote">
               <lb/>
               <lb/>*moi=ran d) ou)/tina/ fhmi pefugme/non e)/mmenai a)ndrw=n</quote>
 καὶ τό
<quote rend="blockquote">
               <lb/>
               <lb/>geinome/nw| e)pe/nhse li/nw|, o(/te min te/ke mh/thr.</quote>
            <milestone unit="section" n="9"/>εἰ δὲ τοῦτον ἀφεὶς τὸν λόγον ὡς οὐ πάνυ ἀξιόπιστον
ἐκεῖνο λέγοιμι, μήτε ὑπὸ χρημάτων μήτε ὑπ̓ ἄλλης τινὸς
ἐλπίδος τοιαύτης δελεασθεὶς ὑποστῆναι τὴν παροῦσαν
συνουσίαν, ἀλλὰ τὴν σύνεσιν καὶ ἀνδρείαν καὶ μεγαλόνοιαν
τοῦ ἀνδρὸς θαυμάσας ἐθελῆσαι κοινωνῆσαι πράξεων
τῷ τοιούτῳ, δέδοικα μὴ πρὸς τῇ ἐπιφερομένῃ κατηγορίᾳ
κολακείας αἰτίαν προσλαβὼν κᾆτα εὑρίσκωμαι
ἥλῳ, φασίν, ἐκκρούων τὸν ἧλον, καὶ μείζονί γε τὸν σμικρότερον,
ὅσῳ κολακεία τῶν ἄλλων ἁπάντων κακῶν τὸ
δουλοπρεπέστατον εἶναι καὶ ταύτῃ χείριστον νενόμισται.
<milestone unit="section" n="10"/>τί οὖν ἄλλο, εἰ μήτε ταῦτα μήτε ἐκεῖνα λέγειν δοκεῖ,
<milestone unit="section2" n="717"/> ὑπόλοιπόν ἐστιν ἢ ὁμολογεῖν μηδὲ ἓν ὑγιὲς εἰπεῖν ἔχειν;
μία μοι ἴσως ἐκείνη ἄγκυρα ἔτι ἄβροχος, ὀδύρεσθαι τὸ
γῆρας καὶ τὴν νόσον καὶ μετὰ τούτων τὴν πενίαν πάντα
ποιεῖν καὶ πάσχειν ἀναπείθουσαν, ὡς ἐκφύγοι τις αὐτήν·
καὶ ἐν τῷ τοιούτῳ οὐκ ἄκαιρον ἴσως καὶ τὴν τοῦ Εὐριπίδου
Μήδειαν παρακαλέσαι παρελθοῦσαν εἰπεῖν ὑπὲρ
ἐμοῦ ἐκεῖνα τὰ ἰαμβεῖα μικρὸν αὐτὰ παρῳδήσασαν·
<quote rend="blockquote">
               <lb/>kai\ manqa/nw me\n oi(=a dra=n me/llw kaka/,
<lb/>peni/a de\ krei/sswn tw=n e)mw=n bouleuma/twn.</quote>
τὸ μὲν γὰρ τοῦ Θεόγνιδος κἂν ἐγὼ μὴ λέγω, τίς οὐκ οἶδεν,
οὐκ ἀπαξιοῦντος, καὶ ἐς βαθυκήτεα πόντον σφᾶς
αὐτοὺς ῥιπτεῖν καὶ κατὰ κρημνῶν γε ἠλιβάτων, εἰ μέλλει
τις οὕτως ἀποδράσεσθαι τὴν πενίαν; <milestone unit="section" n="11"/>ταῦτα μὲν εἶναι
<pb id="p.325"/>
δοκεῖ, ἅ τις ἂν ὡς ἐν τοιούτῳ ἀπολογήσασθαι ἔχοι, οὐ
πάνυ εὐπρόσωπον ἕκαστον αὐτῶν. σὺ δέ μοι θάρρει, ὦ
ἑταῖρε, ὡς οὐδενὶ τούτων ἐμοῦ χρησομένου· μὴ γὰρ τοσοῦτός <milestone unit="section2" n="718"/>
ποτε λιμὸς καταλάβοι τὸ Ἄργος, ὡς τὴν Κυλλάραβιν
σπείρειν ἐπιχειρεῖν· οὐδ̓ ἡμεῖς οὕτω πένητες εὐλόγου
ἀπολογίας ὡς ὑπὸ ἀπορίας τὰ τοιαῦτα κρησφύγετα
πρὸς τὴν κατηγορίαν ζητεῖν. ἀλλά μοι ἐκεῖνο ἐννόησον,
ὡς πάμπολυ διαφέρει, ἐς οἰκίαν τινὸς πλουσίου ὑπόμισθον
παρελθόντα δουλεύειν καὶ ἀνέχεσθαι ὅσα μοί φησι
τὸ βιβλίον, ἢ δημοσίᾳ πράττοντά τι τῶν κοινῶν καὶ ἐς <milestone unit="section2" n="719"/>
δύναμιν πολιτευόμενον ἐπὶ τούτῳ παρὰ βασιλέως μισθοφορεῖν.
διελθὼν δὴ καὶ ἰδίᾳ καταθεὶς ἑκάτερον σκόπει·
εὑρήσεις γὰρ τὸ τῶν μουσικῶν δὴ τοῦτο, δὶς διὰ πασῶν
τὸ πρᾶγμα, καὶ τοσοῦτον ἐοικότας ἀλλήλοις τοὺς βίους,
ὅσον μόλυβδος ἀργύρῳ καὶ χαλκὸς χρυσῷ καὶ ἀνεμώνη
ῥόδῳ καὶ ἀνθρώπῳ πίθηκος· μισθὸς μὲν γὰρ δὴ κἀκεῖ <milestone unit="section2" n="720"/>
κἀνταῦθα καὶ τὸ ὑπ̓ ἄλλῳ τάττεσθαι, τὸ δὲ πρᾶγμα
παμπόλλην ἔχει τὴν διαφωνίαν. ἐκεῖ μὲν γὰρ δουλεία
σαφὴς καὶ οὐ πολὺ τῶν ἀργυρωνήτων καὶ οἰκοτρίβων
διαφέρουσιν οἱ ἐπὶ τῷ τοιουτωῒ εἰσιόντες, οἱ δὲ τὰ κοινὰ
διὰ χειρὸς ἔχοντες καὶ πόλεσι καὶ ἔθνεσιν ὅλοις σφᾶς
αὐτοὺς χρησίμους παρέχοντες οὐκ ἂν εἰκότως ἐκ μόνου
τοῦ μισθοῦ διαβάλλοιντο καὶ ἐς ὁμοιότητα καὶ κοινωνίαν
τῆς κατηγορίας καθέλκοιντο· ἐπεὶ οὐκ ἂν φθάνοι τις
ἁπάσας ἀναιρῶν τὰς τοιαύτας προστασίας, καὶ οὔτε οἱ
τοσαῦτα ἔθνη ἐπιτροπεύοντες οὔθ̓ οἱ τὰς πόλεις ἁρμόττοντες
οὔθ̓ οἱ τὰς φάλαγγας ἢ στρατόπεδα ὅλα ἐγχειριζόμενοι
ὀρθῶς ποιήσουσιν, ἐπεὶ καὶ μισθὸς αὐτῶν τῷ
ἔργῳ πρόσεστιν. ἀλλ̓ οὐκ ἀφ̓ ἑνός, οἶμαι, χρὴ ἀνατρέπειν
τὰ πάντα οὐδ̓ ἰσοτιμίαν τῶν μισθοφορούντων
καθιστάναι. <milestone unit="section" n="12"/>τὸ δὲ ὅλον οὐ τοὺς μισθαρνοῦντας
ἅπαντας ἐγὼ φαύλῳ βίῳ συνεῖναι ἔφασκον, ἀλλὰ τοὺς <milestone unit="section2" n="721"/>
            <pb id="p.326"/>
ἐν ταῖς οἰκίαις ἐπὶ προφάσει παιδεύσεως δουλεύοντας
ᾤκτειρον. τουτὶ δέ, ὦ ἑταῖρε, τὸ ἡμέτερον πρᾶγμα παντάπασιν
ἑτεροῖόν ἐστιν, εἴ γε τὰ μὲν οἴκοι ἰσότιμα ἡμῖν,
δημοσίᾳ δὲ τῆς μεγίστης ἀρχῆς κοινωνοῦμεν καὶ τὸ μέρος
συνδιαπράττομεν. ἔγωγ̓ οὖν, εἰ σκέψαιο, δόξαιμ̓ ἄν σοι
οὐ τὸ σμικρότατον τῆς Αἰγυπτίας ταύτης ἀρχῆς ἐγκεχειρίσθαι,
τὰς δίκας εἰσάγειν καὶ τάξιν αὐταῖς τὴν προσήκουσαν
ἐπιτιθέναι καὶ τῶν πραττομένων καὶ λεγομένων
ἁπαξαπάντων ὑπομνήματα γράφεσθαι καὶ τάς τε ῥητορείας
τῶν δικαιολογούντων ῥυθμίζειν καὶ τὰς τοῦ ἄρχοντος
γνώσεις πρὸς τὸ σαφέστατον ἅμα καὶ ἀκριβέστατον
σὺν πίστει τῇ μεγίστῃ διαφυλάττειν καὶ παραδιδόναι δημοσίᾳ
πρὸς τὸν ἀεὶ χρόνον ἀποκεισομένας, καὶ ὁ μισθὸς
<milestone unit="section2" n="722"/> οὐκ ἰδιωτικός, ἀλλὰ παρὰ τοῦ βασιλέως, οὐ σμικρὸς
οὐδὲ οὗτος, ἀλλὰ πολυτάλαντος· καὶ τὰ μετὰ ταῦτα δὲ οὐ
φαῦλαι ἐλπίδες, εἰ τὰ εἰκότα γίγνοιτο, ἀλλ̓ ἔθνος ἐπιτραπῆναι
ἤ τινας ἄλλας πράξεις βασιλικάς. <milestone unit="section" n="13"/>ἐθέλω
γοῦν ἐκ περιττοῦ χρησάμενος τῇ παρρησίᾳ καὶ ὁμόσε χωρήσας
τῷ ἐπιφερομένῳ ἐγκλήματι καθ̓ ὑπερβολὴν ἀπολογήσασθαι,
καὶ δὴ φημί σοι μηδένα μηδὲν ἀμισθὶ ποιεῖν,
οὐδ̓ ἂν τοὺς τὰ μέγιστα πράττοντας εἴπῃς, ὅπου
μηδὲ βασιλεὺς αὐτὸς ἄμισθός ἐστιν. οὐ φόρους λέγω
οὐδὲ δασμούς, ὁπόσοι παρὰ τῶν ἀρχομένων ἐπέτειοι φοιτῶσιν,
ἀλλ̓ ἔστι βασιλεῖ μισθὸς μέγιστος ἔπαινοι καὶ ἡ
παρὰ πᾶσιν εὔκλεια καὶ τὸ ἐπὶ ταῖς εὐεργεσίαις προσκυνεῖσθαι,
καὶ εἰκόνες δὲ καὶ νεῲ καὶ τεμένη, ὁπόσα παρὰ
τῶν ἀρχομένων ἔχουσι, μισθοὶ καὶ ταῦτά εἰσιν ὑπὲρ τῶν
φροντίδων καὶ προνοίας, ἣν εἰσφέρονται προσκοποῦντες
ἀεὶ τὰ κοινὰ καὶ βελτίω ποιοῦντες. ὡς δὴ μικρὰ μεγάλοις
εἰκάζειν, ἢν ἐθέλῃς ἀρξάμενος ἀπὸ τῆς τοῦ σωροῦ κορυφῆς
ἐφ̓ ἕκαστον τούτων, ἀφ̓ ὧν σύγκειται, καταβαίνειν,
ὄψει ὅτι μεγέθει καὶ σμικρότητι διαλλάττομεν τῶν
<pb id="p.327"/>
ἀκροτάτων, τα δ̓ ἄλλα μισθοφόροι ὁμοίως ἅπαντες.
<milestone unit="section" n="14"/>εἰ μὲν οὖν τοῦτον ἐτεθείκειν τὸν νόμον, μηδένα μηδὲν
πράττειν, ἔνοχος ἂν εἰκότως ἐδόκουν τῇ παρανομίᾳ,
εἰ δὲ τοῦτο μὲν οὐδαμοῦ τοῦ βιβλίου λέλεκταί μοι, χρὴ <milestone unit="section2" n="723"/>
δὲ τὸν ἀγαθὸν ἄνδρα ἐνεργὸν εἶναι, τί ἂν ἄλλο ἐς δέον
αὑτῷ χρῷτο, ἢ φίλοις συμπονῶν πρὸς τὰ βέλτιστα κἀν
τῷ μέσῳ ὑπαίθριος πεῖραν αὑτοῦ διδοὺς ὅπως ἔχει
πίστεως καὶ σπουδῆς καὶ εὐνοίας πρὸς τὰ ἐγκεχειρισμένα,
ὡς μὴ τὸ Ὁμηρικὸν ἐκεῖνο <q direct="unspecified">e)tw/sion a)/xqos a)rou/rhs</q> εἴη.
<milestone unit="section" n="15"/>πρὸ δὲ τῶν ὅλων μεμνῆσθαι χρὴ τοὺς ἐπιτιμῶντας,
ὅτι οὐ σοφῷ ὄντι μοι &mdash; εἰ δή τις καὶ ἄλλος ἐστί που σοφός
&mdash; ἐπιτιμήσουσιν, ἀλλὰ τῷ ἐκ τοῦ πολλοῦ δήμου,
λόγους μὲν ἀσκήσαντι καὶ τὰ μέτρια ἐπαινουμένῳ ἐπ̓
αὐτοῖς, πρὸς δὲ τὴν ἄκραν ἐκείνην τῶν κορυφαίων ἀρετὴν
οὐ πάνυ γεγυμνασμένῳ· καὶ μὰ Δί̓ οὐδ̓ ἐπὶ τούτῳ
ἀνιᾶσθαί μοι ἄξιον, ὅτι μηδὲ ἄλλῳ ἐγὼ γοῦν ἐντετύχηκα
τὴν τοῦ σοφοῦ ὑπόσχεσιν ἀποπληροῦντι. σοῦ μέντοι καὶ
θαυμάσαιμ̓ ἂν ἐπιτιμῶντός μου τῷ νυνὶ βίῳ, εἴ γε ἐπιτιμῴης,
ὃν πρὸ πολλοῦ ᾔδεις ἐπὶ ῥητορικῇ δημοσίᾳ μεγίστας
μισθοφορὰς ἐνεγκάμενον, ὁπότε κατὰ θέαν τοῦ
ἑσπερίου Ὠκεανοῦ καὶ τὴν Κελτικὴν ἅμα ἐπιὼν ἐνέτυχες
ἡμῖν τοῖς μεγαλομίσθοις τῶν σοφιστῶν ἐναριθμουμένοις.
ταῦτά σοι, ὦ ἑταῖρε, καίτοι ἐν μυρίαις ταῖς ἀσχολίαις
ὢν ὅμως ἀπελογησάμην, οὐκ ἐν παρέργῳ θέμενος τὴν
λευκὴν παρὰ σοῦ καὶ πλήρη μοι ἐνεχθῆναι· ἐπεὶ πρός γε <milestone unit="section2" n="724"/>
τοὺς ἄλλους, κἂν συνάμα πάντες κατηγορῶσιν, ἱκανὸν
ἂν εἴη μοι τό, οὐ φροντὶς Ἱπποκλείδῃ.
</p>
      </body>
   </text>
</TEI.2>
