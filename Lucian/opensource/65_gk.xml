<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader>
      <fileDesc>
         <titleStmt>
            <title>Navigium</title>
            <author>Lucian</author>
            <editor role="editor">Karl Jacobitz</editor>&fund.Google;</titleStmt>&Perseus.publish;<sourceDesc>
            <biblStruct>
               <monogr>
                  <title>Luciani Samosatensis Opera, Vol III</title>
                  <author>Lucian</author>
                  <editor role="editor">Karl Jacobitz</editor>
                  <imprint>
                     <publisher>in aedibus B. G. Teubneri</publisher>
                     <pubPlace>Leipzig</pubPlace>
                     <date>1896</date>
                  </imprint>
               </monogr>
            </biblStruct>
            <p>Kεψβοαρδινγ</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="section"/>
         </refsDecl>
      </encodingDesc>
      <profileDesc>
         <langUsage>
            
            <language id="greek">Greek</language>
         </langUsage>
      </profileDesc>
   </teiHeader>
   <text>
      <body>
         <head>Λυκῖνος, Τιμόλαος, Σάμιππος, Ἀδείμαντος</head>
         <pb id="p.213"/>
         <milestone unit="section2" n="247"/>
         <milestone unit="section" n="1"/>
         <sp>
            <speaker>Λυκῖνος</speaker>
            <p>
               <lb/> Οὐκ ἐγὼ ̓λέγον ὅτι θᾶττον τοὺς γῦπας
<lb/>ἕωλος νεκρὸς ἐν φανερῷ κείμενος ἢ θέαμά τι τῶν
<lb/>παραδόξων Τιμόλαον διαλάθοι, κἂν εἰς Κόρινθον δέοι
<lb/>ἀπνευστὶ θέοντα ἀπιέναι διὰ τοῦτο; οὕτω φιλοθεάμων
<lb/>σύ γε καὶ ἄοκνος τὰ τοιαῦτα.
</p>
         </sp>
         <sp>
            <speaker>Τιμόλαος</speaker>
            <p>
               <lb/> Τί γὰρ ἔδει καὶ ποιεῖν, ὦ Λυκῖνε,
<lb/>σχολὴν ἄγοντα πυθόμενον οὕτως ὑπερμεγέθη ναῦν καὶ
<lb/>πέρα τοῦ μέτρου ἐς τὸν Πειραιᾶ καταπεπλευκέναι μίαν
<lb/>τῶν ἀπ̓ Αἰγύπτου εἰς Ἰταλίαν σιταγωγῶν; οἶμαι δὲ καὶ
<lb/>σφώ, σέ τε καὶ Σάμιππον τουτονί, μὴ κατ̓ ἄλλο τι ἐξ
<lb/>ἄστεος ἥκειν ἢ ὀψομένους τὸ πλοῖον.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Νὴ Δία, καὶ Ἀδείμαντος ὁ Μυρρινούσιος εἵπετο
<lb/>μεθ̓ ἡμῶν, ἀλλ̓ οὐκ οἶδ̓ ὅπου νῦν ἐκεῖνός ἐστιν
<lb/>ἀποπλανηθεὶς ἐν τῷ πλήθει τῶν θεατῶν· ἄχρι μὲν γὰρ
<lb/>τῆς νεὼς ἅμα ἤλθομεν καὶ ἀνιόντες ἐς αὐτὴν σὺ μέν, οἶμαι,
<lb/>Σάμιππε, προῄεις, μετὰ σὲ δὲ ὁ Ἀδείμαντος ἦν,
<lb/>εἶτ̓ ἐγὼ μετ̓ ἐκεῖνον ἐχόμενος αὐτοῦ ἀμφοτέραις, καί
<lb/>με διὰ τῆς ἀποβάθρας ὅλης παρέπεμψε χειραγωγῶν ὑποδεδεμένον
<lb/>ἀνυπόδητος αὐτὸς ὤν, τὸ ἀπὸ τούτου δὲ οὐκέτι
<lb/>αὐτὸν εἶδον οὔτε ἔνδον οὔτε ἐπεὶ κατεληλύθαμεν. <milestone unit="section2" n="248"/>
            </p>
         </sp>
         <sp>
            <speaker>Σάμιππος</speaker>
            <p>
               <lb/>
               <milestone unit="section" n="2"/> Οἶσθα, ὦ Λυκῖνε, ὅπου ἡμᾶς
<lb/>ἀπέλιπεν; ὁπότε, οἶμαι, τὸ ὡραῖον ἐκεῖνο μειράκιον ἐκ
<lb/>τῆς θαλάμης προῆλθε τὸ τὴν καθαρὰν ὀθόνην ἐνδεδυκός,
<lb/>ἀναδεδεμένον εἰς τοὐπίσω τὴν κόμην ἐπ̓ ἀμφότερα
<lb/>τοῦ μετώπου ἀπηγμένην. εἰ τοίνυν ἐγὼ Ἀδείμαντον οἶδα,
<lb/>οἶμαι, γλαφυρὸν οὕτω θέαμα ἐκεῖνος ἰδὼν μακρὰ χαίρειν
<pb id="p.214"/>
               <lb/>φράσας τῷ Αἰγυπτίῳ ναυπηγῷ περιηγουμένῳ το
<lb/>πλοῖον παρέστηκε δακρύων, ὥσπερ εἴωθε· ταχύδακρυς
<lb/>γὰρ ὁ ἀνὴρ ἐς τὰ ἐρωτικά.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Καὶ μὴν οὐ πάνυ καλός, ὦ Σάμιππε, ὁ μειρακίσκος
<lb/>ἔδοξέ μοι, ὡς ἂν καὶ Ἀδείμαντον ἐκπλῆξαι, ᾧ
<lb/>τοσοῦτοι Ἀθήνησι καλοὶ ἕπονται, πάντες ἐλεύθεροι, στωμύλοι
<lb/>τὸ φθέγμα, παλαίστρας ἀποπνέοντες, οἷς καὶ παραδακρῦσαι
<lb/>οὐκ ἀγεννές· οὗτος δὲ πρὸς τῷ μελάγχρους εἶναι
<lb/>
               <milestone unit="section2" n="249"/> καὶ πρόχειλός ἐστι καὶ λεπτὸς ἄγαν τοῖν σκελοῖν, καὶ
<lb/>ἐφθέγγετο ἐπισεσυρμένον τι καὶ συνεχὲς καὶ ἐπίτροχον,
<lb/>Ἑλληνιστὶ μέν, ἐς τὸ πάτριον δὲ τῷ ψόφῳ καὶ τῷ τῆς
<lb/>φωνῆς τόνῳ, ἡ κόμη δὲ καὶ ἐς τοὐπίσω ὁ πλόκαμος συνεσπειραμένος
<lb/>οὐκ ἐλεύθερον αὐτόν φησιν εἶναι.
</p>
         </sp>
         <sp>
            <speaker>Τιμόλαος</speaker>
            <p>
               <lb/>
               <milestone unit="section" n="3"/> Τοῦτο μὲν εὐγενείας, ὦ Λυκῖνε, σημεῖόν
<lb/>ἐστιν Αἰγυπτίας ἡ κόμη· ἅπαντες γὰρ αὐτὴν οἱ ἐλεύθεροι
<lb/>παῖδες ἀναπλέκονται ἔστε πρὸς τὸ ἐφηβικόν, ἔμπαλιν
<lb/>ἢ οἱ πρόγονοι ἡμῶν, οἷς ἐδόκει καλὸν εἶναι κομᾶν
<lb/>τοὺς γέροντας ἀναδουμένους κρωβύλον ὑπὸ τέττιγι χρυσῷ ἀνειλημμένον.
</p>
         </sp>
         <sp>
            <speaker>Σάμιππος</speaker>
            <p>
               <lb/> Εὖ γε, ὦ Τιμόλαε, ὅτι ἡμᾶς ἀναμιμνήσκεις
<lb/>τῶν Θουκυδίδου συγγραμμάτων, ἃ ἐν τῷ προοιμίῳ περὶ
<lb/>τῆς ἀρχαίας ἡμῶν τρυφῆς εἶπεν ἐν τοῖς Ἴωσιν, ὁπότε οἱ
<lb/>τότε συναπῳκίσθησαν.
<milestone unit="section2" n="250"/> 
            </p>
         </sp>
         <sp>
            <speaker>Τιμόλαος</speaker>
            <p>
               <lb/>
               <milestone unit="section" n="4"/> Ἀτάρ, ὦ Σάμιππε, νῦν ἀνεμνήσθην, ὁπόθεν
<lb/>ἡμῶν ἀπελείφθη Ἀδείμαντος, ὅτε παρὰ τὸν ἱστὸν
<lb/>ἐπὶ πολὺ ἔστημεν ἀναβλέποντες, ἀριθμοῦντες τῶν βυρσῶν
<lb/>τὰς ἐπιβολὰς καὶ θαυμάζοντες ἀνιόντα τὸν ναύτην
<lb/>διὰ τῶν κάλων, εἶτα ἐπὶ τῆς κεραίας ἄνω ἀσφαλῶς διαθέοντα
<lb/>τῶν κεροιάκων ἐπειλημμένον.
</p>
         </sp>
         <sp>
            <speaker>Σάμιππος</speaker>
            <p>
               <lb/> Εὖ λέγεις. τί δ̓ οὖν χρὴ ποιεῖν ἡμᾶς ἐνταῦθα;
<lb/>καραδοκεῖν αὐτόν, ἢ ἐθέλεις ἐγὼ αὖθις ἐπάνειμι ἐς τὸ πλοῖον;
<pb id="p.215"/>
            </p>
         </sp>
         <sp>
            <speaker>Τιμόλαος</speaker>
            <p>
               <lb/> Μηδαμῶς, ἀλλὰ προΐωμεν· εἰκὸς γὰρ ἤδη
<lb/>παρεληλυθέναι ἐκεῖνον ἀποσοβοῦντα ἐς τὸ ἄστυ, ἐπεὶ
<lb/>μηκέθ̓ ἡμᾶς εὑρεῖν ἐδύνατο· εἰ δὲ μή, ἀλλ̓ οἶδε τὴν
<lb/>ὁδὸν Ἀδείμαντος, καὶ δέος οὐδὲν μὴ ἀπολειφθεὶς ἡμῶν ἀποβουκοληθῇ.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ὁρᾶτε, μὴ σκαιὸν ᾖ φίλον ἀπολιπόντας αὐτοὺς
<lb/>ἀπιέναι. βαδίζωμεν δ̓ ὅμως, εἰ καὶ Σαμίππῳ τοῦτο δοκεῖ. <milestone unit="section2" n="251"/>
            </p>
         </sp>
         <sp>
            <speaker>Σάμιππος</speaker>
            <p>
               <lb/> Καὶ μάλα δοκεῖ, ἤν πως ἀνεῳγυῖαν ἔτι τὴν
<lb/>παλαίστραν καταλάβωμεν. <milestone unit="section" n="5"/>ἀλλὰ μεταξὺ λόγων, ἡλίκη
<lb/>ναῦς, εἴκοσι καὶ ἑκατὸν πήχεων ἔλεγε τὸ μῆκος ὁ ναυπηγός,
<lb/>εὖρος δὲ ὑπὲρ τὸ τέταρτον μάλιστα τούτου, καὶ
<lb/>ἀπὸ τοῦ καταστρώματος ἐς τὸν πυθμένα, ᾗ βαθύτατον
<lb/>κατὰ τὸν ἄντλον, ἐννέα πρὸς τοῖς εἴκοσι. τὰ δ̓ ἄλλα ἡλίκος
<lb/>μὲν ὁ ἱστός, ὅσην δὲ ἀνέχει τὴν κεραίαν, οἵῳ καὶ
<lb/>προτόνῳ κέχρηται καὶ συνέχεται, ὡς δὲ ἡ πρύμνα μὲν
<lb/>ἐπανέστηκεν ἠρέμα καμπύλη χρυσοῦν χηνίσκον ἐπικειμένη,
<lb/>καταντικρὺ δὲ ἀνάλογον ἡ πρῷρα ὑπερβέβηκεν ἐς
<lb/>τὸ πρόσω ἀπομηκυνομένη, τὴν ἐπώνυμον τῆς νεὼς θεὸν
<lb/>ἔχουσα τὴν Ἶσιν ἑκατέρωθεν· ὁ μὲν γὰρ ἄλλος κόσμος, <milestone unit="section2" n="252"/>
               <lb/>αἱ γραφαὶ καὶ τοῦ ἱστίου τὸ παράσειον πυραυγές, πρὸ
<lb/>τούτων αἱ ἄγκυραι καὶ στροφεῖα καὶ περιαγωγεῖς καὶ αἱ
<lb/>κατὰ τὴν πρύμναν οἰκήσεις θαυμάσια πάντα μοι ἔδοξε.
<lb/>
               <milestone unit="section" n="6"/>καὶ τὸ τῶν ναυτῶν πλῆθος στρατοπέδῳ ἄν τις εἰκάσειεν.
<lb/>ἐλέγετο δὲ καὶ τοσοῦτον ἄγειν σῖτον, ὡς ἱκανὸν
<lb/>εἶναι πᾶσι τοῖς ἐν τῇ Ἀττικῇ ἐνιαύσιον πρὸς τροφήν.
<lb/>κἀκεῖνα πάντα μικρός τις ἀνθρωπίσκος γέρων ἤδη ἔσωζεν
<lb/>ὑπὸ λεπτῇ κάμακι τὰ τηλικαῦτα πηδάλια περιστρέφων·
<lb/>ἐδείχθη γάρ μοι ἀναφαλαντίας τις, οὖλος, Ἥρων, οἶμαι, τοὔνομα.
</p>
         </sp>
         <sp>
            <speaker>Τιμόλαος</speaker>
            <p>
               <lb/> Θαυμάσιος τὴν τέχνην, ὡς ἔφασκον οἱ ἐμπλέοντες,
<lb/>καὶ τὰ θαλάττια σοφὸς ὑπὲρ τὸν Πρωτέα.
<pb id="p.216"/>
               <lb/>
               <milestone unit="section2" n="253"/> 
               <milestone unit="section" n="7"/>ἠκούσατε δὲ ὅπως δεῦρο κατήγαγε τὸ πλοῖον, οἷα ἔπαθον
<lb/>πλέοντες ἢ ὡς ὁ ἀστὴρ αὐτοὺς ἔσωσεν;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Οὔκ, ὦ Τιμόλαε, ἀλλὰ νῦν ἡδέως ἂν ἀκούσαιμεν.
</p>
         </sp>
         <sp>
            <speaker>Τιμόλαος</speaker>
            <p>
               <lb/> Ὁ ναύκληρος αὐτὸς διηγεῖτό μοι, χρηστὸς
<lb/>ἀνὴρ καὶ προσομιλῆσαι δεξιός. ἔφη δὲ ἀπὸ τῆς Φάρου
<lb/>ἀπάραντας οὐ πάνυ βιαίῳ πνεύματι ἑβδομαίους ἰδεῖν τὸν
<lb/>Ἀκάμαντα, εἶτα ζεφύρου ἀντιπνεύσαντος ἀπενεχθῆναι
<lb/>πλαγίους ἄχρι Σιδῶνος, ἐκεῖθεν δὲ χειμῶνι μεγάλῳ περιπεσόντας
<lb/>δεκάτῃ ἐπὶ Χελιδονέας διὰ τοῦ Αὐλῶνος ἐλθεῖν,
<lb/>ἔνθα δὴ παρὰ μικρὸν ὑποβρυχίους δῦναι ἅπαντας.
<lb/>
               <milestone unit="section" n="8"/>οἶδα δέ ποτε καὶ αὐτὸς παραπλεύσας Χελιδονέας ἡλίκον
<lb/>ἐν τῷ τόπῳ ἀνίσταται τὸ κῦμα, καὶ μάλιστα περὶ
<lb/>τὸν λίβα, ὁπόταν ἐπιλάβῃ καὶ τοῦ νότου· κατ̓ ἐκεῖνο
<lb/>
               <milestone unit="section2" n="254"/> γὰρ δὴ συμβαίνει μερίζεσθαι τὸ Παμφύλιον ἀπὸ τῆς Λυκιακῆς
<lb/>θαλάττης, καὶ ὁ κλύδων ἅτε ἀπὸ πολλῶν ῥευμάτων
<lb/>περὶ τῷ ἀκρωτηρίῳ σχιζόμενος &mdash; ἀπόξυροι δέ εἰσι
<lb/>πέτραι καὶ ὀξεῖαι παραθηγόμεναι τῷ κλύσματι &mdash; καὶ
<lb/>φοβερωτάτην ποιεῖ τὴν κυματωγὴν καὶ τὸν ἦχον μέγαν,
<lb/>καὶ τὸ κῦμα πολλάκις αὐτῷ ἰσομέγεθες τῷ σκοπέλῳ.
<lb/>
               <milestone unit="section" n="9"/>τοιαῦτα καὶ σφᾶς καταλαβεῖν ἔφασκεν ὁ ναύκληρος
<lb/>ἔτι καὶ νυκτὸς οὔσης καὶ ζόφου ἀκριβοῦς· ἀλλὰ πρὸς τὴν
<lb/>οἰμωγὴν αὐτῶν ἐπικλασθέντας τοὺς θεοὺς πῦρ τε ἀναδεῖξαι
<lb/>ἀπὸ τῆς Λυκίας, ὡς γνωρίσαι τὸν τόπον ἐκεῖνον,
<lb/>καί τινα λαμπρὸν ἀστέρα Διοσκούρων τὸν ἕτερον ἐπικαθίσαι
<lb/>τῷ καρχησίῳ καὶ κατευθῦναι τὴν ναῦν ἐπὶ τὰ λαιὰ
<lb/>ἐς τὸ πέλαγος ἤδη τῷ κρημνῷ προσφερομένην· τοὐντεῦθεν
<lb/>δὲ ἅπαξ τῆς ὀρθῆς ἐκπεσόντας διὰ τοῦ Αἰγαίου
<lb/>πλεύσαντας ἑβδομηκοστῇ ἀπ̓ Αἰγύπτου ἡμέρᾳ πρὸς ἀντίους
<lb/>τοὺς ἐτησίας πλαγιάζοντας ἐς Πειραιᾶ χθὲς καθορμίσασθαι
<lb/>τοσοῦτον ἀποσυρέντας ἐς τὸ κάτω, οὓς ἔδει τὴν
<pb id="p.217"/>
               <lb/>Κρήτην δεξιὰν λαβόντας ὑπὲρ τὴν Μαλέαν πλεύσαντας
<lb/>ἤδη εἶναι ἐν Ἰταλίᾳ.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Νὴ Δία, θαυμάσιόν τινα φὴς κυβερνήτην
<lb/>τὸν Ἥρωνα ἢ τοῦ Νηρέως ἡλικιώτην, ὃς τοσοῦτον ἀπεσφάλη <milestone unit="section2" n="255"/>
               <lb/>τῆς ὁδοῦ. <milestone unit="section" n="10"/>ἀλλὰ τί τοῦτο; οὐκ Ἀδείμαντος ἐκεῖνός ἐστι;
</p>
         </sp>
         <sp>
            <speaker>Τιμόλαος</speaker>
            <p>
               <lb/> Πάνυ μὲν οὖν, Ἀδείμαντος αὐτός. ἐμβοήσωμεν
<lb/>οὖν. Ἀδείμαντε, σέ φημι τὸν Μυρρινούσιον τὸν
<lb/>Στρομβίχου. δυεῖν θάτερον, ἢ δυσχεραίνει καθ̓ ἡμῶν
<lb/>ἢ ἐκκεκώφωται· Ἀδείμαντος γάρ, οὐκ ἄλλος τίς ἐστι.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Πάνυ ἤδη σαφῶς ὁρῶ, καὶ θοἰμάτιον αὐτοῦ
<lb/>καὶ τὸ βάδισμα ἐκείνου, καὶ ἐν χρῷ ἡ κουρά. ἐπιτείνωμεν
<lb/>δὲ ὅμως τὸν περίπατον, ὡς καταλάβωμεν αὐτόν.
<lb/>
               <milestone unit="section" n="11"/>ἢν μὴ τοῦ ἱματίου σε λαβόμενοι ἐπιστρέψωμεν, ὦ
<lb/>Ἀδείμαντε, οὐχ ὑπακούσει ἡμῖν βοῶσιν, ἀλλὰ καὶ φροντίζοντι
<lb/>ἔοικας ἐπὶ συννοίας τινὸς οὐ μικρὸν οὐδὲ εὐκαταφρόνητον
<lb/>πρᾶγμα, ὡς δοκεῖς, ἀνακυκλῶν.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Οὐδέν, ὦ Λυκῖνε, χαλεπόν, ἀλλά
<lb/>με κενή τις ἔννοια μεταξὺ βαδίζοντα ὑπελθοῦσα παρακοῦσαι
<lb/>ὑμῶν ἐποίησεν ἀτενὲς πρὸς αὐτὴν ἅπαντι τῷ λογισμῷ ἀποβλέποντα.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Τίς αὕτη; μὴ γὰρ ὀκνήσῃς εἰπεῖν, εἰ μή τίς
<lb/>ἐστι τῶν πάνυ ἀπορρήτων. καίτοι ἐτελέσθημεν, ὡς οἶσθα,
<lb/>καὶ στέγειν μεμαθήκαμεν.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Ἀλλ̓ αἰσχύνομαι ἔγωγε εἰπεῖν πρὸς ὑμᾶς·
<lb/>οὕτω γὰρ μειρακιῶδες ὑμῖν δόξει τὸ φρόντισμα. <milestone unit="section2" n="256"/>
            </p>
         </sp>
         <sp>
            <speaker>Λυκῖνος</speaker>
            <p>
               <lb/> Μῶν ἐρωτικόν ἐστιν; οὐδὲ γὰρ οὐδὲ τοῦτο
<lb/>ἀμυήτοις ἡμῖν ἐξαγορεύσεις, ἀλλὰ ὑπὸ λαμπρᾷ τῇ δαδὶ
<lb/>καὶ αὐτοῖς τετελεσμένοις.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/>
               <milestone unit="section" n="12"/> Οὐδέν, ὦ θαυμάσιε, τοιοῦτον, ἀλλα
<lb/>τινα πλοῦτον ἐμαυτῷ ἀνεπλαττόμην, ἣν κενὴν μακαρίαν
<pb id="p.218"/>
               <lb/>οἱ παλαιοὶ καλοῦσι, καί μοι ἐν ἀκμῇ τῆς περιουσίας καὶ τρυφῆς ἐπέστητε.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Οὐκοῦν τὸ προχειρότατον τοῦτο, κοινὸς Ἑρμᾶς
<lb/>φασι, καὶ ἐς μέσον κατατίθει φέρων τὸν πλοῦτον·
<lb/>ἄξιον γὰρ ἀπολαῦσαι τὸ μέρος φίλους ὄντας τῆς Ἀδειμάντου τρυφῆς.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Ἀπελείφθην μὲν ὑμῶν εὐθὺς ἐν τῇ πρώτῃ
<lb/>ἐς τὴν ναῦν ἐπιβάσει, ἐπεὶ σέ, ὦ Λυκῖνε, κατέστησα ἐς
<lb/>τὸ ἀσφαλές· περιμετροῦντος γάρ μου τῆς ἀγκύρας τὰ
<lb/>πάχος οὐκ οἶδα ὅπου ὑμεῖς ἀπέστητε. <milestone unit="section" n="13"/>ἰδὼν δὲ ὅμως
<lb/>τὰ πάντα ἠρόμην τινὰ τῶν ναυτῶν, ὁπόσην ἀποφέρει ἡ
<lb/>ναῦς τῷ δεσπότῃ ὡς ἐπὶ τὸ πολὺ κατ̓ ἔτος ἕκαστον τὴν
<lb/>μισθοφορίαν. ὁ δέ μοι, Δώδεκα, ἔφη, Ἀττικὰ τάλαντα,
<lb/>εἰ πρὸς τοὐλάχιστόν τις λογίζοιτο. τοὐντεῦθεν οὖν ἐπανιὼν
<lb/>ἐλογιζόμην, εἴ τις θεῶν τὴν ναῦν ἄφνω ἐμὴν ποιήσειεν
<lb/>εἶναι, οἷον ἄν, ὡς εὐδαίμονα βίον ἐπεβίωσα εὖ
<lb/>ποιῶν τοὺς φίλους καὶ ἐπιπλέων ἐνίοτε μὲν αὐτός, ἐνίοτε
<lb/>
               <milestone unit="section2" n="257"/> δὲ οἰκέτας ἐκπέμπων· εἶτα ἐκ τῶν δώδεκα ἐκείνων ταλάντων
<lb/>οἰκίαν τε ἤδη ᾠκοδομησάμην ἐν ἐπικαίρῳ μικρὸν
<lb/>ὑπὲρ τὴν Ποικίλην, τὴν παρὰ τὸν Ἰλισσὸν ἐκείνην τὴν
<lb/>πατρῴαν ἀφείς, καὶ οἰκέτας ὠνούμην καὶ ἐσθῆτας καὶ
<lb/>ζεύγη καὶ ἵππους· νυνὶ δὲ καὶ ἔπλεον ὑφ̓ ἁπάντων εὐδαιμονιζόμενος
<lb/>τῶν ἐπιβατῶν φοβερὸς τοῖς ναύταις καὶ
<lb/>μονονουχὶ βασιλεὺς νομιζόμενος. ἔτι δέ μοι τὰ κατὰ τὴν
<lb/>ναῦν εὐθετίζοντι καὶ ἐς λιμένα πόρρωθεν ἀποβλέποντι
<lb/>ἐπιστάς, ὦ Λυκῖνε, κατέδυσας τὸν πλοῦτον καὶ ἀνέτρεψας
<lb/>εὖ φερόμενον τὸ σκάφος οὐρίῳ τῆς εὐχῆς πνεύματι.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="14"/> Οὐκοῦν, ὦ γενναῖε, λαβόμενός μου ἄπαγε
<lb/>πρὸς τὸν στρατηγὸν ὥς τινα πειρατὴν ἢ καταποντιστήν,
<lb/>ὃς τηλικοῦτον ναυάγιον εἴργασμαι, καὶ ταῦτα ἐν γῇ κατὰ
<lb/>τὴν ἐκ Πειραιῶς ἐς τὸ ἄστυ. ἀλλὰ ὅρα ὅπως παραμυθήσομαί
<lb/>σου τὸ πταῖσμα· πέντε γάρ, εἰ βούλει, καλλίω καὶ
<pb id="p.219"/>
               <lb/>μείζω τοῦ Αἰγυπτίου πλοίου ἤδη ἔχε, καὶ τὸ μέγιστον
<lb/>οὐδὲ καταδῦναι δυνάμενα, καὶ τάχα σοι πεντάκις ἐξ Αἰγύπτου
<lb/>κατ̓ ἔτος ἕκαστον σιταγωγείτωσαν σιταγωγίαν,
<lb/>εἰ καί, ὦ ναυκλήρων ἄριστε, δῆλος εἶ ἀφόρητος ἡμῖν τότε
<lb/>γενησόμενος· ὃς γὰρ ἔτι ἑνὸς πλοίου τουτουὶ δεσπότης
<lb/>ὢν παρήκουες βοώντων, εἰ πέντε κτήσαιο πρὸς τούτῳ
<lb/>τριάρμενα πάντα καὶ ἀνώλεθρα, οὐδὲ ὄψει δηλαδὴ τοὺς
<lb/>φίλους. σὺ μὲν οὖν εὐπλόει, ὦ βέλτιστε, ἡμεῖς δὲ ἐν <milestone unit="section2" n="258"/>
               <lb/>Πειραιεῖ καθεδούμεθα τοὺς ἐξ Αἰγύπτου ἢ Ἰταλίας καταπλέοντας
<lb/>ἀνακρίνοντες, εἴ που τὸ μέγα Ἀδειμάντου πλοῖον τὴν Ἶσίν τις εἶδεν.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/>
               <milestone unit="section" n="15"/> Ὁρᾷς; διὰ τοῦτο ὤκνουν εἰπεῖν ἃ ἐνενόουν,
<lb/>εἰδὼς ὅτι ἐν γέλωτι καὶ σκώμματι ποιήσεσθέ μου
<lb/>τὴν εὐχήν. ὥστε ἐπιστὰς μικρόν, ἔστ̓ ἂν ὑμεῖς προχωρήσητε,
<lb/>ἀποπλευσοῦμαι πάλιν ἐπὶ τῆς νεώς· πολὺ γὰρ
<lb/>ἄμεινον τοῖς ναύταις προσλαλεῖν ἢ ὑφ̓ ὑμῶν καταγελᾶσθαι.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Μηδαμῶς, ἐπεὶ συνεμβησόμεθά σοι καὶ αὐτοὶ ὑποστάντες.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Ἀλλὰ ὑφαιρήσω τὴν ἀποβάθραν προεισελθών.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Οὐκοῦν ἡμεῖς γε προσνηξόμεθα ὑμῖν· μὴ
<lb/>γὰρ οἴου σοὶ μὲν εἶναι ῥᾴδιον τηλικαῦτα πλοῖα κτᾶσθαι
<lb/>μήτε πριαμένῳ μήτε ναυπηγησαμένῳ, ἡμεῖς δὲ οὐκ αἰτήσομεν
<lb/>παρὰ τῶν θεῶν ἐπὶ πολλοὺς σταδίους ἀκμῆτες δύνασθαι
<lb/>νεῖν; καίτοι πρῴην καὶ ἐς Αἴγιναν ἐπὶ τὴν τῆς
<lb/>Ἐνοδίας τελετὴν οἶσθα ἐν ἡλίκῳ σκαφιδίῳ πάντες ἅμα
<lb/>οἱ φίλοι τεττάρων ἕκαστος ὀβολῶν διεπλεύσαμεν, καὶ οὐδὲν
<lb/>ἐδυσχέραινες ἡμᾶς συμπλέοντας, νῦν δὲ ἀγανακτεῖς,
<lb/>εἰ συνεμβησόμεθά σοι, καὶ τὴν ἀποβάθραν προεισελθὼν
<lb/>ἀφαιρεῖς; ὑπερμαζᾷς γάρ, ὦ Ἀδείμαντε, καὶ ἐς τὸν κόλπον <milestone unit="section2" n="259"/>
               <lb/>οὐ πτύεις, οὐδὲ οἶσθα ὅστις ὢν ναυκληρεῖς. οὕτως
<pb id="p.220"/>
               <lb/>ἐπῆρέ σε καὶ ἡ οἰκία ἐν καλῷ τῆς πόλεως οἰκοδομηθεῖσα
<lb/>καὶ τῶν ἀκολούθων τὸ πλῆθος. ἀλλ̓ ὦγαθέ, πρὸς τῆς
<lb/>Ἴσιδος κἂν τὰ Νειλῶα ταῦτα ταρίχη τὰ λεπτὰ μέμνησο
<lb/>ἡμῖν ἄγειν ἀπ̓ Αἰγύπτου ἢ μύρον ἀπὸ τοῦ Κανώπου ἢ
<lb/>Ἶβιν ἐκ Μέμφιδος, εἰ δὲ ἡ ναῦς ἐδύνατο, καὶ τῶν πυραμίδων μίαν.
</p>
         </sp>
         <sp>
            <speaker>Τιμόλαος</speaker>
            <p>
               <lb/>
               <milestone unit="section" n="16"/> Ἅλις παιδιᾶς, ὦ Λυκῖνε. ὁρᾷς, ὡς ἐρυθριᾶν
<lb/>Ἀδείμαντον ἐποίησας πολλῷ τῷ γέλωτι ἐπικλύσας
<lb/>τὸ πλοῖον, ὡς ὑπέραντλον εἶναι καὶ μηκέτι ἀντέχειν πρὸς
<lb/>τὸ ἐπιρρέον; καὶ ἐπείπερ ἔτι πολὺ ἡμῖν τὸ λοιπόν ἐστι
<lb/>πρὸς τὸ ἄστυ, διελόμενοι τετραχῆ τὴν ὁδὸν κατὰ τοὺς
<lb/>ἐπιβάλλοντας ἕκαστος σταδίους αἰτῶμεν ἅπερ ἂν δοκῇ
<lb/>παρὰ τῶν θεῶν· οὕτω γὰρ ἂν ἡμᾶς ὅ τε κάματος λάθοι
<lb/>καὶ ἅμα εὐφρανούμεθα ὥσπερ ἡδίστῳ ὀνείρατι ἑκουσίῳ
<lb/>περιπεσόντες, ἐφ̓ ὅσον βουλόμεθα, εὖ ποιήσοντι ἡμᾶς·
<lb/>παῤ αὐτῷ γὰρ ἑκάστῳ τὸ μέτρον τῆς εὐχῆς, καὶ οἱ θεοὶ
<lb/>πάντα ὑποκείσθωσαν παρέξοντες, εἰ καὶ τῇ φύσει ἀπίθανα
<lb/>ἔσται. τὸ δὲ μέγιστον, ἐπίδειξις ἔσται τὸ πρᾶγμα
<lb/>
               <milestone unit="section2" n="260"/> ὅστις ἂν ἄριστα χρήσαιτο τῷ πλούτῳ καὶ τῇ εὐχῇ· δηλώσει
<lb/>γὰρ οἷος ἂν καὶ πλουτήσας ἐγένετο.
</p>
         </sp>
         <sp>
            <speaker>Σάμιππος</speaker>
            <p>
               <lb/>
               <milestone unit="section" n="17"/> Καλῶς, ὦ Τιμόλαε, καὶ πείθομαί σοι καὶ
<lb/>ὅταν ὁ καιρὸς καλῇ, εὔξομαι ἅπερ ἂν δοκῇ. εἰ μὲν γὰρ
<lb/>Ἀδείμαντος βούλεται, οὐδὲ ἐρωτᾶν οἶμαι, ὅς γε δὴ ἐν
<lb/>τῇ νηῒ τὸν ἕτερον πόδα ἔχει. χρὴ δὲ καὶ Λυκίνῳ δοκεῖν.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ἀλλὰ πλουτῶμεν, εἰ τοῦτο ἄμεινον, μὴ καὶ
<lb/>βασκαίνειν ἐν ταῖς κοιναῖς εὐτυχίαις δοκῶ.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Τίς δ̓ οὖν πρῶτος ἄρξεται;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Σύ, ὦ Ἀδείμαντε, εἶτα μετὰ σὲ οὑτοσὶ Σάμιππος,
<lb/>εἶτα Τιμόλαος, ἐγὼ δὲ ὀλίγον ὅσον ἡμιστάδιον
<lb/>τὸ πρὸ τοῦ Διπύλου ἐπιλήψομαι τῇ εὐχῇ, καὶ τοῦτο ὡς οἷόν τε παραδραμών.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/>
               <milestone unit="section" n="18"/> Οὐκοῦν ἐγὼ μὲν οὐδὲ νῦν ἀποστήσομαι
<pb id="p.221"/>
               <lb/>τῆς νεώς, ἀλλ̓ ἐπείπερ ἔξεστιν, ἐπιμετρήσω τῇ εὐχῇ·
<lb/>ὁ δὲ Ἑρμῆς ὁ κερδῷος ἐπινευσάτω ἅπασιν. ἔστω γὰρ τὸ
<lb/>πλοῖον καὶ τὰ ἐν αὐτῷ πάντα ἐμὰ καὶ ὁ φόρτος οἱ ἔμποροι
<lb/>αἱ γυναῖκες οἱ ναῦται καὶ ἄλλο εἴ τι ἥδιστον κτημάτων ἁπάντων.
</p>
         </sp>
         <sp>
            <speaker>Σάμιππος</speaker>
            <p>
               <lb/> Λέληθας σεαυτὸν ἔχων ἐν τῇ νηΐ.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Τὸν παῖδα φής, ὦ Σάμιππε, τὸν κομήτην.
<lb/>κἀκεῖνος οὖν ἔστω ἐμός. ὁπόσος δὲ ὁ πυρὸς ἔνδον
<lb/>ἐστίν, οὗτος ὁ ἀριθμὸς ἅπας χρυσίον ἐπίσημον γενέσθω, τοσοῦτοι δαρεικοί.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="19"/> Τί τοῦτο, ὦ Ἀδείμαντε; καταδύσεταί
<lb/>σοι τὸ πλοῖον, οὐ γὰρ ἴσον βάρος πυροῦ καὶ ἰσαρίθμου χρυσοῦ. <milestone unit="section2" n="261"/>
            </p>
         </sp>
         <sp>
            <speaker>Ἀδείμαντος</speaker>
            <p>
               <lb/> Μὴ φθόνει, ὦ Λυκῖνε, ἀλλ̓ ἐπειδὰν εἰς
<lb/>σὲ παρέλθῃ ἡ εὐχή, τὴν Πάρνηθα ἐκείνην, εἰ θέλεις,
<lb/>ὅλην χρυσῆν ποιήσας ἔχε, κἀγὼ σιωπήσομαί σοι.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ἀλλ̓ ὑπὲρ ἀσφαλείας τοῦτο ἔγωγε τῆς σῆς
<lb/>ἐποιησάμην, ὡς μὴ ἀπολέσθαι ἅπαντας μετὰ τοῦ χρυσίου·
<lb/>καὶ τὰ μὲν ἡμέτερα μέτρια, τὸ μειράκιον δὲ τὸ
<lb/>ὡραῖον ἀποπνιγήσεται ἄθλιον νεῖν οὐκ ἐπιστάμενον.
</p>
         </sp>
         <sp>
            <speaker>Τιμόλαος</speaker>
            <p>
               <lb/> Θάρρει, ὦ Λυκῖνε· οἱ δελφῖνες γὰρ αὐτὸ
<lb/>ὑποδύντες ἐξοίσουσιν ἐπὶ τὴν γῆν. ἢ νομίζεις κιθαρῳδὸν
<lb/>μέν τινα σωθῆναι παῤ αὐτῶν καὶ ἀπολαβεῖν τὸν μισθὸν
<lb/>ἀντὶ τῆς ᾠδῆς καὶ νεκρόν τι ἄλλο παιδίον ἐς τὸν Ἰσθμὸν
<lb/>ἐπὶ δελφῖνος ὁμοίως προκομισθῆναι, τὸν δὲ Ἀδειμάντου
<lb/>οἰκέτην τὸν νεώνητοι ἀπορήσειν δελφῖνος ἐρωτικοῦ;
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Καὶ σὺ γάρ, Τιμόλαε, μιμῇ Λυκῖνον καὶ
<lb/>ἐπιμετρεῖς τῶν σκωμμάτων, καὶ ταῦτα εἰσηγητὴς αὐτὸς γενόμενος;
</p>
         </sp>
         <sp>
            <speaker>Τιμόλαος</speaker>
            <p>
               <lb/>
               <milestone unit="section" n="20"/> Ἄμεινον ἦν πιθανώτερον αὐτὸ ποιεῖν καί
<lb/>τινα θησαυρὸν ὑπὸ τῇ κλίνῃ ἀνευρεῖν, ὡς μὴ πράγματα
<lb/>ἔχοις ἐκ τοῦ πλοίου μετατιθεὶς χρυσίον ἐς τὸ ἄστυ.
<pb id="p.222"/>
            </p>
         </sp>
         <sp>
            <speaker>Ἀδείμαντος</speaker>
            <p>
               <lb/> Εὖ λέγεις, καὶ ἀνορωρύχθω θησαυρὸς
<lb/>ὑπὸ τὸν Ἑρμῆν τὸν λίθινον, ὅς ἐστιν ἡμῖν ἐν τῇ αὐλῇ,
<lb/>μέδιμνοι χίλιοι χρυσίου ἐπισήμου. εὐθὺς οὖν κατὰ τὸν
<lb/>Ἡσίοδον οἶκος τὸ πρῶτον, ὡς ἂν ἐπισημότατα οἰκοίην,
<lb/>
               <milestone unit="section2" n="262"/> καὶ τὰ περὶ τὸ ἄστυ πάντα ὠνησάμην ἤδη πλὴν ὅσα
<lb/>Ἰσθμοῖ καὶ Πυθοῖ, καὶ ἐν Ἐλευσῖνι ὅσα ἐπὶ θαλάττῃ καὶ
<lb/>περὶ τὸν Ἰσθμὸν ὀλίγα τῶν ἀγώνων ἕνεκα, εἴ ποτε δὴ
<lb/>τὰ Ἴσθμια ἐπιδημήσαιμι, καὶ τὸ Σικυώνιον πεδίον, καὶ
<lb/>ὅλως εἴ πού τι συνηρεφὲς ἢ ἔνυδρον ἢ εὔκαρπον ἐν τῇ
<lb/>Ἑλλάδι, πάντα ἐν ὀλίγῳ Ἀδειμάντου ἔστω. ὁ χρυσὸς δὲ
<lb/>κοῖλος ἡμῖν ἐμφαγεῖν, τὰ δὲ ἐκπώματα οὐ κοῦφα ὡς τὰ
<lb/>Ἐχεκράτους, ἀλλὰ διτάλαντον ἕκαστον τὴν ὁλκήν.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="21"/> Εἶτα πῶς ὁ οἰνοχόος ὀρέξει πλῆρες οὕτω
<lb/>βαρὺ ἔκπωμα; ἢ σὺ δέξῃ παῤ αὐτοῦ ἀμογητὶ οὐ σκύφον,
<lb/>ἀλλὰ Σισύφειόν τι βάρος ἀναδιδόντος;
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Ἄνθρωπε, μή μ̓ ἀνάλυε τὴν εὐχήν. ἐγὼ
<lb/>δὲ καὶ τραπέζας ὅλας χρυσᾶς ποιήσομαι καὶ τὰς κλίνας
<lb/>χρυσᾶς, εἰ δὲ μὴ σιωπήσῃ, καὶ τοὺς διακόνους αὐτούς.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ὅρα μόνον μὴ ὥσπερ τῷ Μίδᾳ καὶ ὁ ἄρτος
<lb/>σοι καὶ τὸ ποτὸν χρυσὸς γένηται καὶ πλουτῶν ἄθλιος
<lb/>ἀπόλῃ λιμῷ διαφθαρεὶς πολυτελεῖ.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Τὰ σὰ ῥυθμιεῖς πιθανώτερον, ὦ Λυκῖνε,
<lb/>μετ̓ ὀλίγον, ἐπειδὰν αὐτὸς αἰτῇς. <milestone unit="section" n="22"/>ἐσθὴς ἐπὶ τούτοις
<lb/>ἁλουργὶς καὶ ὁ βίος οἷος ἁβρότατος, ὕπνος ἐφ̓ ὅσον ἥδιστος,
<lb/>
               <milestone unit="section2" n="263"/> φίλων πρόσοδοι καὶ δεήσεις καὶ τὸ ἅπαντας ὑποπτήσσειν
<lb/>καὶ προσκυνεῖν, καὶ οἱ μὲν ἕωθεν πρὸς ταῖς
<lb/>θύραις ἄνω καὶ κάτω περιπατήσουσιν, ἐν αὐτοῖς δὲ καὶ
<lb/>Κλεαίνετος καὶ Δημόκριτος οἱ πάνυ, καὶ προσελθοῦσί γε
<lb/>αὐτοῖς καὶ πρὸ τῶν ἄλλων εἰσδεχθῆναι ἀξιοῦσι θυρωροὶ
<lb/>ἑπτὰ ἐφεστῶτες, εὐμεγέθεις βάρβαροι, προσαραξάτωσαν
<lb/>ἐς τὸ μέτωπον εὐθὺ τὴν θύραν, οἷα νῦν αὐτοὶ ποιοῦσιν.
<lb/>ἐγὼ δέ, ὁπόταν δόξῃ, προκύψας ὥσπερ ὁ ἥλιος ἐκείνων
<pb id="p.223"/>
               <lb/>μεν οὐδὲ ἐπιβλέψομαι ἐνίους, εἰ δέ τις πένης, οἷος ἦν
<lb/>ἐγὼ πρὸ τοῦ θησαυροῦ, φιλοφρονήσομαι τοῦτον καὶ λουσάμενον
<lb/>ἥκειν κελεύσω τὴν ὥραν ἐπὶ τὸ δεῖπνον. οἱ δὲ
<lb/>ἀποπνιγήσονται οἱ πλούσιοι ὁρῶντες ὀχήματα, ἵππους
<lb/>καὶ παῖδας ὡραίους ὅσον δισχιλίους, ἐξ ἁπάσης ἡλικίας
<lb/>ὅ τι περ τὸ ἀνθηρότατον. <milestone unit="section" n="23"/>εἶτα δεῖπνα ἐπὶ χρυσοῦ &mdash;
<lb/>εὐτελὴς γὰρ ὁ ἄργυρος καὶ οὐ κατ̓ ἐμέ &mdash; τάριχος μὲν ἐξ
<lb/>Ἰβηρίας, οἶνος δὲ ἐξ Ἰταλίας, ἔλαιον δὲ ἐξ Ἰβηρίας καὶ
<lb/>τοῦτο, μέλι δὲ ἡμέτερον τὸ ἄπυρον, καὶ ὄψα πανταχόθεν
<lb/>καὶ σύες καὶ λαγώς, καὶ ὅσα πτηνά, ὄρνις ἐκ Φάσιδος
<lb/>καὶ ταὼς ἐξ Ἰνδίας καὶ ἀλεκτρυὼν ὁ Νομαδικός· οἱ δὲ <milestone unit="section2" n="264"/>
               <lb/>σκευάζοντες ἕκαστα σοφισταί τινες περὶ πέμματα καὶ χυμοὺς
<lb/>ἔχοντες. εἰ δέ τινι προπίοιμι σκύφον ἢ φιάλην αἰτήσας,
<lb/>ὁ ἐκπιὼν ἀποφερέτω καὶ τὸ ἔκπωμα. <milestone unit="section" n="24"/>οἱ δὲ νῦν
<lb/>πλούσιοι πρὸς ἐμὲ Ἶροι δηλαδὴ ἅπαντες, καὶ οὐκέτι το
<lb/>ἀργυροῦν πινάκιον ἢ τὸν σκύφον ἐπιδείξεται Διόνικος
<lb/>ἐν τῇ πομπῇ, καὶ μάλιστα ἐπειδὰν ὁρᾷ τοὺς οἰκέτας τοὺς
<lb/>ἐμοὺς ἀργύρῳ τοσούτῳ χρωμένους· τῇ πόλει δὲ ταῦτα
<lb/>ἐξαίρετα παῤ ἐμοῦ ὑπῆρξεν ἄν, αἱ μὲν διανομαὶ κατὰ
<lb/>μῆνα ἕκαστον δραχμαὶ τῷ μὲν ἀστῷ ἑκατόν, τῷ δὲ μετοίκῳ
<lb/>ἥμισυ τούτων, θαυμάσια δὲ ἐς κάλλος θέατρα καὶ βαλανεῖα,
<lb/>καὶ τὴν θάλατταν ἄχρι πρὸς τὸ Δίπυλον ἥκειν κἀνταῦθά
<lb/>που λιμένα εἶναι ἐπαχθέντος ὀρύγματι μεγάλῳ τοῦ
<lb/>ὕδατος, ὡς τὸ πλοῖόν μου πλησίον ὁρμεῖν καταφανὲς ὂν
<lb/>ἐκ τοῦ Κεραμεικοῦ. <milestone unit="section" n="25"/>τοῖς φίλοις δὲ ὑμῖν, Σαμίππῳ
<lb/>μὲν εἴκοσι μεδίμνους ἐπισήμου χρυσίου παραμετρῆσαι
<lb/>τὸν οἰκονόμον ἐκέλευσα ἄν, Τιμολάῳ δὲ πέντε χοίνικας,
<lb/>Λυκίνῳ δὲ χοίνικα, ἀπομεμαγμένην καὶ ταύτην, ὅτι λάλος
<lb/>ἐστὶ καὶ ἐπισκώπτει μου τὴν εὐχήν. τοῦτον ἐβουλόμην <milestone unit="section2" n="265"/>
               <lb/>βιῶναι τὸν βίον πλουτῶν ἐς ὑπερβολὴν καὶ τρυφῶν
<lb/>καὶ πάσαις ἡδοναῖς ἀφθόνως χρώμενος. εἴρηκα, καί μοι
<lb/>ὁ Ἑρμῆς τελεσιουργήσειεν αὐτά.
<pb id="p.224"/>
            </p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="26"/> Οἶσθα οὖν, ὦ Ἀδείμαντε, ὡς πάνυ σοι
<lb/>ἀπὸ λεπτῆς κρόκης ὁ πᾶς οὑτοσὶ πλοῦτος ἀπήρτηται, καὶ
<lb/>ἢν ἐκείνη ἀπορραγῇ, πάντα οἴχεται καὶ ἄνθρακές σοι ὁ
<lb/>θησαυρὸς ἔσται;
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Πῶς λέγεις, ὦ Λυκῖνε;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ὅτι, ὦ ἄριστε, ἄδηλον ὁπόσον χρόνον βιώσεις
<lb/>πλουτῶν. τίς γὰρ οἶδεν εἰ ἔτι σοι παρακειμένης τῆς
<lb/>χρυσῆς τραπέζης, πρὶν ἐπιβαλεῖν τὴν χεῖρα καὶ ἀπογεύσασθαι
<lb/>τοῦ ταὼ ἢ τοῦ Νομάδος ἀλεκτρυόνος, ἀποφυσήσας
<lb/>τὸ ψυχίδιον ἄπει γυψὶ καὶ κόραξι πάντα ἐκεῖνα καταλιπών;
<lb/>ἢ ἐθέλεις καταριθμήσομαί σοι τοὺς μὲν αὐτίκα
<lb/>τοῦ πλούτου πρὶν ἀπολαῦσαι ἀποθανόντας, ἐνίους δὲ καὶ
<lb/>ζῶντας ἀποστερηθέντας ὧν εἶχον ὑπό τινος βασκάνου
<lb/>πρὸς τὰ τοιαῦτα δαίμονος; ἀκούεις γάρ που τὸν Κροῖσον
<lb/>καὶ τὸν Πολυκράτην πολύ σου πλουσιωτέρους γενομένους
<lb/>ἐκπεσόντας ἐν βραχεῖ τῶν ἀγαθῶν ἁπάντων.
<lb/>
               <milestone unit="section" n="27"/>ἵνα δέ σοι καὶ τούτους ἀφῶ, τό γε ὑγιαίνειν ἐχέγγυον
<lb/>οἴει σοι γενήσεσθαι καὶ βέβαιον; ἢ οὐχ ὁρᾷς πολλοὺς τῶν
<lb/>
               <milestone unit="section2" n="266"/> πλουσίων κακοδαιμόνως διάγοντας ὑπὸ τῶν ἀλγηδόνων,
<lb/>τοὺς μὲν οὐδὲ βαδίζειν δυναμένους, ἐνίους δὲ τυφλοὺς
<lb/>ἢ τῶν ἐντοσθιδίων τι ἀλγοῦντας; ὅτι μὲν γὰρ οὐκ ἂν
<lb/>ἕλοιο πλουτῶν δὶς τοσοῦτον πλοῦτον ὅμοια πάσχειν Φανομάχῳ
<lb/>τῷ πλουσίῳ καὶ θηλύνεσθαι ὡς ἐκεῖνος εὖ οἶδα,
<lb/>κἂν μὴ εἴπῃς. ἐῶ λέγειν ὅσας ἐπιβουλὰς μετὰ τοῦ πλούτου
<lb/>καὶ λῃστὰς καὶ φθόνον καὶ μῖσος παρὰ τῶν πολλῶν
<lb/>ὁρᾷς οἵων σοι πραγμάτων αἴτιος ὁ θησαυρὸς γίνεται;
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Ἀεὶ σύ μοι, ὦ Λυκῖνε, ὑπεναντίος· ὥστε
<lb/>οὐδὲ τὴν χοίνικα ἔτι λήψῃ ἐς τέλος μου τῆς εὐχῆς ἐπηρεάζων.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Τοῦτο μὲν ἤδη κατὰ τοὺς πολλοὺς τῶν πλουσίων
<lb/>ἀναδύῃ καὶ ἀνακαλεῖς τὴν ὑπόσχεσιν. ἀλλὰ σὺ ἤδη
<lb/>ὁ Σάμιππος εὔχου.
<pb id="p.225"/>
            </p>
         </sp>
         <sp>
            <speaker>Σάμιππος</speaker>
            <p>
               <lb/>
               <milestone unit="section" n="28"/> Ἐγὼ δὲ &mdash; ἠπειρώτης γάρ εἰμι, Ἀρκὰς
<lb/>ἐκ Μαντινείας, ὡς ἴστε &mdash; ναῦν μὲν οὐκ αἰτήσομαί μοι
<lb/>γενέσθαι, ἥν γε τοῖς πολίταις ἐπιδείξασθαι ἀδύνατον,
<lb/>οὐδὲ μικρολογήσομαι πρὸς τοὺς θεοὺς θησαυρὸν αἰτῶν
<lb/>καὶ μεμετρημένον χρυσίον· ἀλλὰ δύνανται γὰρ πάντα οἱ
<lb/>θεοί, καὶ τὰ μέγιστα εἶναι δοκοῦντα, καὶ ὁ νόμος τῆς εὐχῆς
<lb/>ὃν Τιμόλαος ἔθηκε φήσας μηδὲν ὀκνεῖν αἰτεῖν, ὡς
<lb/>ἐκείνων πρὸς οὐδὲν ἀνανευόντων· αἰτῶ δὴ βασιλεὺς γενέσθαι
<lb/>οὐχ οἷος Ἀλέξανδρος ὁ Φιλίππου ἢ Πτολεμαῖος ἢ
<lb/>Μιθριδάτης ἢ εἴ τις ἄλλος ἐκδεξάμενος τὴν βασιλείαν
<lb/>παρὰ πατρὸς ἦρξεν, ἀλλά μοι τὸ πρῶτον ἀπὸ λῃστείας
<lb/>ἀρξαμενῳ ἑταῖροι καὶ συνωμόται ὅσον τριάκοντα, πιστοὶ
<lb/>μάλα καὶ πρόθυμοι, γενέσθωσαν, εἶτα κατ̓ ὀλίγον τριακόσιοι
<lb/>προσιόντες ἡμῖν ἄλλος ἐπ̓ ἄλλῳ, εἶτα χίλιοι καὶ <milestone unit="section2" n="267"/>
               <lb/>μετ̓ οὐ πολὺ μύριοι, καὶ τὸ πᾶν εἰς πέντε μυριάδας τὸ
<lb/>ὁπλιτικόν, ἱππεῖς δὲ ἀμφὶ τοὺς πεντακισχιλίους. <milestone unit="section" n="29"/>ἐγὼ
<lb/>δὲ χειροτονητὸς ὑφ̓ ἁπάντων προκριθεὶς ἄρχων, ἄριστος
<lb/>εἶναι δόξας ἀνθρώπων ἡγεῖσθαι καὶ πράγμασι χρῆσθαι·
<lb/>ὡς τοῦτό γε αὐτὸ ἤδη μείζονα εἶναι τῶν ἄλλων βασιλέων
<lb/>ἅτε ἀρετῇ προχειρισθέντα ὑπὸ τῆς στρατιᾶς ἄρχειν, οὐ
<lb/>κληρονόμον γενόμενον ἄλλου πονήσαντος ἐς τὴν βασιλείαν·
<lb/>ἐπεὶ τῷ Ἀδειμάντου θησαυρῷ παραπλήσιον τὸ
<lb/>τοιοῦτο, καὶ τὸ πρᾶγμα οὐχ ὅμοιον ἡδύ, ὥσπερ ὅταν ἴδῃ
<lb/>τις αὐτὸς δἰ αὑτοῦ κτησάμενος τὴν δυναστείαν.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Παπαῖ, ὦ Σάμιππε, οὐδὲν μικρόν, ἀλλὰ τὸ
<lb/>κεφάλαιον αὐτὸ τῶν ἀγαθῶν ἁπάντων σύ γε ᾔτησας, ἄρχειν
<lb/>ἀσπίδος τοσαύτης ἄριστος δὴ προκριθεὶς ὑπὸ τῶν
<lb/>πεντακισμυρίων. τοιοῦτον ἡμῖν ἡ Μαντίνεια θαυμαστὸν
<lb/>βασιλέα καὶ στρατηγὸν ἐλελήθει ἀνατρέφουσα. πλὴν ἀλλὰ
<lb/>βασίλευε καὶ ἡγοῦ τῶν στρατιωτῶν καὶ διακόσμει τό τε
<lb/>ἱππικὸν καὶ τοὺς ἀνέρας τοὺς ἀσπιδιώτας· ἐθέλω γὰρ εἰδέναι
<pb id="p.226"/>
               <lb/>οἷ βαδιεῖσθε τοσοῦτοι ὄντες ἐξ Ἀρκαδίας ἢ ἐπὶ τίνας
<lb/>ἀθλίους πρώτους ἀφίξεσθε.
</p>
         </sp>
         <sp>
            <speaker>Σάμιππος</speaker>
            <p>
               <lb/>
               <milestone unit="section" n="30"/> Ἄκουε, ὦ Λυκῖνε, μᾶλλον δέ, εἴ σοι φίλον,
<lb/>ἀκολούθει μεθ̓ ἡμῶν· ἵππαρχον γάρ σε τῶν πεντακισχιλίων ἀποφανῶ.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ἀλλὰ τῆς μὲν τιμῆς, ὦ βασιλεῦ, χάριν οἶδά
<lb/>σοι καὶ ὑποκύψας εἰς τὸ Περσικὸν προσκυνῶ σε περιαγαγὼν
<lb/>εἰς τοὐπίσω τὼ χεῖρε τιμῶν τὴν τιάραν ὀρθὴν οὖσαν
<lb/>
               <milestone unit="section2" n="268"/> καὶ τὸ διάδημα· σὺ δὲ τῶν ἐρρωμένων τούτων τινὰ ποίησον
<lb/>ἵππαρχον· ἐγὼ γάρ σοι δεινῶς ἄφιππός εἰμι καὶ οὐδὲ
<lb/>ὅλως ἐπέβην ἵππου ἐν τῷ πρὸ τοῦ χρόνῳ. δέδια τοίνυν
<lb/>μὴ τοῦ σαλπιγκτοῦ ἐποτρύνοντος καταπεσὼν ἔγωγε συμπατηθῶ
<lb/>ἐν τῇ τύρβῃ ὑπὸ τοσαύταις ὁπλαῖς, ἢ καὶ θυμοειδὴς
<lb/>ὢν ὁ ἵππος ἐξενέγκῃ με τὸν χαλινὸν ἐνδακὼν ἐς
<lb/>μέσους τοὺς πολεμίους, ἢ δεήσει καταδεθῆναί με πρὸς
<lb/>τὸ ἐφίππιον, εἰ μέλλω μενεῖν τε ἄνω καὶ ἕξεσθαι τοῦ χαλινοῦ.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/>
               <milestone unit="section" n="31"/> Ἐγώ σοι, ὦ Σάμιππε, ἡγήσομαι τῶν
<lb/>ἱππέων, Λυκῖνος δὲ τὸ δεξιὸν κέρας ἐχέτω. δίκαιος δ̓ ἂν
<lb/>εἴην τυχεῖν παρὰ σοῦ τῶν μεγίστων τοσούτοις σε μεδίμνοις
<lb/>δωρησάμενος ἐπισήμου χρυσίου.
</p>
         </sp>
         <sp>
            <speaker>Σάμιππος</speaker>
            <p>
               <lb/> Καὶ αὐτοὺς ἐρώμεθα, ὦ Ἀδείμαντε, τοὺς
<lb/>ἱππέας, εἰ δέξονταί σε ἄρχοντα σφῶν γενέσθαι. ὅτῳ δοκεῖ,
<lb/>ὦ ἱππεῖς, Ἀδείμαντον ἱππαρχεῖν, ἀνατεινάτω τὴν χεῖρα.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/> Πάντες, ὡς ὁρᾷς, ὦ Σάμιππε, ἐχειροτόνησαν.
</p>
         </sp>
         <sp>
            <speaker>Σάμιππος</speaker>
            <p>
               <lb/> Ἀλλὰ σὺ μὲν ἄρχε τῆς ἵππου, Λυκῖνος δὲ
<lb/>ἐχέτω τὸ δεξιόν· οὑτοσὶ δὲ Τιμόλαος ἐπὶ τοῦ εὐωνύμου
<lb/>τετάξεται· ἐγὼ δὲ κατὰ μέσον, ὡς νόμος βασιλεῦσι τῶν
<lb/>Περσῶν, ἐπειδὰν αὐτοὶ συμπαρῶσι. <milestone unit="section" n="32"/>προΐωμεν δὲ ἤδη
<lb/>
               <milestone unit="section2" n="269"/> τὴν ἐπὶ Κορίνθου διὰ τῆς ὀρεινῆς ἐπευξάμενοι τῷ βασιλείῳ
<lb/>Διί· κἀπειδὰν τἀν τῇ Ἑλλάδι πάντα ἤδη χειρωσώμεθα
<pb id="p.227"/>
               <lb/>&mdash; οὐδεὶς γὰρ ὁ ἐναντιωθησόμενος ἡμῖν τα ὅπλα
<lb/>τοσούτοις οὖσιν, ἀλλ̓ ἀκονιτὶ κρατοῦμεν &mdash; ἐπιβάντες
<lb/>επὶ τὰς τριήρεις καὶ τοὺς ἵππους ἐς τὰς ἱππαγωγοὺς ἐμβιβάσαντες
<lb/>&mdash; παρεσκεύασται δ̓ ἐν Κεγχρεαῖς καὶ σῖτος
<lb/>ἱκανὸς καὶ τὰ πλοῖα διαρκῆ καὶ τὰ ἄλλα πάντα &mdash; διαβάλλωμεν
<lb/>τὸν Αἰγαῖον εἰς τὴν Ἰωνίαν, εἶτα ἐκεῖ τῇ Ἀρτέμιδι
<lb/>θύσαντες καὶ τὰς πόλεις ἀτειχίστους λαβόντες ῥᾳδίως ἄρχοντας
<lb/>ἀπολιπόντες προχωρῶμεν ἐπὶ Συρίας διὰ Καρίας,
<lb/>εἶτα Λυκίας καὶ Παμφυλίας καὶ Πισιδῶν καὶ τῆς παραλίου
<lb/>καὶ ὀρεινῆς Κιλικίας, ἄχρι ἂν ἐπὶ τὸν Εὐφράτην ἀφικώμεθα.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="33"/> Ἐμέ, ὦ βασιλεῦ, εἰ δοκεῖ, σατράπην τῆς
<lb/>Ἑλλάδος κατάλιπε· δειλὸς γάρ εἰμι καὶ τῶν οἴκοι πολὺ
<lb/>ἀπελθεῖν οὐκ ἂν ἡδέως ὑπομείναιμι· σὺ δὲ ἔοικας ἐπὶ
<lb/>Ἀρμενίους καὶ Παρθυαίους ἐλάσειν μάχιμα φῦλα καὶ τὴν
<lb/>τοξικὴν εὔστοχα. ὥστε ἄλλῳ παραδοὺς τὸ δεξιὸν ἐμὲ Ἀντίπατρόν
<lb/>τινα ἐπὶ τῆς Ἑλλάδος ἔασον, μή με καὶ διαπείρῃ
<lb/>τις οἰστῷ ἄθλιον βαλὼν ἐς τὰ γυμνὰ περὶ Σοῦσα ἢ Βάκτρα
<lb/>ἡγούμενόν σοι τῆς φάλαγγος.
</p>
         </sp>
         <sp>
            <speaker>Σάμιππος</speaker>
            <p>
               <lb/> Ἀποδιδράσκεις, ὦ Λυκῖνε, τὸν κατάλογον
<lb/>δειλὸς ὤν. ὁ δὲ νόμος ἀποτετμῆσθαι τὴν κεφαλήν, εἴ τις <milestone unit="section2" n="270"/>
               <lb/>λιπὼν φαίνοιτο τὴν τάξιν. ἀλλ̓ ἐπεὶ κατὰ τὸν Εὐφράτην
<lb/>ἤδη ἐσμὲν καὶ ὁ ποταμὸς ἔζευκται καὶ κατόπιν ὁπόσα διεληλύθαμεν
<lb/>ἀσφαλῶς ἔχει καὶ πάντα ὕπαρχοι κατέχουσιν
<lb/>ὑπ̓ ἐμοῦ ἑκάστῳ ἔθνει ἐπεισαχθέντες, οἱ δὲ καὶ ἀπίασι
<lb/>τὴν Φοινίκην ἡμῖν ἐν τοσούτῳ καὶ τὴν Παλαιστίνην εἶτα
<lb/>καὶ τὴν Αἴγυπτον προσαξόμενοι, σὺ πρῶτος, ὦ Λυκῖνε,
<lb/>διάβαινε τὸ δεξιὸν ἄγων, εἶτα ἐγὼ καὶ μετ̓ ἐμὲ ὁ Τιμόλαος·
<lb/>ἐπὶ πᾶσι δὲ τὸ ἱππικὸν ἄγε σύ, ὦ Ἀδείμαντε. <milestone unit="section" n="34"/>καὶ
<lb/>διὰ μὲν τῆς Μεσοποταμίας οὐδεὶς ἀπήντηκεν ἡμῖν πολέμιος
<lb/>ἀλλὰ ἑκόντες αὑτούς τε καὶ τὰς ἀκροπόλεις ἅνθρωποι
<lb/>ἐνεχείρισαν, καὶ ἐπὶ Βαβυλῶνα ἐλθόντες ἀπροσδόκητοι
<pb id="p.228"/>
               <lb/>παρήλθομεν εἰς τὸ εἴσω τῶν τειχῶν καὶ ἔχομεν τὴν
<lb/>πόλιν· ὁ βασιλεὺς δὲ περὶ Κτησιφῶντα διατρίβων ἤκουσε
<lb/>τὴν ἔφοδον, εἶτα εἰς Σελεύκειαν παρελθὼν παρασκευάζεται
<lb/>ἱππέας τε ὅτι πλείστους μεταπεμπόμενος καὶ τοξότας
<lb/>καὶ σφενδονήτας. ἀπαγγέλλουσι δ̓ οὖν οἱ σκοποὶ
<lb/>ἀμφὶ τὰς ἑκατὸν ἤδη μυριάδας τοῦ μαχίμου συνειλέχθαι
<lb/>καὶ τούτων εἴκοσιν ἱπποτοξότας, καίτοι οὔπω ὁ Ἀρμένιος
<lb/>πάρεστιν οὔτε οἱ κατὰ τὴν Κασπίαν θάλατταν οἰκοῦντες
<lb/>οὔτε οἱ ἀπὸ Βάκτρων, ἀλλ̓ ἐκ τῶν πλησίον καὶ
<lb/>προαστείων τῆς ἀρχῆς· οὕτω ῥᾳδίως τοσαύτας μυριάδας
<lb/>
               <milestone unit="section2" n="271"/> κατέλεξε. καιρὸς οὖν ἤδη σκοπεῖν ἡμᾶς ὅ τι χρὴ ποιεῖν.
</p>
         </sp>
         <sp>
            <speaker>Ἀδείμαντος</speaker>
            <p>
               <lb/>
               <milestone unit="section" n="35"/> Ἀλλ̓ ἐγὼ μέν φημι δεῖν ὑμᾶς τὸ πεζὸν
<lb/>ἀπιέναι τὴν ἐπὶ Κτησιφῶντος, ἡμᾶς δὲ τὸ ἱππικὸν αὐτοῦ
<lb/>μένειν τὴν Βαβυλῶνα διαφυλάξοντας.
</p>
         </sp>
         <sp>
            <speaker>Σάμιππος</speaker>
            <p>
               <lb/> Ἀποδειλιᾷς καὶ σύ, ὦ Ἀδείμαντε, πλησίον
<lb/>τοῦ κινδύνου γενόμενος; σοὶ δὲ τί δοκεῖ, ὦ Τιμόλαε;
</p>
         </sp>
         <sp>
            <speaker>Τιμόλαος</speaker>
            <p>
               <lb/> Ἁπάσῃ τῇ στρατιᾷ βαδίζειν ἐπὶ τοὺς πολεμίους,
<lb/>μηδὲ περιμένειν ἔστ̓ ἂν ἄμεινον παρασκευάσωνται
<lb/>πανταχόθεν τῶν συμμάχων προσγενομένων, ἀλλ̓ ἕως
<lb/>ἔτι καθ̓ ὁδόν εἰσιν οἱ πολέμιοι, ἐπιχειρῶμεν αὐτοῖς.
</p>
         </sp>
         <sp>
            <speaker>Σάμιππος</speaker>
            <p>
               <lb/> Εὖ λέγεις. σὺ δὲ τί, ὦ Λυκῖνε, δοκιμάζεις;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ἐγώ σοι φράσω· ἐπειδὴ κεκμήκαμεν συντόνως
<lb/>ὁδεύοντες, ὁπότε κατῄειμεν ἕωθεν ἐς τὸν Πειραιᾶ,
<lb/>καὶ νῦν ἤδη τριάκοντά που σταδίους προκεχωρήκαμεν
<lb/>καὶ ὁ ἥλιος πολύς, κατὰ μεσημβρίαν γὰρ ἤδη μάλιστα,
<lb/>ἐνταῦθά που ἐπὶ τὰς ἐλαίας ἐπὶ τῆς ἀνατετραμμένης στήλης
<lb/>καθίσαντας ἀναπαύσασθαι, εἶτα οὕτως ἀναστάντας
<lb/>ἀνύειν τὸ λοιπὸν ἐς τὸ ἄστυ.
</p>
         </sp>
         <sp>
            <speaker>Σάμιππος</speaker>
            <p>
               <lb/> Ἔτι γὰρ Ἀθήνησιν, ὦ μακάριε, εἶναι δοκεῖς,
<lb/>ὃς ἀμφὶ Βαβυλῶνα ἐν τῷ πεδίῳ πρὸ τῶν τειχῶν ἐν τοσούτοις
<lb/>στρατιώταις κάθησαι περὶ τοῦ πολέμου διασκοπούμενος;
<pb id="p.229"/>
            </p>
         </sp>
         <sp>
            <speaker>Λυκῖνος</speaker>
            <p>
               <lb/> Εὖ γε ὑπέμνησας. ἐγὼ δὲ νήφειν ᾤμην καὶ
<lb/>οὐ παραποφανεῖσθαι τὴν γνώμην.
</p>
         </sp>
         <sp>
            <speaker>Σάμιππος</speaker>
            <p>
               <lb/>
               <milestone unit="section" n="36"/> Πρόσιμεν δή, εἴ σοι δοκεῖ. καὶ ὅπως ἄνδρες <milestone unit="section2" n="272"/>
               <lb/>ἀγαθοὶ ἐν τοῖς κινδύνοις ἔσεσθε μηδὲ προδώσετε
<lb/>τὸ πάτριον φρόνημα· ἤδη γάρ που καὶ οἱ πολέμιοι ἐπιλαμβάνουσιν.
<lb/>ὥστε τὸ μὲν σύνθημα ἔστω Ἐνυάλιος·
<lb/>ὑμεῖς δὲ ἐπειδὰν σημάνῃ ὁ σαλπιγκτής, ἀλαλάξαντες καὶ
<lb/>τὰ δόρατα κρούσαντες πρὸς τὰς ἀσπίδας ἐπείγεσθε συμμῖξαι
<lb/>τοῖς ἐναντίοις καὶ ἐντὸς γενέσθαι τῶν τοξευμάτων,
<lb/>ὡς μηδὲ πληγὰς λαμβάνωμεν ἀκροβολίζεσθαι αὐτοῖς διδόντες·
<lb/>καὶ ἐπειδὴ ἐς χεῖρας ἤδη συνεληλύθαμεν, τὸ μὲν
<lb/>εὐώνυμον καὶ ὁ Τιμόλαος ἐτρέψαντο τοὺς καθ̓ αὑτοὺς
<lb/>Μήδους ὄντας, τὸ δὲ κατ̓ ἐμὲ ἰσόπαλον ἔτι, Πέρσαι γάρ
<lb/>εἰσι καὶ ὁ βασιλεὺς ἐν αὐτοῖς· ἡ δὲ ἵππος ἅπασα τῶν
<lb/>βαρβάρων ἐπὶ τὸ δεξιὸν ἡμῶν ἐλαύνουσιν, ὥστε, ὦ Λυκῖνε,
<lb/>αὐτός τε ἀνὴρ ἀγαθὸς γίγνου καὶ τοῖς μετὰ σαυτοῦ
<lb/>παρακελεύου δέχεσθαι τὴν ἐπέλασιν.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="37"/> Ὢ τῆς τύχης· ἐπ̓ ἐμὲ γὰρ οἱ ἱππεῖς ἅπαντες
<lb/>καὶ μόνος ἐπιτήδειος αὐτοῖς ἔδοξα ἐπελαύνεσθαι. καί
<lb/>μοι δοκῶ, ἢν βιάζωνται, αὐτομολήσειν προσδραμὼν ἐς
<lb/>τὴν παλαίστραν ἔτι πολεμοῦντας ὑμᾶς καταλιπών.
</p>
         </sp>
         <sp>
            <speaker>Σάμιππος</speaker>
            <p>
               <lb/> Μηδαμῶς· κρατεῖς γὰρ αὐτῶν καὶ σὺ ἤδη τὸ
<lb/>μέρος. ἐγὼ δέ, ὡς ὁρᾷς, καὶ μονομαχήσω πρὸς τὸν βασιλέα·
<lb/>προκαλεῖται γάρ με καὶ ἀναδῦναι πάντως αἰσχρόν. <milestone unit="section2" n="273"/>
            </p>
         </sp>
         <sp>
            <speaker>Λυκῖνος</speaker>
            <p>
               <lb/> Νὴ Δία καὶ τετρώσῃ αὐτίκα μάλα πρὸς αὐτοῦ·
<lb/>βασιλικὸν γὰρ καὶ τὸ τρωθῆναι περὶ τῆς ἀρχῆς μαχόμενον.
</p>
         </sp>
         <sp>
            <speaker>Σάμιππος</speaker>
            <p>
               <lb/> Εὖ λέγεις. ἐπιπόλαιον μέν μοι τὸ τραῦμα καὶ
<lb/>οὐκ εἰς τὰ φανερὰ τοῦ σώματος, ὡς μηδὲ τὴν οὐλὴν ὕστερον
<lb/>ἄμορφον γενέσθαι. πλὴν ἀλλὰ ὁρᾷς ὅπως ἐπελάσας
<lb/>μιᾷ πληγῇ αὐτόν τε καὶ τὸν ἵππον διέπειρα τὴν λόγχην
<lb/>ἀφείς, εἶτα τὴν κεφαλὴν ἀποτεμὼν καὶ ἀφελὼν τὸ διάδημα
<lb/>βασιλεὺς ἤδη γέγονα προσκυνούμενος ὑφ̓ ἁπάντων;
<pb id="p.230"/>
               <lb/>
               <milestone unit="section" n="38"/>οἱ βάρβαροι προσκυνείτωσαν· ὑμῶν κατὰ τὸν
<lb/>Ἑλλήνων νόμον ἄρξω εἷς στρατηγὸς ὀνομαζόμενος. ἐπὶ
<lb/>τούτοις ἄρα ἐννοεῖτε ὅσας μὲν πόλεις ἐπωνύμους ἐπ̓
<lb/>ἐμαυτοῦ οἰκιῶ, ὅσας δὲ καὶ καθαιρήσω ἑλὼν κατὰ κράτος,
<lb/>αἳ ἂν ὑβρίσωσί τι ἐς τὴν ἀρχήν. ἁπάντων δὲ μάλιστα
<lb/>Κυδίαν τὸν πλούσιον μετελεύσομαι, ὃς ὅμορος ἔτι
<lb/>ὤν μοι ἐξέωσε τοῦ ἀγροῦ ἐπιβαίνων κατ̓ ὀλίγον ἐς τὸ εἴσω τῶν ὅρων.
</p>
         </sp>
         <sp>
            <speaker>Λυκῖνος</speaker>
            <p>
               <lb/>
               <milestone unit="section" n="39"/> Πέπαυσο ἤδη, ὦ Σάμιππε· καιρὸς γὰρ σὲ
<lb/>ἤδη μὲν νενικηκότα τηλικαύτην μάχην ἐν Βαβυλῶνι εὐωχεῖσθαι
<lb/>τὰ ἐπινίκια &mdash; ἐκστάδιος γὰρ οἶμαί σοι ἡ ἀρχή &mdash;
<lb/>Τιμόλαον δὲ ἐν τῷ μέρει εὔχεσθαι ὅπερ ἂν ἐθέλῃ.
</p>
         </sp>
         <sp>
            <speaker>Σάμιππος</speaker>
            <p>
               <lb/> Τί δ̓ οὖν, ὦ Λυκῖνε; οἷά σοι ᾐτῆσθαι δοκῶ;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Παρὰ πολύ, ὦ θαυμασιώτατε βασιλέων, ἐπιπονώτερα
<lb/>
               <milestone unit="section2" n="274"/> καὶ βιαιότερα τῶν Ἀδειμάντου, παῤ ὅσον ἐκεῖνος
<lb/>μὲν ἐτρύφα διτάλαντα χρύσεα ἐκπώματα προτεινόμενος
<lb/>τοῖς συμπόταις, σὺ δὲ καὶ ἐτιτρώσκου μονομαχῶν καὶ
<lb/>ἐδεδίεις καὶ ἐφρόντιζες νύκτωρ καὶ μεθ̓ ἡμέραν· οὐ μόνον
<lb/>γάρ σοι τὰ παρὰ τῶν πολεμίων φοβερὰ ἦν, ἀλλὰ καὶ
<lb/>ἐπιβουλαὶ μυρίαι καὶ φθόνος παρὰ τῶν συνόντων καὶ μῖσος
<lb/>καὶ κολακεία, φίλος δὲ οὐδεὶς ἀληθής, ἀλλὰ πρὸς τὸ
<lb/>δέος ἅπαντες ἢ πρὸς τὴν ἐλπίδα εὖνοι δοκοῦντες εἶναι.
<lb/>ἀπόλαυσις μέν γε οὐδὲ ὄναρ τῶν ἡδέων, ἀλλὰ δόξα μόνη
<lb/>καὶ πορφυρὶς χρυσῷ ποικίλη καὶ ταινία λευκὴ περὶ τῷ
<lb/>μετώπῳ καὶ δορυφόροι προϊόντες, τὰ δ̓ ἄλλα κάματος
<lb/>ἀφόρητος καὶ ἀηδία πολλή, καὶ ἢ χρηματίζειν δεῖ τοῖς
<lb/>παρα τῶν πολεμίων ἥκουσιν ἢ δικάζειν ἢ καταπέμπειν
<lb/>τοῖς ὑπηκόοις ἐπιτάγματα, καὶ ἤτοι ἀφέστηκέ τι ἔθνος ἢ
<lb/>ἐπελαύνουσί τινες τῶν ἔξω τῆς ἀρχῆς. δεδιέναι οὖν δεῖ
<lb/>πάντα καὶ ὑφορᾶσθαι, καὶ ὅλως ὑπὸ πάντων μᾶλλον ἢ
<lb/>ὑπο σεαυτοῦ εὐδαιμονίζεσθαι. <milestone unit="section" n="40"/>καὶ γὰρ οὖν καὶ τόδε
<lb/>πῶς οὐ ταπεινόν, ὅτι καὶ νοσεῖς τὰ ὅμοια τοῖς ἰδιώταις
<pb id="p.231"/>
               <lb/>καὶ ὁ πυρετος οὐ διαγινώσκει σε βασιλέα ὄντα οὐδ̓ ὁ θάνατος
<lb/>δέδιε τοὺς δορυφόρους, ἀλλ̓ ἐπιστάς, ὁπόταν αὐτῷ
<lb/>δοκῇ, ἄγει οἰμώζοντα οὐκ αἰδούμενος τὸ διάδημα; σὺ δὲ
<lb/>ὁ οὕτως ὑψηλὸς καταπεσὼν ἀνάσπαστος ἐκ τοῦ βασιλείου
<lb/>θρόνου τὴν αὐτὴν ὁδὸν ἄπει τοῖς πολλοῖς, ἰσότιμος ἐλαυνόμενος
<lb/>ἐν τῇ ἀγέλῃ τῶν νεκρῶν, χῶμα ὑψηλὸν ὑπὲρ γῆς
<lb/>καὶ στήλην μακρὰν ἢ πυραμίδα εὔγραμμον τὰς γωνίας
<lb/>ἀπολιπών, ἐκπρόθεσμα καὶ ἀνεπαίσθητα φιλοτιμήματα·
<lb/>εἰκόνες δὲ ἐκεῖναι καὶ νεῴ, οὓς ἀνιστᾶσιν αἱ πόλεις θεραπεύουσαι,
<lb/>καὶ τὸ μέγα ὄνομα πάντα κατ̓ ὀλίγον ἀπορρεῖ <milestone unit="section2" n="275"/>
               <lb/>καὶ ἄπεισιν ἀμελούμενα. ἢν δὲ καὶ ὅτι μάλιστα ἐπὶ
<lb/>πλεῖστον παραμείνῃ, τίς ἔτι ἀπόλαυσις ἀναισθήτῳ αὐτῷ
<lb/>γενομένῳ; ὁρᾷς οἷα μὲν ἔτι ζῶν ἕξεις πράγματα δεδιὼς
<lb/>καὶ φροντίζων καὶ κάμνων, οἷα δὲ καὶ μετὰ τὴν ἀπαλλαγὴν ἔσται;
<lb/>
               <milestone unit="section" n="41"/>Ἀλλ̓ ἤδη σὸν αἰτεῖν, ὦ Τιμόλαε, καὶ ὅπως ὑπερβάλῃ
<lb/>τούτους, ὥσπερ εἰκὸς ἄνδρα συνετὸν καὶ πράγμασι χρῆσθαι εἰδότα.
</p>
         </sp>
         <sp>
            <speaker>Τιμόλαος</speaker>
            <p>
               <lb/> Σκόπει γοῦν, ὦ Λυκῖνε, εἴ τι ἐπιλήψιμον εὔξομαι
<lb/>καὶ ὅ τι ἂν εὐθῦναί τις δυνηθείη. χρυσὸν μὲν οὖν
<lb/>καὶ θησαυροὺς καὶ μεδίμνους νομίσματος ἢ βασιλείας καὶ
<lb/>πολέμους καὶ δείματα ὑπὲρ τῆς ἀρχῆς, ἃ εἰκότως διέβαλες,
<lb/>οὐκ αἰτήσομαι· ἀβέβαια γὰρ ταῦτά γε καὶ πολλὰς
<lb/>τὰς ἐπιβουλὰς ἔχοντα καὶ πλέον τοῦ ἡδέος τὸ ἀνιαρὸν ἐν
<lb/>αὐτοῖς ἦν. <milestone unit="section" n="42"/>ἐγὼ δὲ βούλομαι τὸν Ἑρμῆν ἐντυχόντα μοι
<lb/>δοῦναι δακτυλίους τινὰς καὶ τοιούτους τὴν δύναμιν, ἕνα
<lb/>μὲν ὥστε ἀεὶ ἐρρῶσθαι καὶ ὑγιαίνειν τὸ σῶμα καὶ ἄτρωτον
<lb/>εἶναι καὶ ἀπαθῆ, ἕτερον δὲ ὡς μὴ ὁρᾶσθαι τὸν περιθέμενον,
<lb/>οἷος ἦν ὁ τοῦ Γύγου, τὸν δέ τινα ὡς ἰσχύειν
<lb/>ὑπὲρ ἄνδρας μυρίους καὶ ὅ τι ἂν ἄχθος ἅμα μυρίοι κινῆσαι
<lb/>μόλις δύναιντο, τοῦτο ἐμὲ ῥᾳδίως μόνον ἀνατίθεσθαι,
<lb/>ἔτι δὲ καὶ πέτεσθαι πολὺ ἀπὸ τῆς γῆς ἀρθέντα, καὶ
<pb id="p.232"/>
               <lb/>πρὸς τοῦτο εἶναί μοι δακτύλιόν τινα· καὶ μὴν καὶ ἐς
<lb/>ὕπνον κατασπᾶν ὁπόσους ἂν ἐθέλω καὶ ἅπασαν θύραν
<lb/>προσιόντι μοι ἀνοίγεσθαι χαλωμένου τοῦ κλείθρου καὶ
<lb/>τοῦ μοχλοῦ ἀφαιρουμένου, ταῦτα ἀμφότερα εἷς δακτύλιος
<lb/>
               <milestone unit="section2" n="276"/> δυνάσθω. <milestone unit="section" n="43"/>τὸ δὲ μέγιστον ἄλλος τις ἔστω ἐπὶ πᾶσιν
<lb/>ὁ ἥδιστος, ὡς ἐράσμιον εἶναί με περιθέμενον παισὶ τοῖς
<lb/>ὡραίοις καὶ γυναιξὶ καὶ δήμοις ὅλοις καὶ μηδένα εἶναι
<lb/>ἀνέραστον καὶ ὅτῳ μὴ ποθεινότατος ἐγὼ καὶ ἀνὰ στόμα,
<lb/>ὥστε πολλὰς γυναῖκας οὐ φερούσας τὸν ἔρωτα καὶ ἀναρτᾶν
<lb/>ἑαυτὰς καὶ τὰ μειράκια ἐπιμεμηνέναι μοι καὶ εὐδαίμονα
<lb/>εἶναι δοκεῖν, εἴ τινα καὶ μόνον προσβλέψαιμι αὐτῶν,
<lb/>εἰ δ̓ ὑπερορῴην, κἀκεῖνα ὑπὸ λύπης ἀπολλύσθω,
<lb/>καὶ ὅλως ὑπὲρ τὸν Ὑάκινθον ἢ Ὕλαν ἢ Φάωνα τὸν Χῖον
<lb/>εἶναί με. <milestone unit="section" n="44"/>καὶ ταῦτα πάντα ἔχειν μὴ ὀλιγοχρόνιον ὄντα
<lb/>μηδὲ κατὰ μέτρον ζῶντα τῆς ἀνθρωπίνης βιοτῆς, ἀλλ̓ ἔτη
<lb/>χίλια νέον ἐκ νέου γιγνόμενον διαβιῶναι ἀμφὶ τὰ ἑπτακαίδεκα
<lb/>ἔτη ἀεὶ ἀποδυόμενον τὸ γῆρας ὥσπερ οἱ ὄφεις·
<lb/>οὐδὲν γὰρ δεήσει με ταῦτα ἔχοντα· πάντα γὰρ ἐμὰ ἦν ἂν
<lb/>τὰ τῶν ἄλλων, ἐς ὅσον ἀνοίγειν τε τὰς θύρας ἐδυνάμην
<lb/>καὶ κοιμίζειν τοὺς φύλακας καὶ ἀθέατος εἶναι εἰσιών. εἰ δέ
<lb/>τι ἐν Ἰνδοῖς ἢ Ὑπερβορέοις θέαμα παράδοξον ἢ κτῆμα
<lb/>τίμιον ἢ ὅσα ἐμφαγεῖν ἢ πιεῖν ἡδέα, οὐ μεταστειλάμενος,
<lb/>ἀλλ̓ αὐτὸς ἐπιπετόμενος ἀπέλαυον ἁπάντων ἐς κόρον·
<lb/>καὶ ἐπεὶ γρὺψ ὑπόπτερον θηρίον ἢ φοῖνιξ ὄρνεον ἐν Ἰνδοῖς
<lb/>
               <milestone unit="section2" n="277"/> ἀθέατον τοῖς ἄλλοις, ἐγὼ δὲ καὶ τοῦτο ἑώρων ἄν,
<lb/>καὶ τὰς πηγὰς δὲ τὰς Νείλου μόνος ἂν ἠπιστάμην καὶ ὅσον
<lb/>τῆς γῆς ἀοίκητον, καὶ εἴ τινες ἀντίποδες ἡμῖν οἰκοῦσι τὸ
<lb/>νότιον τῆς γῇς ἡμίτομον ἔχοντες. ἔτι δὲ καὶ ἀστέρων φύσιν
<lb/>καὶ σελήνης καὶ αὐτοῦ ἡλίου ῥᾳδίως ἔγνων ἂν ἀπαθὴς
<lb/>ὢν τῷ πυρί, καὶ τὸ πάντων ἥδιστον, αὐθημερὸν
<lb/>ἀγγεῖλαι ἐς Βαβυλῶνα, τίς ἐνίκησεν Ὀλύμπια, καὶ ἀριστήσαντα,
<lb/>εἰ τύχοι, ἐν Συρίᾳ δειπνῆσαι ἐν Ἰταλίᾳ. εἰ δέ
<pb id="p.233"/>
               <lb/>τις ἐχθρὸς εἴη, ἀμύνασθαι καὶ τοῦτον ἐκ τοῦ ἀφανοῦς
<lb/>πέτρον ἐμβαλόντα τῇ κεφαλῇ, ὡς ἐπιτετρῖφθαι τὸ κρανίον,
<lb/>τούς τε αὖ φίλους εὖ ποιεῖν ἐπιχέαντα κοιμωμένοις
<lb/>αὐτοῖς τὸ χρυσίον· καὶ μὴν εἴ τις ὑπερόπτης εἴη ἢ τύραννος
<lb/>πλούσιος ὑβριστής, ἀράμενος αὐτὸν ὅσον ἐπὶ
<lb/>σταδίους εἴκοσιν ἀφῆκα φέρεσθαι κατὰ τῶν κρημνῶν.
<lb/>τοῖς παιδικοῖς δὲ ἀκωλύτως ὁμιλεῖν ἂν ἐξῆν εἰσιόντα
<lb/>ἀθέατον κοιμίσαντα ἅπαντας ἄνευ ἐκείνων μόνων. οἷον
<lb/>δὲ κἀκεῖνο ἦν, τοὺς πολεμοῦντας ἐπισκοπεῖν ἔξω βέλους
<lb/>ὑπεραιωρούμενον; καὶ εἰ δόξειέ μοι, προσθέμενος ἂν τοῖς
<lb/>ἡττημένοις κοιμίσας τοὺς κρατοῦντας νικᾶν παρεῖχον τοῖς
<lb/>φεύγουσιν ἀναστρέψασιν ἀπὸ τῆς τροπῆς. καὶ τὸ ὅλον,
<lb/>παιδιὰν ἐποιούμην ἂν τὸν τῶν ἀνθρώπων βίον καὶ πάντα
<lb/>ἐμὰ ἦν καὶ θεὸς ἐδόκουν τοῖς ἄλλοις. τοῦτο ἡ ἄκρα εὐδαιμονία
<lb/>ἐστὶ μήτε ἀπολέσθαι μήτε ἐπιβουλευθῆναι δυναμένη, <milestone unit="section2" n="278"/>
               <lb/>καὶ μάλιστα μεθ̓ ὑγιείας ἐν μακρῷ τῷ βίῳ.
<lb/>
               <milestone unit="section" n="45"/>τί ἂν αἰτιάσαιο, ὦ Λυκῖνε, τῆς εὐχῆς;
</p>
         </sp>
         <sp>
            <speaker>Λυκῖνος</speaker>
            <p>
               <lb/> Οὐδέν, ὦ Τιμόλαε· οὐδὲ γὰρ ἀσφαλὲς ἐναντιοῦσθαι
<lb/>ἀνδρὶ πτηνῷ καὶ ὑπὲρ μυρίους τὴν ἰσχύν, πλὴν
<lb/>ἀλλὰ ἐκεῖνο ἐρήσομαί σε, εἴ τινα ἄλλον εἶδες ἐν τοσούτοις
<lb/>ἔθνεσιν, ὅσα ὑπερέπτης, γέροντα ἤδη ἄνδρα οὕτω
<lb/>παρακεκινηκότα τὴν γνώμην, ἐπὶ δακτυλίου μικροῦ ὀχούμενον,
<lb/>ὄρη ὅλα κινεῖν ἄκρῳ τῷ δακτύλῳ δυνάμενον, ἐπέραστον
<lb/>πᾶσι, καὶ ταῦτα φαλακρὸν ὄντα καὶ τὴν ῥῖνα σιμόν;
<lb/>ἀτὰρ εἰπέ μοι καὶ τόδε, τί δή ποτε οὐχ εἷς δακτύλιος
<lb/>ἅπαντα ταῦτα δύναταί σοι, ἀλλὰ τοσούτους περιημμένος
<lb/>βαδιῇ τὴν ἀριστερὰν πεφορτισμένος κατὰ δάκτυλον ἕνα;
<lb/>μᾶλλον δὲ ὑπερπαίει ὁ ἀριθμός, καὶ δεήσει καὶ τὴν δεξιὰν
<lb/>συνεπιλαβεῖν. καίτοι ἑνὸς τοῦ ἀναγκαιοτάτου προσδεῖ,
<lb/>ὃς περιθέμενόν σε παύσει μωραίνοντα τὴν πολλὴν ταύτην
<lb/>κόρυζαν ἀποξύσας. ἢ τοῦτο μὲν καὶ ὁ ἐλλέβορος ἱκανὸς
<lb/>ποιῆσαι ζωρότερος ποθείς;
<pb id="p.234"/>
            </p>
         </sp>
         <sp>
            <speaker>Τιμόλαος</speaker>
            <p>
               <lb/>
               <milestone unit="section" n="46"/> Ἀλλὰ πάντως, ὦ Λυκῖνε, καὶ αὐτὸς εὔξῃ
<lb/>τι ἤδη ποτέ, ὡς ἂν μάθωμεν οἱα αἰτήσεις ἀνεπίληπτα καὶ
<lb/>ἀνέγκλητα ὁ συκοφαντῶν τοὺς ἄλλους.
</p>
         </sp>
         <sp>
            <speaker>Λυκῖνος</speaker>
            <p>
               <lb/> Ἀλλ̓ οὐ δέομαι εὐχῆς ἐγώ· ἥκομεν γὰρ δὴ
<lb/>
               <milestone unit="section2" n="279"/> πρὸς τὸ Δίπυλον, καὶ ὁ βέλτιστος οὑτοσὶ Σάμιππος ἀμφὶ
<lb/>Βαβυλῶνα μονομαχῶν, καὶ σύ, ὦ Τιμόλαε, ἀριστῶν μὲν
<lb/>ἐν Συρίᾳ, δειπνῶν δὲ ἐν Ἰταλίᾳ καὶ τοῖς ἐμοὶ ἐπιβάλλουσι
<lb/>σταδίοις κατεχρήσασθε καλῶς ποιοῦντες· ἄλλως τε οὐκ
<lb/>ἂν δεξαίμην πλουτήσας ἐπ̓ ὀλίγον ὑπηνέμιόν τινα πλοῦτον
<lb/>ἀνιᾶσθαι μετ̓ ὀλίγον ψιλὴν τὴν μᾶζαν ἐσθίων, οἷα
<lb/>ὑμεῖς πείσεσθε μετ̓ ὀλίγον, ἐπειδὰν ἡ εὐδαιμονία μὲν
<lb/>ὑμῖν καὶ ὁ πολὺς πλοῦτος οἴχηται ἀποπτάμενος, αὐτοὶ
<lb/>δὲ καταβάντες ἀπὸ τῶν θησαυρῶν τε καὶ διαδημάτων ὥσπερ
<lb/>ἐξ ἡδίστου ὀνείρατος ἀνεγρόμενοι ἀνόμοια τὰ ἐπὶ τῆς
<lb/>οἰκίας εὑρίσκητε ὥσπερ οἱ τοὺς βασιλεῖς ὑποκρινόμενοι
<lb/>τραγῳδοὶ ἐξελθόντες ἀπὸ τοῦ θεάτρου λιμώττοντες οἱ
<lb/>πολλοί, καὶ ταῦτα πρὸ ὀλίγου Ἀγαμέμνονες ὄντες ἢ
<lb/>Κρέοντες. λυπήσεσθε οὖν, ὡς τὸ εἰκός, καὶ δυσάρεστοι
<lb/>ἔσεσθε τὰ ἐπὶ τῆς οἰκίας, καὶ μάλιστα σύ, ὦ Τιμόλαε,
<lb/>ὁπόταν δέῃ σε τὸ αὐτὸ παθεῖν τῷ Ἰκάρῳ τῆς πτερώσεως
<lb/>διαλυθείσης καταπεσόντα ἐκ τοῦ οὐρανοῦ χαμαὶ βαδίζειν
<lb/>ἀπολέσαντα τοὺς δακτυλίους ἐκείνους ἅπαντας ἀπορρυέντας
<lb/>τῶν δακτύλων. ἐμοὶ δὲ καὶ τοῦτο ἱκανὸν ἀντὶ
<lb/>πάντων θησαυρῶν καὶ Βαβυλῶνος ἀυτῆς τὸ γελάσαι μάλα
<lb/>ἡδέως ἐφ̓ οἷς ὑμεῖς ᾐτήσατε τοιούτοις οὖσι, καὶ ταῦτα
<lb/>φιλοσοφίαν ἐπαινοῦντες.
</p>
         </sp>
      </body>
   </text>
</TEI.2>
