<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader>
      <fileDesc>
         <titleStmt>
            <title>Herodotus</title>
            <author>Lucian</author>
            <editor role="editor">Karl Jacobitz</editor>&fund.Google;</titleStmt>&Perseus.publish;<sourceDesc>
            <biblStruct>
               <monogr>
                  <title>Luciani Samosatensis Opera, Vol I</title>
                  <author>Lucian</author>
                  <editor role="editor">Karl Jacobitz</editor>
                  <imprint>
                     <publisher>in aedibus B. G. Teubneri</publisher>
                     <pubPlace>Leipzig</pubPlace>
                     <date>1896</date>
                  </imprint>
               </monogr>
            </biblStruct>
            <p>Kεψβοαρδινγ</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="section"/>
         </refsDecl>
      </encodingDesc>
      <profileDesc>
         <langUsage>
            
            <language id="greek">Greek</language>
         </langUsage>
      </profileDesc>
   </teiHeader>
   <text>
      <body>
         <p>
            <pb id="p.391"/>
            <lb/>
            <milestone unit="section" n="1"/>Ἡροδότου εἴθε μὲν καὶ τὰ ἄλλα μιμήσασθαι δυνατὸν
<lb/>ἦν· οὐ πάντα φημὶ ὅσα προσῆν αὐτῷ, &mdash; μεῖζον
<lb/>γὰρ εὐχῆς τοῦτό γε &mdash; ἀλλὰ κἂν ἓν ἐκ τῶν ἁπάντων, οἷον
<lb/>ἢ κάλλος τῶν λόγων ἢ ἁρμονίαν αὐτῶν ἢ τὸ οἰκεῖον τῇ
<lb/>Ἰωνίᾳ καὶ προσφυὲς ἢ τῆς γνώμης τὸ περιττὸν ἢ ὅσα <milestone unit="section2" n="832"/>
            <lb/>μυρία καλὰ ἐκεῖνος ἅμα πάντα συλλαβὼν ἔχει πέρα τῆς
<lb/>εἰς μίμησιν ἐλπίδος· ἃ δὲ ἐποίησεν ἐπὶ τοῖς συγγράμμασι
<lb/>καὶ ὡς πολλοῦ ἄξιος τοῖς Ἕλλησιν ἅπασιν ἐν βραχεῖ κατέστη,
<lb/>καὶ ἐγὼ καὶ σὺ καὶ ἄλλος ἂν μιμησαίμεθα. πλεύσας
<lb/>γὰρ οἴκοθεν ἐκ τῆς Καρίας εὐθὺ τῆς Ἑλλάδος ἐσκοπεῖτο
<lb/>πρὸς ἑαυτὸν ὅπως ἂν τάχιστα καὶ ἀπραγμονέστατα
<lb/>ἐπίσημος καὶ περιβόητος γένοιτο καὶ αὐτὸς καὶ τὰ συγγραμμάτια.
<lb/>τὸ μὲν οὖν περινοστοῦντα νῦν μὲν Ἀθηναίοις,
<lb/>νῦν δὲ Κορινθίοις ἀναγινώσκειν ἢ Ἀργείοις ἢ
<lb/>Λακεδαιμονίοις ἐν τῷ μέρει, ἐργῶδες καὶ μακρὸν ἡγεῖτο
<lb/>εἶναι καὶ τριβὴν οὐ μικρὰν ἐν τῷ τοιούτῳ ἔσεσθαι· οὔκουν
<lb/>ἠξίου διασπᾶν τὸ πρᾶγμα οὐδὲ κατὰ διαίρεσιν οὕτω
<lb/>κατ̓ ὀλίγον ἀγείρειν καὶ συλλέγειν τὴν γνῶσιν, ἐπεβούλευε
<lb/>δέ, εἰ δυνατὸν εἴη, ἀθρόους που λαβεῖν τοὺς Ἕλληνας
<lb/>ἅπαντας. ἐνίστανται οὖν Ὀλύμπια τὰ μεγάλα, καὶ ὁ <milestone unit="section2" n="833"/>
            <lb/>Ἡρόδοτος τοῦτ̓ ἐκεῖνο ἥκειν οἱ νομίσας τὸν καιρόν, οὗ
<lb/>μάλιστα ἐγλίχετο, πλήθουσαν τηρήσας τὴν πανήγυριν,
<lb/>ἁπανταχόθεν ἤδη τῶν ἀρίστων συνειλεγμένων, παρελθὼν
<lb/>ἐς τὸν ὀπισθόδομον οὐ θεατήν, ἀλλ̓ ἀγωνιστὴν
<lb/>παρεῖχεν ἑαυτὸν Ὀλυμπίων ᾅδων τὰς ἱστορίας καὶ κηλῶν
<lb/>τοὺς παρόντας, ἄχρι τοῦ καὶ Μούσας κληθῆναι τὰς βίβλους
<lb/>αὐτοῦ, ἐννέα καὶ αὐτὰς οὔσας. <milestone unit="section" n="2"/>ἤδη οὖν ἅπαντες
<lb/>αὐτον ᾔδεσαν πολλῷ μᾶλλον ἢ τοὺς Ὀλυμπιονίκας
<lb/>αύτούς· καὶ οὐκ ἔστιν ὅστις ἀνήκοος ἦν τοῦ Ἡροδότου
<lb/>ονοματος, οἱ μὲν αὐτοὶ ἀκούσαντες ἐν Ὀλυμπίᾳ, οἱ δὲ
<pb id="p.392"/>
            <lb/>τῶν ἐκ τῆς πανηγύρεως ἡκόντων πυνθανόμενοι, καὶ εἰ
<lb/>πού γε φανείη μόνον, ἐδείκνυτο ἂν τῷ δακτύλῳ, Οὗτος
<lb/>ἐκεῖνος Ἡρόδοτός ἐστιν ὁ τὰς μάχας τὰς Περσικὰς Ἰαστὶ
<lb/>συγγεγραφώς, ὁ τὰς νίκας ἡμῶν ὑμνήσας. τοιαῦτα ἐκεῖνος
<lb/>
            <milestone unit="section2" n="834"/> ἀπέλαυσε τῶν ἱστοριῶν, ἐν μιᾷ συνόδῳ πάνδημόν
<lb/>τινα καὶ κοινὴν ψῆφον τῆς Ἑλλάδος λαβὼν καὶ ἀνακηρυχθεὶς
<lb/>οὐχ ὑφ̓ ἑνὸς μὰ Δία κήρυκος, ἀλλ̓ ἐν ἁπάσῃ
<lb/>πόλει, ὅθεν ἕκαστος ἦν τῶν πανηγυριστῶν. <milestone unit="section" n="3"/>ὅπερ ὕστερον
<lb/>κατανοήσαντες, ἐπίτομόν τινα ταύτην ὁδὸν ἐς γνῶσιν,
<lb/>Ἱππίας τε ὁ ἐπιχώριος αὐτῶν σοφιστὴς καὶ Πρόδικος
<lb/>ὁ Κεῖος καὶ Ἀναξιμένης ὁ Χῖος καὶ Πῶλος ὁ Ἀκραγαντῖνος
<lb/>καὶ ἄλλοι συχνοὶ λόγους ἔλεγον ἀεὶ καὶ αὐτοὶ
<lb/>πρὸς τὴν πανήγυριν, ἀφ̓ ὧν γνώριμοι ἐν βραχεῖ ἐγίγνοντο.
<lb/>
            <milestone unit="section" n="4"/>καὶ τί σοι τοὺς παλαιοὺς ἐκείνους λέγω σοφιστὰς
<lb/>καὶ συγγραφέας καὶ λογογράφους, ὅπου καὶ τὰ τελευταῖα
<lb/>ταῦτα καὶ Ἀετίωνά φασι τὸν ζωγράφον, συγγράψαντα
<lb/>τὸν rωξάνης καὶ Ἀλεξάνδρου γάμον, εἰς Ὀλυμπίαν
<lb/>καὶ αὐτὸν ἀγαγόντα τὴν εἰκόνα ἐπιδείξασθαι, ὥστε
<lb/>Προξενίδαν, Ἑλλανοδίκην τότε ὄντα, ἡσθέντα τῇ τέχνῃ
<lb/>γαμβρὸν ποιήσασθαι τὸν Ἀετίωνα. <milestone unit="section" n="5"/>καὶ τί τὸ θαῦμα
<lb/>ἐνῆν τῇ γραφῇ αὐτοῦ, ἤρετό τις, ὡς τὸν Ἑλλανοδίκην
<lb/>δἰ αὐτὸ οὐκ ἐπιχωρίῳ τῷ Ἀετίωνι συνάψασθαι τῆς θυγατρὸς
<lb/>
            <milestone unit="section2" n="835"/> τὸν γάμον; ἔστιν ἡ εἰκὼν ἐν Ἰταλίᾳ, κἀγὼ εἶδον,
<lb/>ὥστε καὶ σοὶ ἂν εἰπεῖν ἔχοιμι. θάλαμός ἐστι περικαλλὴς
<lb/>καὶ κλίνη νυμφική, καὶ ἡ rωξάνη κάθηται πάγκαλόν τι
<lb/>χρῆμα παρθένου ἐς γῆν ὁρῶσα, αἰδουμένη ἑστῶτα τὸν
<lb/>Ἀλέξανδρον· Ἔρωτες δέ τινες μειδιῶντες ὁ μὲν κατόπιν
<lb/>ἐφεστὼς ἀπάγει τῆς κεφαλῆς τὴν καλύπτραν καὶ δείκνυσι
<lb/>τῷ νυμφίῳ τὴν rωξάνην, ὁ δέ τις μάλα δουλικῶς ἀφαιρεῖ
<lb/>τὸ σανδάλιον ἐκ τοῦ ποδός, ὡς κατακλίνοιτο ἤδη,
<lb/>ἄλλος τῆς χλανίδος τοῦ Ἀλεξάνδρου ἐπειλημμένος, Ἔρως
<lb/>καὶ οὗτος, ἕλκει αὐτὸν πρὸς τὴν rωξάνην πάνυ βιαιως
<pb id="p.393"/>
            <lb/>ἐπισπώμενος, ὁ βασιλεὺς δὲ αὐτὸς μὲν στέφανόν τινα
<lb/>ὀρέγει τῇ παιδί, πάροχος δὲ καὶ νυμφαγωγὸς Ἡφαιστίων
<lb/>συμπάρεστι δᾷδα καιομένην ἔχων, μειρακίῳ πάνυ ὡραίῳ
<lb/>ἐπερειδόμενος, Ὑμέναιος οἶμαί ἐστιν· οὐ γὰρ ἐπεγέγραπτο
<lb/>τοὔνομα. ἑτέρωθι δὲ τῆς εἰκόνος ἄλλοι Ἔρωτες παίζουσιν
<lb/>ἐν τοῖς ὅπλοις τοῦ Ἀλεξάνδρου, δύο μὲν τὴν
<lb/>λόγχην αὐτοῦ φέροντες, μιμούμενοι τοὺς ἀχθοφόρους,
<lb/>ὁπότε δοκὸν φέροντες βαροῖντο· ἄλλοι δὲ δύο ἕνα τινὰ
<lb/>ἐπὶ τῆς ἀσπίδος κατακείμενον, βασιλέα δῆθεν καὶ αὐτόν,
<lb/>σύρουσι τῶν ὀχάνων τῆς ἀσπίδος ἐπειλημμένοι· εἷς δὲ δὴ <milestone unit="section2" n="836"/>
            <lb/>ἐς τὸν θώρακα ἐσελθὼν ὕπτιον κείμενον λοχῶντι ἔοικεν,
<lb/>ὡς φοβήσειεν αὐτούς, ὁπότε κατ̓ αὐτὸν γένοιντο σύροντες.
<lb/>
            <milestone unit="section" n="6"/>οὐ παιδιὰ δὲ ἄλλως ταῦτά ἐστιν οὐδὲ περιείργασται
<lb/>ἐν αὐτοῖς ὁ Ἀετίων, ἀλλὰ δηλοῖ τοῦ Ἀλεξάνδρου
<lb/>καὶ τὸν ἐς τὰ πολεμικὰ ἔρωτα, καὶ ὅτι ἅμα καὶ rωξάνης
<lb/>ἤρα καὶ τῶν ὅπλων οὐκ ἐπελέληστο. πλὴν ἀλλ̓ ἥ γε εἰκὼν
<lb/>αὐτὴ καὶ ἄλλως γαμήλιόν τι ἐπὶ τῆς ἀληθείας διεφάνη
<lb/>ἔχουσα; προμνησαμένη τῷ Ἀετίωνι τὴν τοῦ Προξενίδου
<lb/>θυγατέρα· καὶ ἀπῆλθε γήμας καὶ αὐτός, πάρεργον τῶν
<lb/>Ἀλεξάνδρου γάμων, ὑπὸ νυμφαγωγῷ τῷ βασιλεῖ, μισθὸν
<lb/>εἰκασμένου γάμου προσλαβὼν ἀληθῆ γάμον. <milestone unit="section" n="7"/>Ἡρόδοτος
<lb/>μὲν οὖν &mdash; ἐπάνειμι γὰρ ἐπ̓ ἐκεῖνον &mdash; ἱκανὴν τῶν
<lb/>Ὀλυμπίων τὴν πανήγυριν ἡγεῖτο καὶ συγγραφέα θαυμαστὸν
<lb/>δεῖξαι τοῖς Ἕλλησι τὰς Ἑλληνικὰς νίκας διεξιόντα,
<lb/>ὡς ἐκεῖνος διεξῆλθεν. ἐγὼ δὲ &mdash; καὶ πρὸς Φιλίου μή με
<lb/>κορυβαντιᾶν ὑπολάβητε μηδὲ τἀμὰ εἰκάζειν τοῖς ἐκείνου, <milestone unit="section2" n="837"/>
            <lb/>ἵλεως ὁ ἀνήρ &mdash; ἀλλὰ τοῦτό γε ὅμοιον παθεῖν φημι αὐτῷ·
<lb/>ὅτε γὰρ τὸ πρῶτον ἐπεδήμησα τῇ Μακεδονίᾳ, πρὸς
<lb/>ἐμαυτὸν ἐσκόπουν ὅ τι μοι χρηστέον τῷ πράγματι· καὶ
<lb/>ὁ μὲν ἔρως οὗτος ἦν ἅπασιν ὑμῖν γνωσθῆναι καὶ ὅτι
<lb/>πλείστοις Μακεδόνων δεῖξαι τἀμά, τὸ δὲ αὐτὸν περιιόντα
<lb/>τηνικαῦτα τοῦ ἔτους συγγενέσθαι τῇ πόλει ἑκάστῃ οὐκ
<pb id="p.394"/>
            <lb/>εὐμαρὲς ἐφαίνετο, εἰ δὲ τηρήσαιμι τήνδε ὑμῶν τὴν σύνοδον,
<lb/>εἶτα παρελθὼν ἐς μέσον δείξαιμι τὸν λόγον, ἐς
<lb/>δέον οὕτως ἀποβήσεσθαί μοι τὰ τῆς εὐχῆς. <milestone unit="section" n="8"/>αὐτοί τε
<lb/>οὖν ἤδη συνεληλύθατε, ὅ τι περ ὄφελος ἐξ ἑκάστης πόλεως,
<lb/>αὐτὸ δὴ τὸ κεφάλαιον ἁπάντων Μακεδόνων, καὶ
<lb/>ὑποδέχεται πόλις ἡ ἀρίστη οὖσα οὐ κατὰ Πίσαν μὰ Δί̓
<lb/>οὐδὲ τὴν κεῖθι στενοχωρίαν καὶ σκηνὰς καὶ καλύβας καὶ
<lb/>πνῖγος, οἵ τε αὖ πανηγυρισταὶ οὐ συρφετώδης ὄχλος,
<lb/>ἀθλητῶν μᾶλλον φιλοθεάμονες, ἐν παρέργῳ οἱ πολλοὶ
<lb/>τὸν Ἡρόδοτον τιθέμενοι, ἀλλὰ ῥητόρων τε καὶ συγγραφέων
<lb/>
            <milestone unit="section2" n="838"/> καὶ σοφιστῶν οἱ δοκιμώτατοι, ὅσον οὐ μικρὸν ἤδη,
<lb/>μὴ τοὐμὸν παρὰ πολὺ ἐνδεέστερον φαίνηται τῶν Ὀλυμπίων.
<lb/>ἀλλ̓ ἢν μὲν ὑμεῖς Πολυδάμαντι ἢ Γλαύκῳ ἢ Μίλωνι
<lb/>παραθεωρῆτέ με, κομιδῇ ὑμῖν δόξω θρασὺς ἄνθρωπος
<lb/>εἶναι, ἢν δὲ πολὺ ἐκείνων ἀπαγαγόντες τὴν μνήμην
<lb/>ἐπ̓ ἐμαυτοῦ μόνου ἀποδύσαντες ἴδητε, τάχ̓ ἂν οὐ πάνυ
<lb/>μαστιγώσιμος ὑμῖν δόξαιμι· ὡς ἔν γε τηλικούτῳ σταδίῳ
<lb/>ἱκανὸν ἐμοὶ γοῦν καὶ τοῦτο.
</p>
      </body>
   </text>
</TEI.2>
