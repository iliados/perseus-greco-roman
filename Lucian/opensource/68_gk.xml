<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader>
      <fileDesc>
         <titleStmt>
            <title>Dialogi deorum</title>
            <author>Lucian</author>
            <editor role="editor">Karl Jacobitz</editor>&fund.Google;</titleStmt>&Perseus.publish;<sourceDesc>
            <biblStruct>
               <monogr>
                  <title>Luciani Samosatensis Opera, Vol I</title>
                  <author>Lucian</author>
                  <editor role="editor">Karl Jacobitz</editor>
                  <imprint>
                     <publisher>in aedibus B. G. Teubneri</publisher>
                     <pubPlace>Leipzig</pubPlace>
                     <date>1896</date>
                  </imprint>
               </monogr>
            </biblStruct>
            <p>Kεψβοαρδινγ</p>
         </sourceDesc>
      </fileDesc>
      <encodingDesc>
         <refsDecl doctype="TEI.2">
            <state unit="book"/>
            <state unit="section"/>
         </refsDecl>
      </encodingDesc>
      <profileDesc>
         <langUsage>
            
            <language id="greek">Greek</language>
            <language id="en">English</language>
         </langUsage>
      </profileDesc>
   </teiHeader>
   <text>
      <body>
         <pb id="p.72"/>
         <div1 type="book" n="1">
            <head>Προμηθεύς, Ζευς.</head>
            <milestone unit="section" n="1"/>
            <sp>
               <speaker>Προμηθεύς</speaker>
               <p> Λῦσόν με, ὦ Ζεῦ· δεινὰ γὰρ ἤδη πέπονθα.
</p>
            </sp>
            <sp>
               <speaker>Ζευς</speaker>
               <p> Λύσω σε, φής, ὃν ἐχρῆν βαρυτέρας πέδας
ἔχοντα καὶ τὸν Καύκασον ὅλον ὑπὲρ κεφαλῆς ἐπικείμενον
ὑπὸ ἑκκαίδεκα γυπῶν μὴ μόνον κείρεσθαι τὸ ἧπαρ,
ἀλλὰ καὶ τοὺς ὀφθαλμοὺς ἐξορύττεσθαι, ἀνθ̓ ὧν τοιαῦθ̓
ἡμῖν ζῷα τοὺς ἀνθρώπους ἔπλασας καὶ τὸ πῦρ ἔκλεψας
καὶ γυναῖκας ἐδημιούργησας; ἃ μὲν γὰρ ἐμὲ ἐξηπάτησας
ἐν τῇ νομῇ τῶν κρεῶν ὀστᾶ πιμελῇ κεκαλυμμένα
παραθεὶς καὶ τὴν ἀμείνω τῶν μοιρῶν σεαυτῷ φυλάττων,
τί χρὴ λέγειν;
</p>
            </sp>
            <sp>
               <speaker>Προμηθεύς</speaker>
               <p> Οὔκουν ἱκανὴν ἤδη τὴν δίκην ἐκτέτικα τοσοῦτον
<milestone unit="section2" n="205"/> χρόνον τῷ Καυκάσῳ προσηλωμένος τὸν κάκιστα
ὀρνέων ἀπολούμενον αἰετὸν τρέφων τῷ ἥπατι;
</p>
            </sp>
            <sp>
               <speaker>Ζευς</speaker>
               <p> Οὐδὲ πολλοστημόριον τοῦτο ὧν σε δεῖ παθεῖν.
</p>
            </sp>
            <sp>
               <speaker>Προμηθεύς</speaker>
               <p> Καὶ μὴν οὐκ ἀμισθί με λύσεις, ἀλλά σοι
μηνύσω τι, ὦ Ζεῦ, πάνυ ἀναγκαῖον.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="2"/> Κατασοφίζῃ με, ὦ Προμηθεῦ.
</p>
            </sp>
            <sp>
               <speaker>Προμηθεύς</speaker>
               <p> Καὶ τί πλέον ἕξω; οὐ γὰρ ἀγνοήσεις αὖθις
ἔνθα ὁ Καύκασός ἐστιν, οὐδὲ ἀπορήσεις δεσμῶν, ἤν
τι τεχνάζων ἁλίσκωμαι.
</p>
            </sp>
            <sp>
               <speaker>Ζευς</speaker>
               <p> Εἰπὲ πρότερον, ὅντινα μισθὸν ἀποτίσεις
αναγκαῖον ἡμῖν ὄντα.
</p>
            </sp>
            <sp>
               <speaker>Προμηθεύς</speaker>
               <p> Ἣν εἴπω ἐφ̓ ὅ τι βαδίζεις νῦν, ἀξιόπιστος
ἔσομαί σοι καὶ περὶ τῶν ὑπολοίπων μαντευόμενος;
<pb id="p.73"/>
ΖΕΥΣ Πῶς γὰρ οὔ;
</p>
            </sp>
            <sp>
               <speaker>Προμηθεύς</speaker>
               <p> Παρὰ τὴν Θέτιν, συνεσόμενος αὐτῇ.
</p>
            </sp>
            <sp>
               <speaker>Ζευς</speaker>
               <p> Τουτὶ μὲν ἔγνως· τί δ̓ οὖν τὸ ἐπὶ τούτῳ;
δοκεῖς γὰρ ἀληθές τι ἐρεῖν.
</p>
            </sp>
            <sp>
               <speaker>Προμηθεύς</speaker>
               <p> Μηδέν, ὦ Ζεῦ, κοινωνήσῃς τῇ Νηρηΐδι·
ἢν γὰρ αὕτη κυοφορήσῃ ἐκ σοῦ, τὸ τεχθὲν ἴσα ἐργάσεταί
σε οἷα καὶ σὺ ἔδρασας &mdash;
</p>
            </sp>
            <sp>
               <speaker>Ζευς</speaker>
               <p> Τοῦτο φής, ἐκπεσεῖσθαί με τῆς ἀρχῆς;
</p>
            </sp>
            <sp>
               <speaker>Προμηθεύς</speaker>
               <p> Μὴ γένοιτο, ὦ Ζεῦ. πλὴν τοιοῦτό γε ἡ μῖξις αὐτῆς ἀπειλεῖ.
</p>
            </sp>
            <sp>
               <speaker>Ζευς</speaker>
               <p> Χαιρέτω τοιγαροῦν ἡ Θέτις· σὲ δὲ ὁ Ἥφαιστος
ἐπὶ τούτοις λυσάτω.
</p>
            </sp>
         </div1>
         <div1 type="book" n="2">
            <head>Ἔρως, Ζευς.</head>
            <milestone unit="section" n="1"/>
            <sp>
               <speaker>Ἔρως</speaker>
               <p> Ἀλλ̓ εἰ καί τι ἥμαρτον, ὦ Ζεῦ, σύγγνωθί
μοι· παιδίον γάρ εἰμι καὶ ἔτι ἄφρων.
</p>
            </sp>
            <sp>
               <speaker>Ζευς</speaker>
               <p> Σὺ παιδίον ὁ Ἔρως, ὃς ἀρχαιότερος εἶ πολὺ
Ἰαπετοῦ; ἢ διότι μὴ πώγωνα μηδὲ πολιὰς ἔφυσας, διὰ <milestone unit="section2" n="206"/>
ταῦτα καὶ βρέφος ἀξιοῖς νομίζεσθαι γέρων καὶ πανοῦργος ὤν;
</p>
            </sp>
            <sp>
               <speaker>Ἔρως</speaker>
               <p> Τί δαί σε μέγα ἠδίκησα ὁ γέρων ὡς φὴς ἐγώ,
διότι με καὶ πεδῆσαι διανοῇ;
</p>
            </sp>
            <sp>
               <speaker>Ζευς</speaker>
               <p> Σκόπει, ὦ κατάρατε, εἰ μικρά, ὃς ἐμοὶ μὲν
οὕτως ἐντρυφᾷς, ὥστε οὐδέν ἐστιν ὃ μὴ πεποίηκάς με,
σάτυρον, ταῦρον, χρυσόν, κύκνον, αἰετόν· ἐμοῦ δὲ ὅλως
οὐδεμίαν ἥντινα ἐρασθῆναι πεποίηκας, οὐδὲ συνῆκα ἡδὺς
γυναικὶ διὰ σὲ γεγενημένος, ἀλλά με δεῖ μαγγανεύειν
ἐπ̓ αὐτὰς καὶ κρύπτειν ἐμαυτόν· αἱ δὲ τὸν μὲν ταῦρον
ἢ κυκνον φιλοῦσιν, ἐμὲ δὲ ἢν ἴδωσι, τεθνᾶσιν ὑπὸ τοῦ δέους.
<pb id="p.74"/>
               </p>
            </sp>
            <sp>
               <speaker>Ἔρως</speaker>
               <p>
                  <milestone unit="section" n="2"/> Εἰκότως· οὐ γὰρ φέρουσιν, ὦ Ζεῦ, θνηταὶ
οὖσαι τὴν σὴν πρόσοψιν.
</p>
            </sp>
            <sp>
               <speaker>Ζευς</speaker>
               <p> Πῶς οὖν τὸν Ἀπόλλω ὁ Βράγχος καὶ ὁ Ὑάκινθος φιλοῦσιν;
</p>
            </sp>
            <sp>
               <speaker>Ἔρως</speaker>
               <p> Ἀλλὰ ἡ Δάφνη κἀκεῖνον ἔφευγε καίτοι κομήτην
καὶ ἀγένειον ὄντα. εἰ δ̓ ἐθέλεις ἐπέραστος εἶναι,
μὴ ἐπίσειε τὴν αἰγίδα μηδὲ τὸν κεραυνὸν φέρε, ἀλλ̓ ὡς
ἥδιστον ποίει σεαυτὸν ἑκατέρωθεν καθειμένος βοστρύχους,
τῇ μίτρᾳ τούτους ἀνειλημμένος, πορφυρίδα ἔχε,
<milestone unit="section2" n="207"/> ὑποδέου χρυσίδας, ὑπ̓ αὐλῷ καὶ τυμπάνοις εὔρυθμα
βαῖνε, καὶ ὄψει ὅτι πλείους ἀκολουθήσουσί σοι τῶν Διονύσου Μαινάδων.
</p>
            </sp>
            <sp>
               <speaker>Ζευς</speaker>
               <p> Ἄπαγε· οὐκ ἂν δεξαίμην ἐπέραστος εἶναι
τοιοῦτος γενόμενος.
</p>
            </sp>
            <sp>
               <speaker>Ἔρως</speaker>
               <p> Οὐκοῦν, ὦ Ζεῦ, μηδὲ ἐρᾶν θέλε· ῥᾴδιον γὰρ τοῦτό γε.
</p>
            </sp>
            <sp>
               <speaker>Ζευς</speaker>
               <p> Οὔκ, ἀλλὰ ἐρᾶν μέν, ἀπραγμονέστερον δὲ
αὐτῶν ἐπιτυγχάνειν· ἐπὶ τούτοις αὐτοῖς ἀφίημί σε.
</p>
            </sp>
         </div1>
         <div1 type="book" n="3">
            <head>Ζευς, Ἑρμῆς.</head>
            <sp>
               <speaker>Ζευς</speaker>
               <p> Τὴν τοῦ Ἰνάχου παῖδα τὴν καλὴν οἶσθα. ὦ Ερμῆ;
</p>
            </sp>
            <sp>
               <speaker>Ἑρμῆς</speaker>
               <p> Ναί· τὴν Ἰὼ λέγεις.
</p>
            </sp>
            <sp>
               <speaker>Ζευς</speaker>
               <p> Οὐκέτι παῖς ἐκείνη ἐστίν, ἀλλὰ δάμαλις.
</p>
            </sp>
            <sp>
               <speaker>Ἑρμῆς</speaker>
               <p> Τεράστιον τοῦτο· τῷ τρόπῳ δ̓ ἐνηλλάγη;
</p>
            </sp>
            <sp>
               <speaker>Ζευς</speaker>
               <p> Ζηλοτυπήσασα ἡ Ἥρα μετέβαλεν αὐτήν. ἀλλα
καὶ καινὸν ἄλλο τι δεινὸν ἐπιμεμηχάνηται τῇ κακοδαίμονι·
βουκόλον τινὰ πολυόμματον Ἄργον τοὔνομα
ἐπέστησεν, ὃς νέμει τὴν δάμαλιν ἄϋπνος ὤν.
</p>
            </sp>
            <sp>
               <speaker>Ἑρμῆς</speaker>
               <p> Τί οὖν ἡμᾶς χρὴ ποιεῖν;
<pb id="p.75"/>
               </p>
            </sp>
            <sp>
               <speaker>Ζευς</speaker>
               <p> Καταπτάμενος ἐς τὴν Νεμεαν &mdash; ἐκεῖ δέ που
ὁ Ἄργος βουκολεῖ &mdash; ἐκεῖνον ἀπόκτεινον, τὴν δὲ Ἰὼ διὰ <milestone unit="section2" n="208"/>
τοῦ πελάγους ἐς τὴν Αἴγυπτον ἀγαγὼν Ἶσιν ποίησον· καὶ
τὸ λοιπὸν ἔστω θεὸς τῶν ἐκεῖ καὶ τὸν Νεῖλον ἀναγέτω
καὶ τοὺς ἀνέμους ἐπιπεμπέτω καὶ σωζέτω τοὺς πλέοντας.
</p>
            </sp>
         </div1>
         <div1 type="book" n="4">
            <head>Ζευς, Γανυμήδης.</head>
            <milestone unit="section" n="1"/>
            <sp>
               <speaker>Ζευς</speaker>
               <p> Ἄγε, ὦ Γανύμηδες &mdash; ἥκομεν γὰρ ἔνθα
ἐχρῆν &mdash; φίλησόν με ἤδη, ὅπως εἰδῇς οὐκέτι ῥάμφος ἀγκύλον
ἔχοντα οὐδ̓ ὄνυχας ὀξεῖς οὐδὲ πτερά, οἷος ἐφαινόμην
σοι πτηνὸς εἶναι δοκῶν.
</p>
            </sp>
            <sp>
               <speaker>Γανυμήδης</speaker>
               <p> Ἄνθρωπε, οὐκ αἰετὸς ἄρτι ἦσθα καὶ καταπτάμενος
ἥρπασάς με ἀπὸ μέσου τοῦ ποιμνίου; πῶς οὖν
τὰ μὲν πτερά σοι ἐκεῖνα ἐξερρύηκε, σὺ δὲ ἄλλος ἤδη ἀναπέφηνας; <milestone unit="section2" n="209"/>
               </p>
            </sp>
            <sp>
               <speaker>Ζευς</speaker>
               <p> Ἀλλ̓ οὔτε ἄνθρωπον ὁρᾷς, ὦ μειράκιον,
οὔτε αἰετόν, ὁ δὲ πάντων βασιλεὺς τῶν θεῶν οὗτός εἰμι
πρὸς τὸν καιρὸν ἀλλάξας ἐμαυτόν.
</p>
            </sp>
            <sp>
               <speaker>Γανυμήδης</speaker>
               <p> Τί φής; σὺ γὰρ εἶ ὁ Πὰν ἐκεῖνος; εἶτα πῶς
σύριγγα οὐκ ἔχεις οὐδὲ κέρατα οὐδὲ λάσιος εἶ τὰ σκέλη;
</p>
            </sp>
            <sp>
               <speaker>Ζευς</speaker>
               <p> Μόνον γὰρ ἐκεῖνον ἡγῇ θεόν;
</p>
            </sp>
            <sp>
               <speaker>Γανυμήδης</speaker>
               <p> Ναί· καὶ θύομέν γε αὐτῷ ἔνορχιν τράγον ἐπὶ
τὸ σπήλαιον ἄγοντες, ἔνθα ἕστηκε· σὺ δὲ ἀνδραποδιστής
τις εἶναί μοι δοκεῖς.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="2"/> Εἰπέ μοι, Διὸς δὲ οὐκ ἤκουσας ὄνομα
οὐδὲ βωμὸν εἶδες ἐν τῷ Γαργάρῳ τοῦ ὕοντος καὶ βροντῶντος
καὶ ἀστραπὰς ποιοῦντος;
</p>
            </sp>
            <sp>
               <speaker>Γανυμήδης</speaker>
               <p> Σύ, ὦ βέλτιστε, φὴς εἶναι, ὃς πρῴην κατέχεας
ἡμῖν τὴν πολλὴν χάλαζαν, ὁ οἰκεῖν ὑπεράνω λεγόμενος,
ὁ ποιῶν τὸν ψόφον, ᾧ τὸν κριὸν ὁ πατὴρ ἔθυσεν; <milestone unit="section2" n="210"/>
                  <pb id="p.76"/>
εἶτα τί ἀδικήσαντά με ἀνήρπασας, ὦ βασιλεῦ τῶν θεῶν;
τὰ δὲ πρόβατα ἴσως οἱ λύκοι διαρπάσονται ἤδη ἐρήμοις ἐπιπεσόντες.
</p>
            </sp>
            <sp>
               <speaker>Ζευς</speaker>
               <p> Ἔτι γὰρ μέλει σοι τῶν προβάτων ἀθανάτῳ
γεγενημένῳ καὶ ἐνταῦθα συνεσομένῳ μεθ̓ ἡμῶν;
</p>
            </sp>
            <sp>
               <speaker>Γανυμήδης</speaker>
               <p> Τί λέγεις; οὐ γὰρ κατάξεις με ἤδη ἐς τὴν
Ἴδην τήμερον;
</p>
            </sp>
            <sp>
               <speaker>Ζευς</speaker>
               <p> Οὐδαμῶς· ἐπεὶ μάτην αἰετὸς ἂν εἴην ἀντὶ
θεοῦ γεγενημένος.
</p>
            </sp>
            <sp>
               <speaker>Γανυμήδης</speaker>
               <p> Οὐκοῦν ἐπιζητήσει με ὁ πατὴρ καὶ ἀγανακτήσει
μὴ εὑρίσκων, καὶ πληγὰς ὕστερον λήψομαι καταλιπων τὸ ποίμνιον.
</p>
            </sp>
            <sp>
               <speaker>Ζευς</speaker>
               <p> Ποῦ γὰρ ἐκεῖνος ὄψεταί σε;
</p>
            </sp>
            <sp>
               <speaker>Γανυμήδης</speaker>
               <p> Μηδαμῶς· ποθῶ γὰρ ἤδη αὐτόν. εἰ δὲ ἀπάξεις
με, ὑπισχνοῦμαί σοι καὶ ἄλλον παῤ αὐτοῦ κριὸν
τυθήσεσθαι λύτρα ὑπὲρ ἐμοῦ. ἔχομεν δὲ τὸν τριετῆ, τὸν
μέγαν, ὃς ἡγεῖται πρὸς τὴν νομήν.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="3"/> Ὡς ἀφελὴς ὁ παῖς ἐστι καὶ ἁπλοϊκὸς καὶ
αὐτὸ δὴ τοῦτο παῖς ἔτι. &mdash; ἀλλ̓, ὦ Γανύμηδες, ἐκεῖνα
μὲν πάντα χαίρειν ἔα καὶ ἐπιλάθου αὐτῶν, τοῦ τε ποιμνίου
καὶ τῆς Ἴδης. σὺ δὲ &mdash; ἤδη γὰρ ἐπουράνιος εἶ &mdash;
πολλὰ εὖ ποιήσεις ἐντεῦθεν καὶ τὸν πατέρα καὶ πατρίδα,
καὶ ἀντὶ μὲν τυροῦ καὶ γάλακτος ἀμβροσίαν ἔδῃ καὶ νέκταρ
<milestone unit="section2" n="211"/> πίῃ· τοῦτο μέντοι καὶ τοῖς ἄλλοις ἡμῖν αὐτὸς παρέξεις
ἐγχέων· τὸ δὲ μέγιστον, οὐκέτι ἄνθρωπος, ἀλλ̓
ἀθάνατος γενήσῃ, καὶ ἀστέρα σου φαίνεσθαι ποιήσω κάλλιστον,
καὶ ὅλως εὐδαίμων ἔσῃ.
</p>
            </sp>
            <sp>
               <speaker>Γανυμήδης</speaker>
               <p> Ἣν δὲ παίζειν ἐπιθυμήσω, τίς συμπαίξεταί
μοι; ἐν γὰρ τῇ Ἴδῃ πολλοὶ ἡλικιῶται ἦμεν.
</p>
            </sp>
            <sp>
               <speaker>Ζευς</speaker>
               <p> Ἔχεις κἀνταῦθα τὸν συμπαιξόμενόν σοι
τουτονὶ τὸν Ἔρωτα καὶ ἀστραγάλους μάλα πολλούς. θάρρει
μόνον καὶ φαιδρὸς ἴσθι καὶ μηδὲν ἐπιπόθει τῶν κάτω
<pb id="p.77"/>
               </p>
            </sp>
            <sp>
               <speaker>Γανυμήδης</speaker>
               <p>
                  <milestone unit="section" n="4"/> Τί δαὶ ὑμῖν χρήσιμος ἂν γενοίμην; ἢ ποιμαίνειν
δεήσει κἀνταῦθα;
</p>
            </sp>
            <sp>
               <speaker>Ζευς</speaker>
               <p> Οὔκ, ἀλλ̓ οἰνοχοήσεις καὶ ἐπὶ τοῦ νέκταρος
τετάξῃ καὶ ἐπιμελήσῃ τοῦ συμποσίου.
</p>
            </sp>
            <sp>
               <speaker>Γανυμήδης</speaker>
               <p> Τοῦτο μὲν οὐ χαλεπόν· οἶδα γὰρ ὡς χρὴ
ἐγχέαι τὸ γάλα καὶ ἀναδοῦναι τὸ κισσύβιον.
</p>
            </sp>
            <sp>
               <speaker>Ζευς</speaker>
               <p> Ἰδού, πάλιν οὗτος γάλακτος μνημονεύει καὶ
ἀνθρώποις διακονήσεσθαι οἴεται· ταυτὶ δ̓ ὁ οὐρανός
ἐστι, καὶ πίνομεν, ὥσπερ ἔφην, τὸ νέκταρ.
</p>
            </sp>
            <sp>
               <speaker>Γανυμήδης</speaker>
               <p> Ἥδιον, ὦ Ζεῦ, τοῦ γάλακτος;
</p>
            </sp>
            <sp>
               <speaker>Ζευς</speaker>
               <p> Εἴσῃ μετ̓ ὀλίγον καὶ γευσάμενος οὐκέτι ποθήσεις τὸ γάλα.
</p>
            </sp>
            <sp>
               <speaker>Γανυμήδης</speaker>
               <p> Κοιμήσομαι δὲ ποῦ τῆς νυκτός; ἢ μετὰ τοῦ
ἡλικιώτου Ἔρωτος;
</p>
            </sp>
            <sp>
               <speaker>Ζευς</speaker>
               <p> Οὔκ, ἀλλὰ διὰ τοῦτό σε ἀνήρπασα, ὡς ἅμα καθεύδοιμεν.
</p>
            </sp>
            <sp>
               <speaker>Γανυμήδης</speaker>
               <p> Μόνος γὰρ οὐκ ἂν δύναιο, ἀλλὰ ἥδιόν σοι <milestone unit="section2" n="212"/>
καθεύθειν μετ̓ ἐμοῦ;
</p>
            </sp>
            <sp>
               <speaker>Ζευς</speaker>
               <p> Ναί, μετά γε τοιούτου οἷος εἶ σύ, Γανύμηδες, οὕτω καλός.
</p>
            </sp>
            <sp>
               <speaker>Γανυμήδης</speaker>
               <p>
                  <milestone unit="section" n="5"/> Τί γάρ σε πρὸς τὸν ὕπνον ὀνήσει τὸ κάλλος;
</p>
            </sp>
            <sp>
               <speaker>Ζευς</speaker>
               <p> Ἔχει τι θέλγητρον ἡδὺ καὶ μαλακώτερον
ἐπάγει αὐτόν.
</p>
            </sp>
            <sp>
               <speaker>Γανυμήδης</speaker>
               <p> Καὶ μὴν ὅ γε πατὴρ ἤχθετό μοι συγκαθευδοντι
καὶ διηγεῖτο ἕωθεν, ὡς ἀφεῖλον αὐτοῦ τὸν ὕπνον
στρεφόμενος καὶ λακτίζων καί τι φθεγγόμενος μεταξὺ
ὁπότε καθεύδοιμι· ὥστε παρὰ τὴν μητέρα ἔπεμπέ με
κοιμησόμενον ὡς τὰ πολλά. ὥρα δή σοι, εἰ διὰ τοῦτο, ὡς
φής, ἀνήρπασάς με, καταθεῖναι αὖθις ἐς τὴν γῆν, ἢ
πράγματα ἕξεις ἀγρυπνῶν· ἐνοχλήσω γάρ σε συνεχῶς στρεφόμενος.
</p>
            </sp>
            <sp>
               <speaker>Ζευς</speaker>
               <p> Τοῦτ̓ αὐτό μοι τὸ ἥδιστον ποιήσεις, εἰ
<pb id="p.78"/>
ἀγρυπνήσαιμι μετὰ σοῦ φιλῶν πολλάκις καὶ περιπτύσσων.
</p>
            </sp>
            <sp>
               <speaker>Γανυμήδης</speaker>
               <p> Αὐτὸς ἂν εἰδείης· ἐγὼ δὲ κοιμήσομαι σοῦ καταφιλοῦντος.
</p>
            </sp>
            <sp>
               <speaker>Ζευς</speaker>
               <p> Εἰσόμεθα τότε ὃ πρακτέον. νῦν δὲ ἄπαγε
αὐτόν, ὦ Ἑρμῆ, καὶ πιόντα τῆς ἀθανασίας ἄγε οἰνοχοήσοντα
ἡμῖν διδάξας πρότερον ὡς χρὴ ὀρέγειν τὸν σκύφον.
</p>
            </sp>
         </div1>
         <div1 type="book" n="5">
            <head>Ἥρα, Ζευς.</head>
            <milestone unit="section2" n="213"/>
            <milestone unit="section" n="1"/>
            <sp>
               <speaker>Ἥρα</speaker>
               <p> Ἐξ οὗ τὸ μειράκιον τοῦτο, ὦ Ζεῦ, τὸ
Φρύγιον ἀπὸ τῆς Ἴδης ἁρπάσας δεῦρο ἀνήγαγες, ἔλαττόν
μοι τὸν νοῦν προσέχεις.
</p>
            </sp>
            <sp>
               <speaker>Ζευς</speaker>
               <p> Καὶ τοῦτο γάρ, ὦ Ἥρα, ζηλοτυπεῖς ἤδη ἀφελὲς
οὕτω καὶ ἀλυπότατον; ἐγὼ δὲ ᾤμην ταῖς γυναιξὶ μόναις
χαλεπήν σε εἶναι, ὁπόσαι ἂν ὁμιλήσωσί μοι.
</p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="2"/> Οὐδ̓ ἐκεῖνα μὲν εὖ ποιεῖς οὐδὲ πρέποντα
σεαυτῷ, ὃς ἁπάντων θεῶν δεσπότης ὢν ἀπολιπὼν ἐμὲ
τὴν νόμῳ γαμετὴν ἐπὶ τὴν γῆν κάτει μοιχεύσων χρυσίον
ἢ σάτυρος ἢ ταῦρος γενόμενος. πλὴν ἀλλ̓ ἐκεῖναι μέν σοι
κἂν ἐν γῇ μένουσι, τὸ δὲ Ἰδαῖον τουτὶ παιδίον ἁρπάσας
ἀνέπτης, ὦ γενναιότατε θεῶν, καὶ συνοικεῖ ἡμῖν ἐπὶ κεφαλήν
μοι ἐπαχθέν, οἰνοχοοῦν δὴ τῷ λόγῳ. οὕτως ἠπόρεις
οἰνοχόων, καὶ ἀπηγορεύκασιν ἄρα ἥ τε Ἥβη καὶ ὁ
<milestone unit="section2" n="214"/> Ἥφαιστος διακονούμενοι; σὺ δὲ καὶ τὴν κύλικα οὐκ ἂν
ἄλλως λάβοις παῤ αὐτοῦ ἢ φιλήσας πρότερον αὐτὸν
ἁπάντων ὁρώντων, καὶ τὸ φίλημά σοι ἥδιον τοῦ νέκταρος,
καὶ διὰ τοῦτο οὐδὲ διψῶν πολλάκις αἰτεῖς πιεῖν· ὁτὲ
δὲ και ἀπογευσάμενος μόνον ἔδωκας ἐκείνῳ, καὶ πιόντος
ἀπολαβων τὴν κύλικα ὅσον ὑπόλοιπον ἐν αὐτῇ πίνεις,
ὅθεν καὶ ὁ παῖς ἔπιε καὶ ἔνθα προσήρμοσε τὰ χείλη,
<pb id="p.79"/>
ἵνα καὶ πίνῃς ἅμα καὶ φιλῇς· πρῴην δὲ ὁ βασιλεὺς
καὶ ἁπάντων πατὴρ ἀποθέμενος τὴν αἰγίδα καὶ τὸν κεραυνὸν
ἐκάθησο ἀστραγαλίζων μετ̓ αὐτοῦ ὁ πώγωνα
τηλικοῦτον καθειμένος. ἅπαντα οὖν ὁρῶ ταῦτα, ὥστε μὴ
οἴου λανθάνειν.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="3"/> Καὶ τί δεινόν, ὦ Ἥρα, μειράκιον οὕτω
καλὸν μεταξὺ πίνοντα καταφιλεῖν καὶ ἥδεσθαι ἀμφοῖν
καὶ τῷ φιλήματι καὶ τῷ νέκταρι; ἢν γοῦν ἐπιτρέψω αὐτῷ
κἂν ἅπαξ φιλῆσαί σε, οὐκέτι μέμψῃ μοι προτιμότερον
τοῦ νέκταρος οἰομένῳ τὸ φίλημα εἶναι.
</p>
            </sp>
            <sp>
               <speaker>Ἥρα</speaker>
               <p> Παιδεραστῶν οὗτοι λόγοι. ἐγὼ δὲ μὴ οὕτω
μανείην, ὡς τὰ χείλη προσενεγκεῖν τῷ μαλθακῷ τούτῳ
Φρυγὶ οὕτως ἐκτεθηλυμένῳ.
</p>
            </sp>
            <sp>
               <speaker>Ζευς</speaker>
               <p> Μή μοι λοιδοροῦ, ὦ γενναιοτάτη, τοῖς παιδικοῖς·
οὑτοσὶ γὰρ ὁ θηλυδρίας, ὁ βάρβαρος, ὁ μαλθακός <milestone unit="section2" n="215"/>
ἡδίων ἐμοὶ καὶ ποθεινότερος &mdash; οὐ βούλομαι δὲ εἰπεῖν,
μή σε παροξύνω ἐπὶ πλέον.
</p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="4"/> Εἴθε καὶ γαμήσειας αὐτὸν ἐμοῦ γε οὕνεκα·
μέμνησο γοῦν οἷά μοι διὰ τὸν οἰνοχόον τοῦτον ἐμπαροινεῖς.
</p>
            </sp>
            <sp>
               <speaker>Ζευς</speaker>
               <p> Οὔκ, ἀλλὰ τὸν Ἥφαιστον ἔδει τὸν σὸν υἱὸν
οἰνοχοεῖν ἡμῖν χωλεύοντα, ἐκ τῆς καμίνου ἥκοντα, ἔτι
τῶν σπινθήρων ἀνάπλεων, ἄρτι τὴν πυράγραν ἀποτεθειμένον,
καὶ ἀπ̓ ἐκείνων αὐτοῦ τῶν δακτύλων λαμβάνειν
ἡμᾶς τὴν κύλικα καὶ ἐπισπασαμένους γε φιλῆσαι
μεταξύ, ὃν οὐδ̓ ἂν ἡ μήτηρ σὺ ἡδέως φιλήσειας ὑπὸ
τῆς ἀσβόλου κατῃθαλωμένον τὸ πρόσωπον. ἡδίω ταῦτα·
οὐ γάρ; καὶ παρὰ πολὺ ὁ οἰνοχόος ἐκεῖνος ἐμπρέπει τῷ
συμποσίῳ τῶν θεῶν, ὁ Γανυμήδης δὲ καταπεμπτέος αὖθις
ἐς τὴν Ἴδην· καθάριος γὰρ καὶ ῥοδοδάκτυλος καὶ ἐπισταμένως
ὀρέγει τὸ ἔκπωμα, καὶ ὅ σε λυπεῖ μάλιστα, καὶ
φιλεῖ ἥδιον τοῦ νέκταρος.
<pb id="p.80"/>
               </p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="5"/> Νῦν καὶ χωλός, ὦ Ζεῦ, ὁ Ἥφαιστος καὶ οἱ
δάκτυλοι αὐτοῦ ἀνάξιοι τῆς σῆς κύλικος καὶ ἀσβόλου μεστός
ἐστι, καὶ ναυτιᾷς ὁρῶν αὐτόν, ἐξ ὅτου τὸν καλὸν
κομήτην τοῦτον ἡ Ἴδη ἀνέθρεψε· πάλαι δὲ οὐχ ἑώρας
ταῦτα, οὐδ̓ οἱ σπινθῆρες οὐδὲ ἡ κάμινος ἀπέτρεπόν σε
<milestone unit="section2" n="216"/> μὴ οὐχὶ πίνειν παῤ αὐτοῦ.
</p>
            </sp>
            <sp>
               <speaker>Ζευς</speaker>
               <p> Λυπεῖς, ὦ Ἥρα, σεαυτήν, οὐδὲν ἄλλο, κἀμοὶ
ἐπιτείνεις τὸν ἔρωτα ζηλοτυποῦσα· εἰ δὲ ἄχθῃ παρὰ
παιδὸς ὡραίου δεχομένη τὸ ἔκπωμα, σοὶ μὲν ὁ υἱὸς οἰνοχοείτω,
σὺ δέ, ὦ Γανύμηδες, ἐμοὶ μόνῳ ἀναδίδου τὴν
κύλικα καὶ ἐφ̓ ἑκάστῃ δὶς φίλει με καὶ ὅτε πλήρη ὀρέγοις
κᾆτα αὖθις ὁπότε παῤ ἐμοῦ ἀπολαμβάνοις. τί τοῦτο;
δακρύεις; μὴ δέδιθι· οἰμώξεται γάρ, ἤν τίς σε λυπεῖν θέλῃ.
</p>
            </sp>
         </div1>
         <div1 type="book" n="6">
            <head>Ἥρα, Ζευς.</head>
            <milestone unit="section" n="1"/>
            <sp>
               <speaker>Ἥρα</speaker>
               <p> Τὸν Ἰξίονα τοῦτον, ὦ Ζεῦ, ποῖόν τινα τὸν
τρόπον ἡγῇ;
</p>
            </sp>
            <sp>
               <speaker>Ζευς</speaker>
               <p> Ἄνθρωπον εἶναι χρηστόν, ὦ Ἥρα, καὶ συμποτικόν·
οὐ γὰρ ἂν συνῆν ἡμῖν ἀνάξιος τοῦ συμποσίου ὤν.
</p>
            </sp>
            <sp>
               <speaker>Ἥρα</speaker>
               <p> Ἀλλὰ ἀνάξιός ἐστιν, ὑβριστής γε ὤν· ὥστε
μηκέτι συνέστω.
</p>
            </sp>
            <sp>
               <speaker>Ζευς</speaker>
               <p> Τί δαὶ ὕβρισε; χρὴ γάρ, οἶμαι, κἀμὲ εἰδέναι.
<milestone unit="section2" n="217"/> 
               </p>
            </sp>
            <sp>
               <speaker>Ἥρα</speaker>
               <p> Τί δ̓ ἄλλο; &mdash; καίτοι αἰσχύνομαι εἰπεῖν αὐτό·
τοιοῦτόν ἐστιν ὃ ἐτόλμησε.
</p>
            </sp>
            <sp>
               <speaker>Ζευς</speaker>
               <p> Καὶ μὴν διὰ τοῦτο καὶ μᾶλλον εἴποις ἄν,
ὅσῳ καὶ αἰσχροῖς ἐπεχείρησε. μῶν οὖν ἐπείρα τινά; συνίημι
γὰρ ὁποῖόν τι τὸ αἰσχρόν, ὅπερ ἂν σὺ ὀκνήσειας εἰπεῖν.
<pb id="p.81"/>
               </p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="2"/> Αὐτὴν ἐμέ, οὐκ ἄλλην τινά, ὦ Ζεῦ, πολὺν
ἤδη χρόνον. καὶ τὸ μὲν πρῶτον ἠγνόουν τὸ πρᾶγμα,
διότι ἀτενὲς ἀφεώρα ἐς ἐμέ· ὁ δὲ καὶ ἔστενε καὶ ὑπεδάκρυε,
καὶ εἴ ποτε πιοῦσα παραδοίην τῷ Γανυμήδει τὸ
ἔκπωμα, ὁ δὲ ᾔτει ἐν αὐτῷ ἐκείνῳ πιεῖν καὶ λαβὼν ἐφίλει
μεταξὺ καὶ πρὸς τοὺς ὀφθαλμοὺς προσῆγε καὶ αὖθις
ἀφεώρα ἐς ἐμέ· ταῦτα δὲ ἤδη συνίειν ἐρωτικὰ ὄντα. καὶ
ἐπὶ πολὺ μὲν ᾐδούμην λέγειν πρὸς σὲ καὶ ᾤμην παύσεσθαι
τῆς μανίας τὸν ἄνθρωπον· ἐπεὶ δὲ καὶ λόγους ἐτόλμησέ
μοι προσενεγκεῖν, ἐγὼ μὲν ἀφεῖσα αὐτὸν ἔτι δακρύοντα
καὶ προκυλινδούμενον, ἐπιφραξαμένη τὰ ὦτα,
ὡς μηδὲ ἀκούσαιμι αὐτοῦ ὑβριστικὰ ἱκετεύοντος, ἀπῆλθον
σοὶ φράσουσα· σὺ δὲ αὐτὸς ὅρα, ὅπως μέτει τὸν ἄνδρα.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="3"/> Εὖ γε ὁ κατάρατος ἐπ̓ ἐμὲ αὐτὸν καὶ μέχρι
τῶν Ἥρας γάμων; τοσοῦτον ἐμεθύσθη τοῦ νέκταρος; <milestone unit="section2" n="218"/>
ἀλλ̓ ἡμεῖς τούτων αἴτιοι καὶ πέρα τοῦ μετρίου φιλάνθρωποι,
οἵ γε καὶ συμπότας αὐτοὺς ἐποιησάμεθα.
συγγνωστοὶ οὖν, εἰ πιόντες ὅμοια ἡμῖν καὶ ἰδόντες οὐράνια
κάλλη καὶ οἷα οὔ ποτε εἶδον ἐπὶ γῆς, ἐπεθύμησαν
ἀπολαῦσαι αὐτῶν ἔρωτι ἁλόντες· ὁ δ̓ ἔρως βίαιόν τί
ἐστι καὶ οὐκ ἀνθρώπων μόνον ἄρχει, ἀλλὰ καὶ ἡμῶν αὐτῶν ἐνίοτε.
</p>
            </sp>
            <sp>
               <speaker>Ἥρα</speaker>
               <p> Σοῦ μὲν καὶ πάνυ οὗτός γε δεσπότης ἐστὶ καὶ
ἄγει σε καὶ φέρει τῆς ῥινός, φασίν, ἕλκων, καὶ σὺ ἕπῃ
αὐτῷ ἔνθα ἂν ἡγῆταί σοι, καὶ ἀλλάττῃ ῥᾳδίως ἐς ὅ τι
ἂν κελεύσῃ, καὶ ὅλως κτῆμα καὶ παιδιὰ τοῦ ἔρωτος σύ
γε· καὶ νῦν τῷ Ἰξίονι οἶδα καθότι συγγνώμην ἀπονέμεις
ἅτε καὶ αὐτὸς μοιχεύσας ποτὲ αὐτοῦ τὴν γυναῖκα, ἥ σοι
τὸν Πειρίθουν ἔτεκεν.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="4"/> Ἔτι γὰρ σὺ μέμνησαι ἐκείνων, εἴ τι ἐγὼ
ἔπαιξα ἐς γῆν κατελθών; ἀτὰρ οἶσθα ὅ μοι δοκεῖ περὶ
<pb id="p.82"/>
τοῦ Ἰξίονος; κολάζειν μὲν μηδαμῶς αὐτὸν μηδὲ ἀπωθεῖν
τοῦ συμποσίου· σκαιὸν γάρ· ἐπεὶ δὲ ἐρᾷ καὶ ὡς
φὴς δακρύει καὶ ἀφόρητα πάσχει &mdash;
</p>
            </sp>
            <sp>
               <speaker>Ἥρα</speaker>
               <p> Τί, ὦ Ζεῦ; δέδια γᾴρ, μή τι ὑβριστικὸν καὶ σὺ εἴπῃς.
</p>
            </sp>
            <sp>
               <speaker>Ζευς</speaker>
               <p> Οὐδαμῶς· ἀλλ̓ εἴδωλον ἐκ νεφέλης πλασάμενοι
<milestone unit="section2" n="219"/> αὐτῇ σοι ὅμοιον, ἐπειδὰν λυθῇ τὸ συμπόσιον κἀκεῖνος
ἀγρυπνῇ, ὡς τὸ εἰκός, ὑπὸ τοῦ ἔρωτος, παρακατακλίνωμεν
αὐτῷ φέροντες· οὕτω γὰρ ἂν παύσαιτο
ἀνιώμενος οἰηθεὶς τετυχηκέναι τῆς ἐπιθυμίας.
</p>
            </sp>
            <sp>
               <speaker>Ἥρα</speaker>
               <p> Ἄπαγε, μὴ ὥρασιν ἵκοιτο τῶν ὑπὲρ αὐτον ἐπιθυμῶν.
</p>
            </sp>
            <sp>
               <speaker>Ζευς</speaker>
               <p> Ὅμως ὑπόμεινον, ὦ Ἥρα. ἢ τί γὰρ ἂν καὶ
πάθοις δεινὸν ἀπὸ τοῦ πλάσματος, εἰ νεφέλῃ ὁ Ἰξίων συνέσται;
</p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="5"/> Ἀλλὰ ἡ νεφέλη ἐγὼ εἶναι δόξω, καὶ τὸ αἰσχρὸν
ἐπ̓ ἐμὲ ποιήσει διὰ τὴν ὁμοιότητα.
</p>
            </sp>
            <sp>
               <speaker>Ζευς</speaker>
               <p> Οὐδὲν τοῦτο φής· οὔτε γὰρ ἡ νεφέλη ποτὲ
Ἥρα γένοιτ̓ ἂν οὔτε σὺ νεφέλη· ὁ δ̓ Ἰξίων μόνον ἐξαπατηθήσεται.
</p>
            </sp>
            <sp>
               <speaker>Ἥρα</speaker>
               <p> Ἀλλὰ οἱ πάντες ἄνθρωποι ἀπειρόκαλοί εἰσιν·
αὐχήσει κατελθὼν ἴσως καὶ διηγήσεται ἅπασι λέγων συγγεγενῆσθαι
τῇ Ἥρᾳ καὶ σύλλεκτρος εἶναι τῷ Διί, καί που
τάχ̓ ἂν ἐρᾶν με φήσειεν αὐτοῦ, οἱ δὲ πιστεύσουσιν οὐκ εἰδότες ὡς νεφέλῃ συνῆν.
</p>
            </sp>
            <sp>
               <speaker>Ζευς</speaker>
               <p> Οὐκοῦν, ἤν τι τοιοῦτον εἴπῃ, ἐς τὸν ᾅδην
ἐμπεσὼν τροχῷ ἄθλιος προσδεθεὶς συμπεριενεχθήσεται
μετ̓ αὐτοῦ ἀεὶ καὶ πόνον ἄπαυστον ἕξει δίκην διδοὺς οὐ
τοῦ ἔρωτος &mdash; οὐ γὰρ δὴ δεινὸν τοῦτό γε &mdash; ἀλλὰ τῆς μεγαλαυχίας.
<pb id="p.83"/>
               </p>
            </sp>
         </div1>
         <div1 type="book" n="7">
            <head>Ἥφαιστος, Ἀπόλλων.</head>
            <milestone unit="section" n="1"/>
            <sp>
               <speaker>Ἥφαιστος</speaker>
               <p> Ἑώρακας, ὦ Ἄπολλον, τὸ τῆς Μαίας βρέφος <milestone unit="section2" n="220"/>
τὸ ἄρτι τεχθέν; ὡς καλόν τέ ἐστι καὶ προσμειδιᾷ
πᾶσι καὶ δηλοῖ ἤδη μέγα τι ἀγαθὸν ἀποβησόμενον.
</p>
            </sp>
            <sp>
               <speaker>Ἀπόλλων</speaker>
               <p> Ἐκεῖνο τὸ βρέφος, ὦ Ἥφαιστε, ἦ μέγα ἀγαθόν,
ὃ τοῦ Ἰαπετοῦ πρεσβύτερόν ἐστιν ὅσον ἐπὶ τῇ πανουργίᾳ;
</p>
            </sp>
            <sp>
               <speaker>Ἥφαιστος</speaker>
               <p> Καὶ τί ἂν ἀδικῆσαι δύναιτο ἀρτίτοκον ὄν;
</p>
            </sp>
            <sp>
               <speaker>Ἀπόλλων</speaker>
               <p> Ἐρώτα τὸν Ποσειδῶνα, οὗ τὴν τρίαιναν ἔκλεψεν,
ἢ τὸν Ἄρη· καὶ τούτου γὰρ ἐξείλκυσε λαθὸν ἐκ τοῦ
κολεοῦ τὸ ξίφος, ἵνα μὴ ἐμαυτὸν λέγω, ὃν ἀφώπλισε τοῦ τόξου καὶ τῶν βελῶν.
</p>
            </sp>
            <sp>
               <speaker>Ἥφαιστος</speaker>
               <p>
                  <milestone unit="section" n="2"/> Τὸ νεογνὸν ταῦτα, ὃ μόλις ἕστηκε, τὸ ἐν <milestone unit="section2" n="221"/>
τοῖς σπαργάνοις;
</p>
            </sp>
            <sp>
               <speaker>Ἀπόλλων</speaker>
               <p> Εἴσῃ, ὦ Ἥφαιστε, ἤν σοι προσέλθῃ μόνον.
</p>
            </sp>
            <sp>
               <speaker>Ἥφαιστος</speaker>
               <p> Καὶ μὴν προσῆλθεν ἤδη.
</p>
            </sp>
            <sp>
               <speaker>Ἀπόλλων</speaker>
               <p> Τί οὖν; πάντα ἔχεις τὰ ἐργαλεῖα καὶ οὐδὲν ἀπόλωλεν αὐτῶν;
</p>
            </sp>
            <sp>
               <speaker>Ἥφαιστος</speaker>
               <p> Πάντα, ὦ Ἄπολλον.
</p>
            </sp>
            <sp>
               <speaker>Ἀπόλλων</speaker>
               <p> Ὅμως ἐπίσκεψαι ἀκριβῶς.
</p>
            </sp>
            <sp>
               <speaker>Ἥφαιστος</speaker>
               <p> Μὰ Δία, τὴν πυράγραν οὐχ ὁρῶ.
</p>
            </sp>
            <sp>
               <speaker>Ἀπόλλων</speaker>
               <p> Ἀλλ̓ ὄψει που ἐν τοῖς σπαργάνοις αὐτὴν τοὺ βρέφους.
</p>
            </sp>
            <sp>
               <speaker>Ἥφαιστος</speaker>
               <p> Οὕτως ὀξύχειρ ἐστὶ καθάπερ ἐν τῇ γαστρὶ ἐκ
μελετήσας τὴν κλεπτικήν;
</p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="3"/> Οὐ γὰρ ἤκουσας αὐτοῦ καὶ λαλοῦντος ἤδη
στωμύλα καὶ ἐπίτροχα· ὁ δὲ καὶ διακονεῖσθαι ἡμῖν ἐθέλει.
χθὲς δὲ προκαλεσάμενος τὸν Ἔρωτα κατεπάλαισεν
εὐθὺς οὐκ οἶδ̓ ὅπως ὑφελὼν τὼ πόδε· εἶτα μεταξὺ ἐπαινούμενος
τῆς Ἀφροδίτης μὲν τὸν κεστὸν ἔκλεψε προσπτυξαμένης
<pb id="p.84"/>
αὐτὸν ἐπὶ τῇ νίκῃ, τοῦ Διὸς δὲ γελῶντος ἔτι
<milestone unit="section2" n="222"/> τὸ σκῆπτρον· εἰ δὲ μὴ βαρύτερος ὁ κεραυνὸς ἦν καὶ πολὺ
τὸ πῦρ εἶχε, κἀκεῖνον ἂν ὑφείλετο.
</p>
            </sp>
            <sp>
               <speaker>Ἥφαιστος</speaker>
               <p> Γοργόν τινα τὸν παῖδα φής.
</p>
            </sp>
            <sp>
               <speaker>Ἀπόλλων</speaker>
               <p> Οὐ μόνον, ἀλλ̓ ἤδη καὶ μουσικόν.
</p>
            </sp>
            <sp>
               <speaker>Ἥφαιστος</speaker>
               <p> Τῷ τοῦτο τεκμαίρεσθαι ἔχεις;
<milestone unit="section2" n="223"/> 
               </p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="4"/> Χελώνην που νεκρὰν εὑρὼν ὄργανον ἀπ̓
αὐτῆς· συνεπήξατο· πήχεις γὰρ ἐναρμόσας καὶ ζυγώσας,
ἔπειτα κολλάβους ἐμπήξας καὶ μαγάδα ὑποθεὶς καὶ ἐντεινάμενος
<milestone unit="section2" n="224"/> ἑπτὰ χορδὰς ἐμελῴδει πάνυ γλαφυρόν, ὦ Ἥφαιστε,
καὶ ἐναρμόνιον, ὡς κἀμὲ αὐτῷ φθονεῖν πάλαι κιθαρίζειν
ἀσκοῦντα. ἔλεγε δὲ ἡ Μαῖα, ὡς μηδὲ μένοι τὰς
νύκτας ἐν τῷ οὐρανῷ, ἀλλ̓ ὑπὸ περιεργίας ἄχρι τοῦ ᾅδου
κατίοι, κλέψων τι κἀκεῖθεν δηλαδή. ὑπόπτερος δ̓ ἐστὶ
καὶ ῥάβδον τινὰ πεποίηται θαυμασίαν τὴν δύναμιν, ᾗ
ψυχαγωγεῖ καὶ κατάγει τοὺς νεκρούς.
</p>
            </sp>
            <sp>
               <speaker>Ἥφαιστος</speaker>
               <p> Ἐγὼ ἐκείνην ἔδωκα αὐτῷ παίγνιον εἶναι.
</p>
            </sp>
            <sp>
               <speaker>Ἀπόλλων</speaker>
               <p> Τοιγαροῦν ἀπέδωκέ σοι τὸν μισθόν, τὴν πυράγραν &mdash;
</p>
            </sp>
            <sp>
               <speaker>Ἥφαιστος</speaker>
               <p> Εὖ γε ὑπέμνησας· ὥστε βαδιοῦμαι ἀποληψόμενος
αὐτήν, εἴ που ὡς φὴς εὑρεθείη ἐν τοῖς σπαργάνοις.
</p>
            </sp>
         </div1>
         <div1 type="book" n="8">
            <head>Ἥφαιστος, Ζευς.</head>
            <sp>
               <speaker>Ἥφαιστος</speaker>
               <p> Τί με, ὦ Ζεῦ, χρὴ ποιεῖν; ἥκω γάρ, ὡς ἐκέλευσας,
<milestone unit="section2" n="225"/> ἔχων τὸν πέλεκυν ὀξύτατον, εἰ καὶ λίθον δέοι
μιᾷ πληγῇ διακόψαι.
</p>
            </sp>
            <sp>
               <speaker>Ζευς</speaker>
               <p> Εὖ γε, ὦ Ἥφαιστε· ἀλλὰ δίελέ μου τὴν κεφαλὴν ἐς δύο κατενεγκών.
</p>
            </sp>
            <sp>
               <speaker>Ἥφαιστος</speaker>
               <p> Πειρᾷ μου, εἰ μέμηνα; πρόσταττε δ̓ οὖν τι
ἄλλο ὅπερ ἐθέλεις σοι γενέσθαι.
<pb id="p.85"/>
               </p>
            </sp>
            <sp>
               <speaker>Ζευς</speaker>
               <p> Τοῦτο αὐτό, διαιρεθῆναί μοι το κρανίον·
εἰ δὲ ἀπειθήσεις, οὐ νῦν πρῶτον ὀργιζομένου πειράσῃ.
ἀλλὰ χρὴ καθικνεῖσθαι παντὶ τῷ θυμῷ, μηδὲ μέλλειν·
ἀπόλλυμαι γὰρ ὑπὸ ὠδίνων, αἵ μοι τὸν ἐγκέφαλον ἀναστρέφουσιν.
</p>
            </sp>
            <sp>
               <speaker>Ἥφαιστος</speaker>
               <p> Ὅρα, ὦ Ζεῦ, μὴ κακόν τι ποιήσωμεν· ὀξὺς
γὰρ ὁ πέλεκύς ἐστι καὶ οὐκ ἀναιμωτὶ οὐδὲ κατὰ τὴν Εἰλήθυιαν μαιώσεταί σε.
</p>
            </sp>
            <sp>
               <speaker>Ζευς</speaker>
               <p> Κατένεγκε μόνον, ὦ Ἥφαιστε, θαρρῶν· οἶδα ἐγὼ τὸ συμφέρον.
</p>
            </sp>
            <sp>
               <speaker>Ἥφαιστος</speaker>
               <p> Ἄκων μέν, κατοίσω δέ· τί γὰρ χρὴ ποιεῖν σοῦ
κελεύοντος; τί τοῦτο; κόρη ἔνοπλος; μέγα, ὦ Ζεῦ, κακὸν
εἶχες ἐν τῇ κεφαλῇ· εἰκότως γοῦν ὀξύθυμος ἦσθα
τηλικαύτην ὑπὸ τῇ μήνιγγι παρθένον ζῳογονῶν καὶ ταῦτα
ἔνοπλον· ἦ που στρατόπεδον, οὐ κεφαλὴν ἐλελήθεις
ἔχων. ἡ δὲ πηδᾷ καὶ πυρριχίζει καὶ τὴν ἀσπίδα τινάσσει <milestone unit="section2" n="226"/>
καὶ τὸ δόρυ πάλλει καὶ ἐνθουσιᾷ, καὶ τὸ μέγιστον, καλὴ
πάνυ καὶ ἀκμαία γεγένηται ἤδη ἐν βραχεῖ· γλαυκῶπις
μέν, ἀλλὰ κοσμεῖ καὶ τοῦτο ἡ κόρυς. ὥστε, ὦ Ζεῦ, μαίωτρά
μοι ἀπόδος ἐγγυήσας ἤδη αὐτήν.
</p>
            </sp>
            <sp>
               <speaker>Ζευς</speaker>
               <p> Ἀδύνατα αἰτεῖς, ὦ Ἥφαιστε· παρθένος γὰρ
ἀεὶ ἐθελήσει μένειν. ἐγὼ δ̓ οὖν τό γε ἐπ̓ ἐμοὶ οὐδὲν ἀντιλέγω.
</p>
            </sp>
            <sp>
               <speaker>Ἥφαιστος</speaker>
               <p> Τοῦτ̓ ἐβουλόμην· ἐμοὶ μελήσει τὰ λοιπά, καὶ ἤδη συναρπάσω αὐτήν.
</p>
            </sp>
            <sp>
               <speaker>Ζευς</speaker>
               <p> Εἴ σοι ῥᾴδιον, οὕτω ποίει· πλὴν οἶδα ὅτι ἀδυνάτων ἐρᾷς.
<pb id="p.86"/>
               </p>
            </sp>
         </div1>
         <div1 type="book" n="9">
            <head>Ποσείδων, Ἑρμῆς.</head>
            <milestone unit="section2" n="227"/>
            <milestone unit="section" n="1"/>
            <sp>
               <speaker>Ποσείδων</speaker>
               <p> Ἔστιν, ὦ Ἑρμῆ, νῦν ἐντυχεῖν τῷ Διί;
</p>
            </sp>
            <sp>
               <speaker>Ἑρμῆς</speaker>
               <p> Οὐδαμῶς, ὦ Πόσειδον.
</p>
            </sp>
            <sp>
               <speaker>Ποσείδων</speaker>
               <p> Ὅμως προσάγγειλον αὐτῷ.
</p>
            </sp>
            <sp>
               <speaker>Ἑρμῆς</speaker>
               <p> Μὴ ἐνόχλει, φημί· ἄκαιρον γάρ ἐστιν, ὥστε
οὐκ ἂν ἴδοις αὐτὸν ἐν τῷ παρόντι
</p>
            </sp>
            <sp>
               <speaker>Ποσείδων</speaker>
               <p> Μῶν τῇ Ἥρᾳ σύνεστιν;
</p>
            </sp>
            <sp>
               <speaker>Ἑρμῆς</speaker>
               <p> Οὔκ, ἀλλ̓ ἑτεροῖόν τί ἐστι.
</p>
            </sp>
            <sp>
               <speaker>Ποσείδων</speaker>
               <p> Συνίημι· ὁ Γανυμήδης ἔνδον.
</p>
            </sp>
            <sp>
               <speaker>Ἑρμῆς</speaker>
               <p> Οὐδὲ τοῦτο· ἀλλὰ μαλακῶς ἔχει αὐτός.
</p>
            </sp>
            <sp>
               <speaker>Ποσείδων</speaker>
               <p> Πόθεν, ὦ Ἑρμῆ; δεινὸν γὰρ τοῦτο φής.
</p>
            </sp>
            <sp>
               <speaker>Ἑρμῆς</speaker>
               <p> Αἰσχύνομαι εἰπεῖν, τοιοῦτόν ἐστιν.
</p>
            </sp>
            <sp>
               <speaker>Ποσείδων</speaker>
               <p> Ἀλλὰ οὐ χρὴ πρὸς ἐμὲ θεῖόν γε ὄντα.
</p>
            </sp>
            <sp>
               <speaker>Ἑρμῆς</speaker>
               <p> Τέτοκεν ἀρτίως, ὦ Πόσειδον.
<milestone unit="section2" n="228"/> 
               </p>
            </sp>
            <sp>
               <speaker>Ποσείδων</speaker>
               <p> Ἄπαγε, τέτοκεν ἐκεῖνος; ἐκ τίνος; οὐκοῦν
ἐλελήθει ἡμᾶς ἀνδρόγυνος ὤν; ἀλλὰ οὐδὲ ἐπεσήμανεν ἡ
γαστὴρ αὐτῷ ὄγκον τινά.
</p>
            </sp>
            <sp>
               <speaker>Ἑρμῆς</speaker>
               <p> Εὖ λέγεις· οὐ γὰρ ἐκείνη εἶχε τὸ ἔμβρυον.
</p>
            </sp>
            <sp>
               <speaker>Ποσείδων</speaker>
               <p> Οἶδα· ἐκ τῆς κεφαλῆς ἔτεκεν αὖθις ὥσπερ
τὴν Ἀθηνᾶν· τοκάδα γὰρ τὴν κεφαλὴν ἔχει.
</p>
            </sp>
            <sp>
               <speaker>Ἑρμῆς</speaker>
               <p> Οὔκ, ἀλλὰ ἐν τῷ μηρῷ ἐκύει τὸ ἐκ τῆς Σεμέλης βρέφος.
</p>
            </sp>
            <sp>
               <speaker>Ποσείδων</speaker>
               <p> Εὖ γε ὁ γενναῖος, ὡς ὅλος ἡμῖν κυοφορεῖ καὶ
πανταχόθι τοῦ σώματος. ἀλλὰ τίς ἡ Σεμέλη ἐστί;
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="2"/> Θηβαία, τῶν Κάδμου θυγατέρων μία.
ταύτῃ συνελθὼν ἐγκύμονα ἐποίησεν.
</p>
            </sp>
            <sp>
               <speaker>Ποσείδων</speaker>
               <p> Εἶτα ἔτεκεν, ὦ Ἑρμῆ, ἀντ̓ ἐκείνης;
</p>
            </sp>
            <sp>
               <speaker>Ἑρμῆς</speaker>
               <p> Καὶ μάλα, εἰ καὶ παράδοξον εἶναί σοι δοκεῖ·
τὴν μὲν γὰρ Σεμέλην ὑπελθοῦσα ἡ Ἥρα &mdash; οἶσθα ὡς ζηλότυπός
ἐστι &mdash; πείθει αἰτῆσαι παρὰ τοῦ Διὸς μετὰ βροντῶν
<pb id="p.87"/>
καὶ ἀστραπῶν ἥκειν παῤ αὐτήν· ὡς δὲ ἐπείσθη καὶ
ἧκεν ἔχων καὶ τὸν κεραυνόν, ἀνεφλέγη ὁ ὄροφος, καὶ ἡ
Σεμέλη μὲν διαφθείρεται ὑπὸ τοῦ πυρός, ἐμὲ δὲ κελεύει
ἀνατεμόντα τὴν γαστέρα τῆς γυναικὸς ἀνακομίσαι ἀτελὲς
ἔτι αὐτῷ τὸ ἔμβρυον ἑπτάμηνον· καὶ ἐπειδὴ ἐποίησα,
διελὼν τὸν ἑαυτοῦ μηρὸν ἐντίθησιν, ὡς ἀποτελεσθείη
ἐνταῦθα, καὶ νῦν τρίτῳ ἤδη μηνὶ ἐξέτεκεν αὐτὸ καὶ μαλακῶς
ἀπὸ τῶν ὠδίνων ἔχει.
</p>
            </sp>
            <sp>
               <speaker>Ποσείδων</speaker>
               <p> Νῦν οὖν ποῦ τὸ βρέφος ἐστίν;
</p>
            </sp>
            <sp>
               <speaker>Ἑρμῆς</speaker>
               <p> Ἐς τὴν Νῦσαν ἀποκομίσας ἔδωκα ταῖς Νυμφαις <milestone unit="section2" n="229"/>
ἀνατρέφειν Διόνυσον ἐπονομασθέντα.
</p>
            </sp>
            <sp>
               <speaker>Ποσείδων</speaker>
               <p> Οὐκοῦν ἀμφότερα τοῦ Διονύσου τούτου καὶ
μήτηρ καὶ πατὴρ ὁ ἀδελφός ἐστιν;
</p>
            </sp>
            <sp>
               <speaker>Ἑρμῆς</speaker>
               <p> Ἔοικεν. ἄπειμι δ̓ οὖν ὕδωρ αὐτῷ πρὸς τὸ
τραῦμα οἴσων καὶ τὰ ἄλλα ποιήσων ἃ νομίζεται ὥσπερ λεχοῖ.
</p>
            </sp>
         </div1>
         <div1 type="book" n="10">
            <head>Ἑρμῆς, Ἥλιος.</head>
            <milestone unit="section" n="1"/>
            <sp>
               <speaker>Ἑρμῆς</speaker>
               <p> Ὠ Ἥλιε, μὴ ἐλάσῃς τήμερον, ὁ Ζεύς φησι,
μηδὲ αὔριον μηδὲ ἐς τρίτην ἡμέραν, ἀλλὰ ἔνδον μένε,
καὶ τὸ μεταξὺ μία τις ἔστω νὺξ μακρά· ὥστε λυέτωσαν
μὲν αἱ Ὧραι αὖθις τοὺς ἵππους, σὺ δὲ σβέσον τὸ πῦρ
καὶ ἀνάπαυε διὰ μακροῦ σεαυτόν.
</p>
            </sp>
            <sp>
               <speaker>Ἥλιος</speaker>
               <p> Καινὰ ταῦτα, ὦ Ἑρμῆ, καὶ ἀλλόκοτα ἥκεις
παραγγέλλων. ἀλλὰ μὴ παραβαίνειν τι ἔδοξα ἐν τῷ δρόμῳ
καὶ ἔξω ἐλάσαι τῶν ὅρων, κᾆτά μοι ἄχθεται καὶ τὴν νύκτα
τριπλασίαν τῆς ἡμέρας ποιῆσαι διέγνωκεν;
</p>
            </sp>
            <sp>
               <speaker>Ἑρμῆς</speaker>
               <p> Οὐδὲν τοιοῦτον, οὐδὲ ἐς ἀεὶ τοῦτο ἔσται·
δεῖται δέ τι νῦν αὐτὸς ἐπιμηκεστέραν γενέσθαι οἱ τὴν νύκτα.
<pb id="p.88"/>
                  <milestone unit="section2" n="230"/> 
               </p>
            </sp>
            <sp>
               <speaker>Ἥλιος</speaker>
               <p> Ποῦ δὲ καὶ ἔστιν ἢ πόθεν ἐξεπέμφθης ἀγγελῶν ταῦτά μοι;
</p>
            </sp>
            <sp>
               <speaker>Ἑρμῆς</speaker>
               <p> Ἐκ Βοιωτίας, ὦ Ἥλιε, παρὰ τῆς Ἀμφιτρύωνος,
ᾗ σύνεστιν ἐρῶν αὐτῆς.
</p>
            </sp>
            <sp>
               <speaker>Ἥλιος</speaker>
               <p> Εἶτα οὐχ ἱκανὴ νὺξ μία;
</p>
            </sp>
            <sp>
               <speaker>Ἑρμῆς</speaker>
               <p> Οὐδαμῶς· τεχθῆναι γάρ τινα δεῖ ἐκ τῆς ὁμιλίας
ταύτης μέγαν καὶ πολύαθλον θεόν· τοῦτον οὖν ἐν
μιᾷ νυκτὶ ἀποτελεσθῆναι ἀδύνατον.
</p>
            </sp>
            <sp>
               <speaker>Ἥλιος</speaker>
               <p>
                  <milestone unit="section" n="2"/> Ἀλλὰ τελεσιουργείτω μὲν ἀγαθῇ τύχῃ. ταῦτα
δ̓ οὖν, ὦ Ἑρμῆ, οὐκ ἐγίνετο ἐπὶ τοῦ Κρόνου &mdash; αὐτοὶ
γὰρ ἡμεῖς ἐσμέν &mdash; οὐδὲ· ἀπόκοιτός ποτε ἐκεῖνος παρὰ
τῆς rέας ἦν οὐδὲ ἀπολιπὼν ἂν τὸν οὐρανὸν ἐν Θήβαις
ἐκοιμᾶτο, ἀλλὰ ἡμέρα μὲν ἡμέρα, νὺξ δὲ κατὰ μέτρον τὸ
αὐτῆς ἀνάλογον ταῖς ὥραις, ξένον δὲ ἢ παρηλλαγμένον
οὐδέν, οὐδ̓ ἂν ἐκοινώνησέ ποτε ἐκεῖνος θνητῇ γυναικί·
νῦν δὲ δυστήνου γυναίου ἕνεκα χρὴ ἀνεστράφθαι τὰ
πάντα καὶ ἀκαμπεστέρους μὲν γενέσθαι τοὺς ἵππους ὑπὸ
τῆς ἀργίας, δύσπορον δὲ τὴν ὁδὸν ἀτριβῆ μένουσαν τριῶν
ἑξῆς ἡμερῶν, τοὺς δὲ ἀνθρώπους ἀθλίως ἐν σκοτεινῷ
διαβιοῦν. τοιαῦτα ἀπολαύσονται τῶν Διὸς ἐρώτων
καὶ καθεδοῦνται περιμένοντες, ἔστ̓ ἂν ἐκεῖνος ἀποτελέσῃ
τὸν ἀθλητήν, ὃν λέγεις, ὑπὸ μακρῷ τῷ ζόφῳ.
<milestone unit="section2" n="231"/> 
               </p>
            </sp>
            <sp>
               <speaker>Ἑρμῆς</speaker>
               <p> Σιώπα, ὦ Ἥλιε, μή τι κακὸν ἀπολαύσῃς τῶν
λόγων. ἐγὼ δὲ παρὰ τὴν Σελήνην ἀπελθὼν καὶ τὸν
Ὕπνον ἀπαγγελῶ κἀκείνοις ἅπερ ὁ Ζεὺς ἐπέστειλε, τὴν
μὲν σχολῇ προβαίνειν, τὸν δὲ Ὕπνον μὴ ἀνιέναι τοὺς
ἀνθρώπους, ὡς ἀγνοήσωσι μακρὰν οὕτω τὴν νύκτα γεγενημένην.
<pb id="p.89"/>
               </p>
            </sp>
         </div1>
         <div1 type="book" n="11">
            <head>Ἀφροδίτη, Σελήνης.</head>
            <milestone unit="section" n="1"/>
            <sp>
               <speaker>Ἀφροδίτη</speaker>
               <p> Τί ταῦτα, ὦ Σελήνη, φασὶ ποιεῖν σε; ὁπόταν
κατὰ τὴν Καρίαν γένῃ, ἱστάναι μέν σε τὸ ζεῦγος
ἀφορῶσαν ἐς τὸν Ἐνδυμίωνα καθεύδοντα ὑπαίθριον ἅτε
κυνηγέτην ὄντα, ἐνίοτε δὲ καὶ καταβαίνειν παῤ αὐτὸν
ἐκ μέσης τῆς ὁδοῦ;
</p>
            </sp>
            <sp>
               <speaker>Σελήνης</speaker>
               <p> Ἐρώτα, ὦ Ἀφροδίτη, τὸν σὸν υἱόν, ὅς μοι τούτων αἴτιος.
</p>
            </sp>
            <sp>
               <speaker>Ἀφροδίτη</speaker>
               <p> Ἔα· ἐκεῖνος ὑβριστής ἐστιν· ἐμὲ γοῦν αὐτὴν
τὴν μητέρα οἷα δέδρακεν, ἄρτι μὲν ἐς τὴν Ἴδην κατάγων
Ἀγχίσου ἕνεκα τοῦ Ἰλιέως, ἄρτι δὲ ἐς τὸν Λίβανον ἐπὶ
τὸ Ἀσσύριον ἐκεῖνο μειράκιον, ὃ καὶ τῇ Φερσεφάττῃ ἐπέραστον
ποιήσας ἐξ ἡμισείας ἀφείλετό με τὸν ἐρώμενον· <milestone unit="section2" n="232"/>
ὥστε πολλάκις ἠπείλησα, εἰ μὴ παύσεται τοιαῦτα ποιῶν,
κλάσειν μὲν αὐτοῦ τὰ τόξα καὶ τὴν φαρέτραν, περιαιρήσειν
δὲ καὶ τὰ πτερά· ἤδη δὲ καὶ πληγὰς αὐτῷ ἐνέτεινα
ἐς τὰς πυγὰς τῷ σανδάλῳ· ὁ δὲ οὐκ οἶδ̓ ὅπως τὸ παραυτίκα
δεδιὼς καὶ ἱκετεύων μετ̓ ὀλίγον ἐπιλέλησται ἁπάντων.
<milestone unit="section" n="2"/>ἀτὰρ εἰπέ μοι, καλὸς ὁ Ἐνδυμίων ἐστίν; εὐπαραμύθητον
γὰρ οὕτως τὸ δεινόν.
</p>
            </sp>
            <sp>
               <speaker>Σελήνης</speaker>
               <p> Ἐμοὶ μὲν καὶ πάνυ καλός, ὦ Ἀφροδίτη, δοκεῖ,
καὶ μάλιστα ὅταν ὑποβαλόμενος ἐπὶ τῆς πέτρας τὴν
χλαμύδα καθεύδῃ τῇ λαιᾷ μὲν ἔχων τὰ ἀκόντια ἤδη ἐκ
τῆς χειρὸς ὑπορρέοντα, ἡ δεξιὰ δὲ περὶ τὴν κεφαλὴν ἐς
τὸ ἄνω ἐπικεκλασμένη ἐπιπρέπῃ τῷ προσώπῳ περικειμένη,
ὁ δὲ ὑπὸ τοῦ ὕπνου λελυμένος ἀναπνέῃ τὸ ἀμβρόσιον
ἐκεῖνο ἆσθμα. τότε τοίνυν ἐγὼ ἀψοφητὶ κατιοῦσα
ἐπ̓ ἄκρων τῶν δακτύλων βεβηκυῖα, ὡς ἂν μὴ ἀνεγρόμενος
ἐκταραχθείη &mdash; οἶσθα· τί οὖν ἄν σοι λέγοιμι τὰ μετὰ
ταῦτα; πλὴν ἀπόλλυμαί γε ὑπὸ τοῦ ἔρωτος.
<pb id="p.90"/>
               </p>
            </sp>
         </div1>
         <div1 type="book" n="12">
            <head>Ἀφροδίτη, Ἔρως.</head>
            <milestone unit="section2" n="233"/>
            <milestone unit="section" n="1"/>
            <sp>
               <speaker>Ἀφροδίτη</speaker>
               <p> Ὦ τέκνον Ἔρως, ὅρα οἷα ποιεῖς· οὐ τὰ ἐν
τῇ γῇ λέγω, ὁπόσα τοὺς ἀνθρώπους ἀναπείθεις καθ̓ αὑτῶν
ἢ κατ̓ ἀλλήλων ἐργάζεσθαι, ἀλλὰ καὶ τὰ ἐν τῷ οὐρανῷ,
ὃς τὸν μὲν Δία πολύμορφον ἐπιδεικνύεις ἀλλάττων
ἐς ὅ τι ἄν σοι ἐπὶ τοῦ καιροῦ δοκῇ, τὴν Σελήνην δὲ
καθαιρεῖς ἐκ τοῦ οὐρανοῦ, τὸν Ἥλιον δὲ παρὰ τῇ Κλυμένῃ
βραδύνειν ἐνίοτε ἀναγκάζεις ἐπιλελησμένον τῆς ἱππασίας·
ἃ μὲν γὰρ ἐς ἐμὲ τὴν μητέρα ὑβρίζεις, θαρρῶν
ποιεῖς. ἀλλὰ σύ, ὦ τολμηρότατε, καὶ τὴν rέαν αὐτὴν
γραῦν ἤδη καὶ μητέρα τοσούτων θεῶν οὖσαν ἀνέπεισας
παιδεραστεῖν καὶ τὸ Φρύγιον μειράκιον ποθεῖν, καὶ νῦν
ἐκείνη μέμηνεν ὑπὸ σοῦ καὶ ζευξαμένη τοὺς λέοντας, παραλαβοῦσα
καὶ τοὺς Κορύβαντας ἅτε μανικοὺς καὶ αὐτοὺς
ὄντας, ἄνω καὶ κάτω τὴν Ἴδην περιπολοῦσιν, ἡ μὲν
ὀλολύζουσα ἐπὶ τῷ Ἄττῃ, οἱ Κορύβαντες δὲ ὁ μὲν αὐτῶν
τέμνεται ξίφει τὸν πῆχυν, ὁ δὲ ἀνεὶς τὴν κόμην ἵεται μεμηνὼς
<milestone unit="section2" n="234"/> διὰ τῶν ὀρῶν, ὁ δὲ αὐλεῖ τῷ κέρατι, ὁ δὲ ἐπιβομβεῖ
τῷ τυμπάνῳ ἢ ἐπικτυπεῖ τῷ κυμβάλῳ, καὶ ὅλως θόρυβος
καὶ μανία τὰ ἐν τῇ Ἴδῃ ἅπαντά ἐστι. δέδια τοίνυν
ἅπαντα, δέδια ἡ τὸ τοιοῦτον σὲ κακὸν ἐγὼ τεκοῦσα μὴ
ἀπομανεῖσά ποτε ἡ rέα ἢ καὶ μᾶλλον ἔτι ἐν αὑτῇ οὖσα
κελεύσῃ τοὺς Κορύβαντας συλλαβόντας σε διασπάσασθαι
ἢ τοῖς λέουσι παραβαλεῖν· ταῦτα δέδια κινδυνεύοντά σε ὁρῶσα.
</p>
            </sp>
            <sp>
               <speaker>Ἔρως</speaker>
               <p>
                  <milestone unit="section" n="2"/> Θάρρει, μῆτερ, ἐπεὶ καὶ τοῖς λέουσιν αὐτοῖς
ἤδη ξυνήθης εἰμί, καὶ πολλάκις ἐπαναβὰς ἐπὶ τὰ
νῶτα καὶ τῆς κόμης λαβόμενος ἡνιοχῶ αὐτούς, οἱ δὲ σαίνουσί
με καὶ τὴν χεῖρα δεχόμενοι ἐς τὸ στόμα περιλιχμησάμενοι
ἀποδιδόασί μοι. αὐτὴ μὲν γὰρ ἡ rέα πότε ἂν
<pb id="p.91"/>
ἐκείνη σχολὴν ἀγάγοι ἐπ̓ ἐμὲ ὅλη οὖσα ἐν τῷ Ἄττῃ; καιτοι
τί ἐγὼ ἀδικῶ δεικνὺς τὰ καλὰ οἷά ἐστιν; ὑμεῖς δὲ μὴ
ἐφίεσθε τῶν καλῶν· μὴ τοίνυν ἐμὲ αἰτιᾶσθε τούτων. ἢ <milestone unit="section2" n="235"/>
θέλεις σύ, ὦ μῆτερ, αὐτὴ μηκέτι ἐρᾶν μήτε σὲ τοῦ Ἄρεως
μήτε ἐκεῖνον σοῦ;
</p>
            </sp>
            <sp>
               <speaker>Ἀφροδίτη</speaker>
               <p> Ὡς δεινὸς εἶ καὶ κρατεῖς ἁπάντων· ἀλλα
μεμνήσῃ μού ποτε τῶν λόγων.
</p>
            </sp>
         </div1>
         <div1 type="book" n="13">
            <head>Ζευς, Ἀσκληπιός, ἩρακλῆσΣ.</head>
            <milestone unit="section" n="1"/>
            <sp>
               <speaker>Ζευς</speaker>
               <p> Παύσασθε, ὦ Ἀσκληπιὲ καὶ Ἡράκλεις,
ἐρίζοντες πρὸς ἀλλήλους ὥσπερ ἄνθρωποι· ἀπρεπῆ γὰρ
ταῦτα καὶ ἀλλότρια τοῦ συμποσίου τῶν θεῶν.
</p>
            </sp>
            <sp>
               <speaker>ἩρακλῆσΣ</speaker>
               <p> Ἀλλὰ ἐθέλεις, ὦ Ζεῦ, τουτονὶ τὸν φαρμακέα
προκατακλίνεσθαί μου;
</p>
            </sp>
            <sp>
               <speaker>Ἀσκληπιός</speaker>
               <p> Νὴ Δία· καὶ ἀμείνων γάρ εἰμι.
</p>
            </sp>
            <sp>
               <speaker>ἩρακλῆσΣ</speaker>
               <p> Κατὰ τί, ὦ ἐμβρόντητε; ἢ διότι σε ὁ Ζεὺς <milestone unit="section2" n="236"/>
ἐκεραύνωσεν ἃ μὴ θέμις ποιοῦντα, νῦν δὲ κατ̓ ἔλεον αὖθις
ἀθανασίας μετείληφας;
</p>
            </sp>
            <sp>
               <speaker>Ἀσκληπιός</speaker>
               <p> Ἐπιλέλησαι γὰρ καὶ σύ, ὦ Ἡράκλεις, ἐν τῇ
Οἴτῃ καταφλεγείς, ὅτι μοι ὀνειδίζεις τὸ πῦρ;
</p>
            </sp>
            <sp>
               <speaker>ἩρακλῆσΣ</speaker>
               <p> Οὔκουν ἴσα καὶ ὅμοια βεβίωται ἡμῖν, ὃς
Διὸς μὲν υἱός εἰμι, τοσαῦτα δὲ πεπόνηκα ἐκκαθαίρων
τὸν βίον, θηρία καταγωνιζόμενος καὶ ἀνθρώπους ὑβριστὰς
τιμωρούμενος· σὺ δὲ ῥιζοτόμος εἶ καὶ ἀγύρτης,
νοσοῦσι μὲν ἴσως ἀνθρώποις χρήσιμος ἐπιθήσειν τῶν
φαρμάκων, ἀνδρῶδες δὲ οὐδὲν ἐπιδεδειγμενος.
</p>
            </sp>
            <sp>
               <speaker>Ἀσκληπιός</speaker>
               <p>
                  <milestone unit="section" n="2"/> Εὖ λέγεις, ὅτι σου τὰ ἐγκαύματα ἰασάμην, <milestone unit="section2" n="237"/>
ὅτε πρῴην ἀνῆλθες ἡμίφλεκτος ὑπ̓ ἀμφοῖν διεφθαρμένος
τὸ σῶμα, καὶ τοῦ χιτῶνος καὶ μετὰ τοῦτο τοῦ πυρός·
ἐγὼ δὲ εἰ καὶ μηδὲν ἄλλο, οὔτε ἐδούλευσα ὥσπερ σὺ οὔτε
<pb id="p.92"/>
ἔξαινον ἔρια ἐν Λυδίᾳ πορφυρίδα ἐνδεδυκὼς καὶ παιόμενος
ὑπὸ τῆς Ὀμφάλης χρυσῷ σανδάλῳ, ἀλλὰ οὐδὲ μελαγχολήσας
ἀπέκτεινα τὰ τέκνα καὶ τὴν γυναῖκα.
</p>
            </sp>
            <sp>
               <speaker>ἩρακλῆσΣ</speaker>
               <p> Εἰ μὴ παύσῃ λοιδορούμενός μοι, αὐτίκα μάλα
εἴσῃ ὡς οὐ πολύ σε ὀνήσει ἡ ἀθανασία, ἐπεὶ ἀράμενός σε
ῥίψω ἐπὶ κεφαλὴν ἐκ τοῦ οὐρανοῦ, ὥστε μηδὲ τὸν Παιῶνα
<milestone unit="section2" n="238"/> ἰάσασθαί σε τὸ κρανίον συντριβέντα.
</p>
            </sp>
            <sp>
               <speaker>Ζευς</speaker>
               <p> Παύσασθε, φημί, καὶ μὴ ἐπιταράττετε ἡμῖν
τὴν ξυνουσίαν, ἢ ἀμφοτέρους ἀποπέμψομαι ὑμᾶς τοῦ
ξυμποσίου. καίτοι εὔγνωμον, ὦ Ἡράκλεις, προκατακλίνεσθαί
σου τὸν Ἀσκληπιὸν ἅτε καὶ πρότερον ἀποθανόντα.
</p>
            </sp>
         </div1>
         <div1 type="book" n="14">
            <head>Ἑρμῆς, Ἀπόλλων.</head>
            <milestone unit="section" n="1"/>
            <sp>
               <speaker>Ἑρμῆς</speaker>
               <p> Τί σκυθρωπός, ὦ Ἄπολλον;
</p>
            </sp>
            <sp>
               <speaker>Ἀπόλλων</speaker>
               <p> Ὅτι, ὦ Ἑρμῆ, δυστυχῶ ἐν τοῖς ἐρωτικοῖς.
</p>
            </sp>
            <sp>
               <speaker>Ἑρμῆς</speaker>
               <p> Ἄξιον μὲν λύπης τὸ τοιοῦτο· σὺ δὲ τί δυστυχεῖς;
ἢ τὸ κατὰ τὴν Δάφνην σε λυπεῖ ἔτι;
<milestone unit="section2" n="239"/> 
               </p>
            </sp>
            <sp>
               <speaker>Ἀπόλλων</speaker>
               <p> Οὐδαμῶς· ἀλλὰ ἐρώμενον πενθῶ τὸν Λάκωνα
τὸν Οἰβάλου.
</p>
            </sp>
            <sp>
               <speaker>Ἑρμῆς</speaker>
               <p> Τέθνηκε γάρ, εἰπέ μοι, ὁ Ὑάκινθος;
</p>
            </sp>
            <sp>
               <speaker>Ἀπόλλων</speaker>
               <p> Καὶ μάλα.
</p>
            </sp>
            <sp>
               <speaker>Ἑρμῆς</speaker>
               <p> Πρὸς τίνος, ὦ Ἄπολλον; ἢ τίς οὕτως ἀνέραστος
ἦν ὡς ἀποκτεῖναι τὸ καλὸν ἐκεῖνο μειράκιον;
</p>
            </sp>
            <sp>
               <speaker>Ἀπόλλων</speaker>
               <p> Αὐτοῦ ἐμοῦ τὸ ἔργον.
</p>
            </sp>
            <sp>
               <speaker>Ἑρμῆς</speaker>
               <p> Οὐκοῦν ἐμάνης, ὦ Ἄπολλον;
</p>
            </sp>
            <sp>
               <speaker>Ἀπόλλων</speaker>
               <p> Οὔκ, ἀλλὰ δυστύχημά τι ἀκούσιον ἐγένετο.
</p>
            </sp>
            <sp>
               <speaker>Ἑρμῆς</speaker>
               <p> Πῶς; ἐθέλω γὰρ ἀκοῦσαι τὸν τρόπον.
</p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="2"/> Δισκεύειν ἐμάνθανε κἀγὼ συνεδίσκευον
αὐτῷ, ὁ δὲ κάκιστα ἀνέμων ἀπολούμενος ὁ Ζέφυρος ἤρα
<pb id="p.93"/>
μὲν ἐκ πολλοῦ καὶ αὐτός, ἀμελούμενος δὲ καὶ μὴ φέρων
τὴν ὑπεροψίαν, ἐγὼ μὲν ἀνέρριψα, ὥσπερ εἰώθειμεν, τὸν
δίσκον ἐς τὸ ἄνω, ὁ δὲ ἀπὸ τοῦ Ταϋγέτου καταπνεύσας
ἐπὶ κεφαλὴν τῷ παιδὶ ἐνέσεισε φέρων αὐτόν, ὥστε ἀπὸ
τῆς πληγῆς αἷμά τε ῥυῆναι πολὺ καὶ τὸν παῖδα εὐθέως <milestone unit="section2" n="240"/>
ἀποθανεῖν. ἀλλὰ ἐγὼ τὸν μὲν Ζέφυρον αὐτίκα ἠμυνάμην
κατατοξεύσας, φεύγοντι ἐπισπόμενος ἄχρι τοῦ ὄρους,
τῷ παιδὶ δὲ καὶ τὸν τάφον μὲν ἐχωσάμην ἐν Ἀμύκλαις,
ὅπου ὁ δίσκος αὐτὸν κατέβαλε, καὶ ἀπὸ τοῦ αἵματος ἄνθος
ἀναδοῦναι τὴν γῆν ἐποίησα ἥδιστον, ὦ Ἑρμῆ, καὶ
εὐανθέστατον ἀνθέων ἁπάντων, ἔτι καὶ γράμματα ἔχον
ἐπαιάζοντα τῷ νεκρῷ. ἆρά σοι ἀλόγως λελυπῆσθαι δοκῶ;
</p>
            </sp>
            <sp>
               <speaker>Ἑρμῆς</speaker>
               <p> Ναί, ὦ Ἄπολλον· ᾔδεις γὰρ θνητὸν πεποιημένος
τὸν ἐρώμενον· ὥστε μὴ ἄχθου ἀποθανόντος.
</p>
            </sp>
         </div1>
         <div1 type="book" n="15">
            <head>Ἑρμῆς, Ἀπόλλων.</head>
            <milestone unit="section2" n="241"/>
            <milestone unit="section" n="1"/>
            <sp>
               <speaker>Ἑρμῆς</speaker>
               <p> Τὸ δὲ καὶ χωλὸν αὐτὸν ὄντα καὶ χαλκέα
τὴν τέχνην, ὦ Ἄπολλον, τὰς καλλίστας γεγαμηκέναι,
τήν τε Ἀφροδίτην καὶ τὴν Χάριν.
</p>
            </sp>
            <sp>
               <speaker>Ἀπόλλων</speaker>
               <p> Εὐποτμία τις, ὦ Ἑρμῆ· πλὴν ἐκεῖνό γε θαυμάζω,
τὸ ἀνέχεσθαι συνούσας αὐτῷ, καὶ μάλιστα ὅταν
ὁρῶσιν ἱδρῶτι ῥεόμενον, ἐς τὴν κάμινον ἐπικεκυφότα,
πολὺν αἴθαλον ἐπὶ τοῦ προσώπου ἔχοντα· καὶ ὅμως τοιοῦτον
ὄντα περιβάλλουσί τε αὐτὸν καὶ φιλοῦσι καὶ ξυγκαθεύδουσι. <milestone unit="section2" n="242"/>
               </p>
            </sp>
            <sp>
               <speaker>Ἑρμῆς</speaker>
               <p> Τοῦτο καὶ αὐτὸς ἀγανακτῶ καὶ τῷ Ἡφαίστῳ
φθονῶ· σὺ δὲ κόμα, ὦ Ἄπολλον, καὶ κιθάριζε καὶ μέγα
ἐπὶ τῷ κάλλει φρόνει, κἀγὼ ἐπὶ τῇ εὐεξίᾳ καὶ τῇ λύρᾳ·
εἶτα, ἐπειδὰν κοιμᾶσθαι δέῃ, μόνοι καθευδήσομεν.
</p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="2"/> Ἐγὼ μὲν καὶ ἄλλως ἀναφρόδιτός εἰμι ἐς τὰ
<pb id="p.94"/>
ἐρωτικά· δύο γοῦν, οὓς μάλιστα ἠγάπησα, τὴν Δάφνην
καὶ τὸν Ὑάκινθον, ἡ μὲν Δάφνη οὕτως ἐμίσησέ με, ὥστε
εἵλετο ξύλον γενέσθαι μᾶλλον ἢ ἐμοὶ ξυνεῖναι, τὸν Ὑάκινθον
δὲ ὑπὸ τοῦ δίσκου ἀπώλεσα, καὶ νῦν ἀντ̓ ἐκείνων στεφάνους ἔχω.
</p>
            </sp>
            <sp>
               <speaker>Ἑρμῆς</speaker>
               <p> Ἐγὼ δὲ ἤδη ποτὲ τὴν Ἀφροδίτην &mdash; ἀλλὰ οὐ χρὴ αὐχεῖν.
</p>
            </sp>
            <sp>
               <speaker>Ἀπόλλων</speaker>
               <p> Οἶδα, καὶ τὸν Ἑρμαφρόδιτον ἐκ σοῦ λέγεται
τεκεῖν. πλὴν ἐκεῖνό μοι εἰπέ, εἴ τι οἶσθα, πῶς οὐ ζηλοτυπεῖ
ἡ Ἀφροδίτη τὴν Χάριν ἢ ἡ Χάρις ταύτην;
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="3"/> Ὅτι, ὦ Ἄπολλον, ἐκείνη μὲν αὐτῷ ἐν τῇ
Λήμνῳ σύνεστιν, ἡ δὲ Ἀφροδίτη ἐν τῷ οὐρανῷ· ἄλλως
τε περὶ τὸν Ἄρη ἔχει τὰ πολλὰ κἀκείνου ἐρᾷ, ὥστε ὀλίγον
αὐτῇ τοῦ χαλκέως τούτου μέλει.
</p>
            </sp>
            <sp>
               <speaker>Ἀπόλλων</speaker>
               <p> Καὶ ταῦτα οἴει τὸν Ἥφαιστον εἰδέναι;
<milestone unit="section2" n="243"/> 
               </p>
            </sp>
            <sp>
               <speaker>Ἑρμῆς</speaker>
               <p> Οἶδεν· ἀλλὰ τί ἂν δρᾶσαι δύναιτο γενναῖον
ὁρῶν νεανίαν καὶ στρατιώτην αὐτόν; ὥστε τὴν ἡσυχίαν
ἄγει· πλὴν ἀπειλεῖ γε δεσμά τινα ἐπιμηχανήσεσθαι αὐτοῖς
καὶ συλλήψεσθαι σαγηνεύσας ἐπὶ τῆς εὐνῆς.
</p>
            </sp>
            <sp>
               <speaker>Ἀπόλλων</speaker>
               <p> Οὐκ οἶδα· εὐξαίμην δ̓ ἂν αὐτὸς ὁ ξυλληφθησόμενος εἶναι.
</p>
            </sp>
         </div1>
         <div1 type="book" n="16">
            <head>Ἥρα, Λητώ.</head>
            <milestone unit="section" n="1"/>
            <sp>
               <speaker>Ἥρα</speaker>
               <p> Καλὰ μέν, ὦ Λητοῖ, καὶ τὰ τέκνα ἔτεκες τῷ Διί.
</p>
            </sp>
            <sp>
               <speaker>Λητώ</speaker>
               <p> Οὐ πᾶσαι, ὦ Ἥρα, τοιούτους τίκτειν δυνάμεθα,
οἷος ὁ Ἥφαιστός ἐστιν.
</p>
            </sp>
            <sp>
               <speaker>Ἥρα</speaker>
               <p> Ἀλλὰ οὗτος μὲν ὁ χωλὸς ὅμως χρήσιμός γε
ἐστι τεχνίτης ὢν ἄριστος καὶ κατακεκόσμηκεν ἡμῖν τὸν
οὐρανὸν καὶ τὴν Ἀφροδίτην ἔγημε καὶ σπουδάζεται πρὸς
<pb id="p.95"/>
αὐτῆς, οἱ δὲ σοὶ παῖδες ἡ μὲν αὐτῶν ἀρρενικὴ πέρα τοῦ
μετρίου καὶ ὄρειος, καὶ τὸ τελευταῖον ἐς τὴν Σκυθίαν
ἀπελθοῦσα πάντες ἴσασιν οἷα ἐσθίει ξενοκτονοῦσα καὶ
μιμουμένη τοὺς Σκύθας αὐτοὺς ἀνθρωποφάγους ὄντας· <milestone unit="section2" n="244"/>
ὁ δὲ Ἀπόλλων προσποιεῖται μὲν πάντα εἰδέναι καὶ τοξεύειν
καὶ κιθαρίζειν καὶ ἰατρὸς εἶναι καὶ μαντεύεσθαι καὶ
καταστησάμενος ἐργαστήρια τῆς μαντικῆς τὸ μὲν ἐν Δελφοῖς,
τὸ δὲ ἐν Κλάρῳ καὶ ἐν Διδύμοις ἐξαπατᾷ τοὺς χρωμένους
αὐτῷ λοξὰ καὶ ἐπαμφοτερίζοντα πρὸς ἑκάτερον
τῆς ἐρωτήσεως ἀποκρινόμενος, ὡς ἀκίνδυνον εἶναι τὸ
σφάλμα. καὶ πλουτεῖ μὲν ἀπὸ τοῦ τοιούτου· πολλοὶ γὰρ
οἱ ἀνόητοι καὶ παρέχοντες αὑτοὺς καταγοητεύεσθαι· πλὴν
οὐκ ἀγνοεῖταί γε ὑπὸ τῶν ξυνετωτέρων τὰ πολλὰ τερατευόμενος·
αὐτὸς γοῦν ὁ μάντις ἠγνόει μὲν ὅτι φονεύσει
τὸν ἐρώμενον τῷ δίσκῳ, οὐ προεμαντεύσατο δὲ ὡς
φεύξεται αὐτὸν ἡ Δάφνη, καὶ ταῦτα οὕτω καλὸν καὶ κομήτην
ὄντα. ὥστε οὐχ ὁρῶ καθότι καλλιτεκνοτέρα τῆς
Νιόβης ἔδοξας.
</p>
            </sp>
            <sp>
               <speaker>Λητώ</speaker>
               <p>
                  <milestone unit="section" n="2"/> Ταῦτα μέντοι τὰ τέκνα, ἡ ξενοκτόνος καὶ
ὁ ψευδόμαντις, οἶδα, ὅπως λυπεῖ σε ὁρώμενα ἐν τοῖς
θεοῖς, καὶ μάλιστα ὁπόταν ἡ μὲν ἐπαινῆται ἐς τὸ κάλλος, ὁ
δὲ κιθαρίζῃ ἐν τῷ συμποσίῳ θαυμαζόμενος ὑφ̓ ἁπάντων.
</p>
            </sp>
            <sp>
               <speaker>Ἥρα</speaker>
               <p> Ἐγέλασα, ὦ Λητοῖ· ἐκεῖνος θαυμαστός, ὃν
ὁ Μαρσύας, εἰ τὰ δίκαια αἱ Μοῦσαι δικάσαι ἤθελον,
ἀπέδειρεν ἂν αὐτὸς κρατήσας τῇ μουσικῇ· νῦν δὲ κατασοφισθεὶς
ἄθλιος ἀπόλωλεν ἀδίκως ἁλούς· ἡ δὲ καλή σου
παρθένος οὕτω καλή ἐστιν, ὥστε ἐπεὶ ἔμαθεν ὀφθεῖσα
ὑπὸ τοῦ Ἀκταίωνος, φοβηθεῖσα μὴ ὁ νεανίσκος ἐξαγορεύσῃ <milestone unit="section2" n="245"/>
τὸ αἶσχος αὐτῆς, ἐπαφῆκεν αὐτῷ τοὺς κύνας· ἐῶ
γὰρ λέγειν ὅτι οὐδὲ τὰς τεκούσας ἐμαιοῦτο παρθένος γε αὐτὴ οὖσα.
</p>
            </sp>
            <sp>
               <speaker>Λητώ</speaker>
               <p> Μέγα, ὦ Ἥρα, φρονεῖς, ὅτι ξύνει τῷ Διὶ καὶ
<pb id="p.96"/>
συμβασιλεύεις αὐτῷ, καὶ διὰ τοῦτο ὑβρίζεις ἀδεῶς· πλὴν
ἀλλ̓ ὄψομαί σε μετ̓ ὀλίγον αὖθις δακρύουσαν, ὁπόταν σε
καταλιπὼν ἐς τὴν γῆν κατίῃ ταῦρος ἢ κύκνος γενόμενος.
</p>
            </sp>
         </div1>
         <div1 type="book" n="17">
            <head>Ἀπόλλων, Ἑρμῆς.</head>
            <milestone unit="section" n="1"/>
            <sp>
               <speaker>Ἀπόλλων</speaker>
               <p> Τί γελᾷς, ὦ Ἑρμῆ;
</p>
            </sp>
            <sp>
               <speaker>Ἑρμῆς</speaker>
               <p> Ὅτι γελοιότατα, ὦ Ἄπολλον, εἶδον.
</p>
            </sp>
            <sp>
               <speaker>Ἀπόλλων</speaker>
               <p> Εἰπὲ οὖν, ὡς καὶ αὐτὸς ἀκούσας ἔχω ξυγγελᾶν.
</p>
            </sp>
            <sp>
               <speaker>Ἑρμῆς</speaker>
               <p> Ἡ Ἀφροδίτη ξυνοῦσα τῷ Ἄρει κατείληπται
καὶ ὁ Ἥφαιστος ἔδησεν αὐτοὺς ξυλλαβών.
</p>
            </sp>
            <sp>
               <speaker>Ἀπόλλων</speaker>
               <p> Πῶς; ἡδὺ γάρ τι ἐρεῖν ἔοικας.
</p>
            </sp>
            <sp>
               <speaker>Ἑρμῆς</speaker>
               <p> Ἐκ πολλοῦ, οἶμαι, ταῦτα εἰδὼς ἐθήρευεν αὐτούς,
καὶ περὶ τὴν εὐνὴν ἀφανῆ δεσμὰ περιθεὶς εἰργάζετο
ἀπελθὼν ἐπὶ τὴν κάμινον· εἶτα ὁ μὲν Ἄρης ἐσέρχεται
λαθών, ὡς ᾤετο, καθορᾷ δὲ αὐτὸν ὁ Ἥλιος καὶ λέγει
πρὸς τὸν Ἥφαιστον. ἐπεὶ δὲ ἐπέβησαν τοῦ λέχους καὶ ἐν
ἔργῳ ἦσαν καὶ ἐντὸς ἐγεγένηντο τῶν ἀρκύων, περιπλέκεται
<milestone unit="section2" n="246"/> μὲν αὐτοῖς τὰ δεσμά, ἐφίσταται δὲ ὁ Ἥφαιστος.
ἐκείνη μὲν οὖν &mdash; καὶ γὰρ ἔτυχε γυμνὴ οὖσα &mdash; οὐκ εἶχεν
ὅπως ἐγκαλύψαιτο αἰδουμένη, ὁ δὲ Ἄρης τὰ μὲν
πρῶτα διαφυγεῖν ἐπειρᾶτο καὶ ἤλπιζε ῥήξειν τὰ δεσμά,
ἔπειτα δὲ συνεὶς ἐν ἀφύκτῳ ἐχόμενον ἑαυτὸν ἱκέτευε.
</p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="2"/> Τί οὖν; ἀπέλυσεν αὐτοὺς ὁ Ἥφαιστος;
</p>
            </sp>
            <sp>
               <speaker>Ἑρμῆς</speaker>
               <p> Οὐδέπω, ἀλλὰ ξυγκαλέσας τοὺς θεοὺς ἐπιδείκνυται
τὴν μοιχείαν αὐτοῖς· οἱ δὲ γυμνοὶ ἀμφότεροι
κάτω νενευκότες ξυνδεδεμένοι ἐρυθριῶσι, καὶ τὸ θέαμα
ἥδιστον ἐμοὶ ἔδοξε μονονουχὶ αὐτὸ γινόμενον τὸ ἔργον.
</p>
            </sp>
            <sp>
               <speaker>Ἀπόλλων</speaker>
               <p> Ὁ δὲ χαλκεὺς ἐκεῖνος οὐκ αἰδεῖται καὶ αὐτὸς
ἐπιδεικνύμενος τὴν αἰσχύνην τοῦ γάμου;
</p>
            </sp>
            <sp>
               <speaker>Ἑρμῆς</speaker>
               <p> Μὰ Δί̓, ὅς γε καὶ ἐπιγελᾷ ἐφεστὼς αὐτοῖς.
<pb id="p.97"/>
ἐγὼ μέντοι, εἰ χρὴ τἀληθὲς εἰπεῖν, ἐφθόνουν τῷ Ἄρει
μὴ μόνον μοιχεύσαντι τὴν καλλίστην θεόν, ἀλλὰ καὶ δεδεμένῳ μετ̓ αὐτῆς.
</p>
            </sp>
            <sp>
               <speaker>Ἀπόλλων</speaker>
               <p> Οὐκοῦν καὶ δεδέσθαι ἂν ὑπέμεινας ἐπὶ τούτῳ; <milestone unit="section2" n="247"/>
               </p>
            </sp>
            <sp>
               <speaker>Ἑρμῆς</speaker>
               <p> Σὺ δ̓ οὐκ ἄν, ὦ Ἄπολλον; ἰδὲ μόνον ἐπελθών·
ἐπαινέσομαι γάρ σε, ἤν μὴ τὰ ὅμοια καὶ αὐτὸς εὔξῃ ἰδών.
</p>
            </sp>
         </div1>
         <div1 type="book" n="18">
            <head>Ἥρα, Ζευς.</head>
            <milestone unit="section" n="1"/>
            <sp>
               <speaker>Ἥρα</speaker>
               <p> Ἐγὼ μὲν ᾐσχυνόμην ἄν, ὦ Ζεῦ, εἴ μοι
τοιοῦτος υἱὸς ἦν θῆλυς οὕτω καὶ διεφθαρμένος ὑπὸ τῆς
μέθης, μίτρᾳ μὲν ἀναδεδεμένος τὴν κόμην, τὰ πολλὰ δὲ
μαινομέναις ταῖς γυναιξὶ συνών, ἁβρότερος αὐτῶν ἐκείνων,
ὑπὸ τυμπάνοις καὶ αὐλῷ καὶ κυμβάλοις χορεύων,
καὶ ὅλως παντὶ μᾶλλον ἐοικὼς ἢ σοὶ τῷ πατρί.
</p>
            </sp>
            <sp>
               <speaker>Ζευς</speaker>
               <p> Καὶ μὴν οὗτός γε ὁ θηλυμίτρης, ὁ ἁβρότερος
τῶν γυναικῶν οὐ μόνον, ὦ Ἥρα, τὴν Λυδίαν ἐχειρώσατο <milestone unit="section2" n="248"/>
καὶ τοὺς κατοικοῦντας τὸν Τμῶλον ἔλαβε καὶ
τοὺς Θρᾷκας ὑπηγάγετο, ἀλλὰ καὶ ἐπ̓ Ἰνδοὺς ἐλάσας τῷ
γυναικείῳ τούτῳ στρατιωτικῷ τούς τε ἐλέφαντας εἷλε καὶ
τῆς χώρας ἐκράτησε καὶ τὸν βασιλέα πρὸς ὀλίγον ἀντιστῆναι
τολμήσαντα αἰχμάλωτον ἀπήγαγε, καὶ ταῦτα πάντα
ἔπραξεν ὀρχούμενος ἅμα καὶ χορεύων θύρσοις χρώμενος
κιττίνοις, μεθύων, ὡς φής, καὶ ἐνθεάζων. εἰ δέ
τις ἐπεχείρησε λοιδορήσασθαι αὐτῷ ὑβρίσας ἐς τὴν τελετήν,
καὶ τοῦτον ἐτιμωρήσατο ἢ καταδήσας τοῖς κλήμασιν
ἢ διασπασθῆναι ποιήσας ὑπὸ τῆς μητρὸς ὥσπερ νεβρόν.
ὁρᾷς ὡς ἀνδρεῖα ταῦτα καὶ οὐκ ἀνάξια τοῦ πατρός; εἰ δὲ
παιδιὰ καὶ τρυφὴ πρόσεστιν αὐτοῖς, οὐδεὶς φθόνος, καὶ
μάλιστα εἰ λογίσαιτό τις, οἷος ἂν οὗτος νήφων ἦν, ὅπου
ταῦτα μεθύων ποιεῖ.
<pb id="p.98"/>
               </p>
            </sp>
            <sp>
               <speaker>Ἥρα</speaker>
               <p>
                  <milestone unit="section" n="2"/> Σύ μοι δοκεῖς ἐπαινέσεσθαι καὶ τὸ εὕρημα
αὐτοῦ, τὴν ἄμπελον καὶ τὸν οἶνον, καὶ ταῦτα ὁρῶν οἷα
οἱ μεθυσθέντες ποιοῦσι σφαλλόμενοι καὶ πρὸς ὕβριν τρεπόμενοι
<milestone unit="section2" n="249"/> καὶ ὅλως μεμηνότες ὑπὸ τοῦ ποτοῦ· τὸν γοῦν
Ἰκάριον, ᾧ πρώτῳ ἔδωκε τὸ κλῆμα, οἱ ξυμπόται αὐτοὶ
διέφθειραν παίοντες ταῖς δικέλλαις.
</p>
            </sp>
            <sp>
               <speaker>Ζευς</speaker>
               <p> Οὐδὲν τοῦτο φής· οὐ γὰρ ὁ οἶνος ταῦτα
οὐδὲ ὁ Διόνυσος ποιεῖ, τὸ δὲ ἄμετρον τῆς πόσεως καὶ τὸ
πέρα τοῦ καλῶς ἔχοντος ἐμφορεῖσθαι τοῦ ἀκράτου. ὃς δ̓
ἂν ἔμμετρα πίνῃ, ἱλαρώτερος μὲν καὶ ἡδίων γένοιτ̓ ἄν·
οἷον δὲ ὁ Ἰκάριος ἔπαθεν, οὐδὲν ἂν ἐργάσαιτο οὐδένα
τῶν ξυμποτῶν. ἀλλὰ σὺ ἔτι ζηλοτυπεῖν ἔοικας, ὦ Ἥρα,
καὶ τῆς Σεμέλης μνημονεύειν, ἥ γε διαβάλλεις τοῦ Διονύσου τὰ κάλλιστα.
</p>
            </sp>
         </div1>
         <div1 type="book" n="19">
            <head>Ἀφροδίτη, Ἔρως.</head>
            <milestone unit="section" n="1"/>
            <sp>
               <speaker>Ἀφροδίτη</speaker>
               <p> Τί δήποτε, ὦ Ἔρως, τοὺς μὲν ἄλλους
θεοὺς κατηγωνίσω ἅπαντας, τὸν Δία, τὸν Ποσειδῶ, τὸν
<milestone unit="section2" n="250"/> Ἀπόλλω, τὴν rέαν, ἐμὲ τὴν μητέρα, μόνης δὲ ἀπέχῃ τῆς
Ἀθηνᾶς καὶ ἐπ̓ ἐκείνης ἄπυρος μέν σοι ἡ δᾴς, κενὴ δὲ
οἰστῶν ἡ φαρέτρα, σὺ δὲ ἄτοξος εἶ καὶ ἄστοχος;
</p>
            </sp>
            <sp>
               <speaker>Ἔρως</speaker>
               <p> Δέδια, ὦ μῆτερ, αὐτήν· φοβερὰ γάρ ἐστι καὶ
χαροπὴ καὶ δεινῶς ἀνδρική· ὁπόταν γοῦν ἐντεινάμενος
τὸ τόξον ἴω ἐπ̓ αὐτήν, ἐπισείουσα τὸν λόφον ἐκπλήττει
με καὶ ὑπότρομος γίνομαι καὶ ἀπορρεῖ μου τὰ τοξεύματα ἐκ τῶν χειρῶν.
</p>
            </sp>
            <sp>
               <speaker>Ἀφροδίτη</speaker>
               <p> Ὁ Ἄρης γὰρ οὐ φοβερώτερος ἦν; καὶ ὅμως
ἀφώπλισας αὐτὸν καὶ νενίκηκας.
</p>
            </sp>
            <sp>
               <speaker>Ἔρως</speaker>
               <p> Ἀλλὰ ἐκεῖνος ἑκὼν προσίεταί με καὶ προσκαλεῖται,
ἡ Ἀθηνᾶ δὲ ὑφορᾶται ἀεί, καί ποτε ἐγὼ μὲν ἄλλως
<pb id="p.99"/>
παρέπτην πλησίον ἔχων τὴν λαμπάδα, ἡ δέ, εἴ μοι
πρόσει, φησί, νὴ τὸν πατέρα, τῷ δορατίῳ σε διαπείρασα
ἢ τοῦ ποδὸς λαβομένη καὶ ἐς τὸν Τάρταρον ἐμβαλοῦσα
ἢ αὐτὴ διασπασαμένη διαφθερῶ. πολλὰ τοιαῦτα ἠπείλησε·
καὶ ὁρᾷ δὲ δριμὺ καὶ ἐπὶ τοῦ στήθους ἔχει πρόσωπόν
τι φοβερὸν ἐχίδναις κατάκομον, ὅπερ ἐγὼ μάλιστα
δέδια· μορμολύττεται γάρ με καὶ φεύγω, ὅταν ἴδω αὐτό. <milestone unit="section2" n="251"/>
               </p>
            </sp>
            <sp>
               <speaker>Ἀφροδίτη</speaker>
               <p>
                  <milestone unit="section" n="2"/> Ἀλλὰ τὴν μὲν Ἀθηνᾶν δέδιας, ὡς φής, καὶ
τὴν Γοργόνα, καὶ ταῦτα μὴ φοβηθεὶς τὸν κεραυνὸν τοῦ
Διός. αἱ δὲ Μοῦσαι διὰ τί σοι ἄτρωτοι καὶ ἔξω βελῶν
εἰσιν; ἢ κἀκεῖναι λόφους ἐπισείουσι καὶ Γοργόνας προφαίνουσιν;
</p>
            </sp>
            <sp>
               <speaker>Ἔρως</speaker>
               <p> Αἰδοῦμαι αὐτάς, ὦ μῆτερ· σεμναὶ γάρ εἰσι καὶ
ἀεί τι φροντίζουσι καὶ περὶ ᾠδὴν ἔχουσι καὶ ἐγὼ παρίσταμαι
πολλάκις αὐταῖς κηλούμενος ὑπὸ τοῦ μέλους.
</p>
            </sp>
            <sp>
               <speaker>Ἀφροδίτη</speaker>
               <p> Ἔα καὶ ταύτας, ὅτι σεμναί· τὴν δὲ Ἄρτεμιν
τίνος ἕνεκα οὐ τιτρώσκεις;
</p>
            </sp>
            <sp>
               <speaker>Ἔρως</speaker>
               <p> Τὸ μὲν ὅλον οὐδὲ καταλαβεῖν αὐτὴν οἷόν τε
φεύγουσαν ἀεὶ διὰ τῶν ὀρῶν· εἶτα καὶ ἴδιόν τινα ἔρωτα ἤδη ἐρᾷ.
</p>
            </sp>
            <sp>
               <speaker>Ἀφροδίτη</speaker>
               <p> Τίνος, ὦ τέκνον;
</p>
            </sp>
            <sp>
               <speaker>Ἔρως</speaker>
               <p> Θήρας καὶ ἐλάφων καὶ νεβρῶν, αἱρεῖν τε διώκουσα
καὶ κατατοξεύειν, καὶ ὅλως πρὸς τῷ τοιούτῳ ἐστίν·
ἐπεὶ τόν γε ἀδελφὸν αὐτῆς, καίτοι τοξότην καὶ αὐτὸν
ὄντα καὶ ἑκηβόλον &mdash;
</p>
            </sp>
            <sp>
               <speaker>Ἀφροδίτη</speaker>
               <p> Οἶδα, ὦ τέκνον, πολλὰ ἐκεῖνον ἐτόξευσας.
<pb id="p.100"/>
               </p>
            </sp>
         </div1>
         <div1 type="book" n="20">
            <head>
               <foreign lang="en">This is listed as a separate work, <title>the Council of the Gods</title>
               </foreign>
            </head>
            <p/>
         </div1>
         <pb id="p.108"/>
         <div1 type="book" n="21">
            <head>Ἄρης, Ἑρμῆς.</head>
            <milestone unit="section" n="1"/>
            <sp>
               <speaker>Ἄρης</speaker>
               <p> Ἤκουσας, ὦ Ἑρμῆ, οἷα ἠπείλησεν ἡμῖν ὁ
Ζεύς, ὡς ὑπεροπτικὰ καὶ ὡς ἀπίθανα; Ἣν ἐθελήσω, φησίν,
ἐγὼ μὲν ἐκ τοῦ οὐρανοῦ σειρὰν καθήσω, ὑμεῖς δὲ
ἀποκρεμασθέντες κατασπᾶν βιάσεσθέ με, ἀλλὰ μάτην
πονήσετε· οὐ γὰρ δὴ καθελκύσετε· εἰ δὲ ἐγὼ θελήσαιμι
ἀνελκύσαι, οὐ μόνον ὑμᾶς, ἀλλὰ καὶ τὴν γῆν ἅμα καὶ
τὴν θάλατταν συναρτήσας μετεωριῶ· καὶ τἆλλα ὅσα καὶ
<milestone unit="section2" n="268"/> σὺ ἀκήκοας. ἐγὼ δὲ ὅτι μὲν καθ̓ ἕνα πάντων ἀμείνων
καὶ ἰσχυρότερός ἐστιν οὐκ ἂν ἀρνηθείην, ὁμοῦ δὲ τῶν
τοσούτων ὑπερφέρειν, ὡς μὴ καταπονήσειν αὐτόν, κἂν
τὴν γῆν κἂν τὴν θάλατταν προσλάβωμεν, οὐκ ἂν πεισθείην.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="2"/> Εὐφήμει, ὦ Ἄρες· οὐ γὰρ ἀσφαλὲς λέγειν
<pb id="p.109"/>
τὰ τοιαῦτα, μὴ καί τι κακὸν ἀπολαύσωμεν τῆς φλυαρίας.
</p>
            </sp>
            <sp>
               <speaker>Ἄρης</speaker>
               <p> Οἴει γάρ με πρὸς πάντας ἂν ταῦτα εἰπεῖν, οὐχὶ
δὲ πρὸς μόνον σέ, ὃν ἐχεμυθεῖν ἠπιστάμην; ὃ δ̓ οὖν
μάλιστα γελοῖον ἔδοξέ μοι ἀκούοντι μεταξὺ τῆς ἀπειλῆς,
οὐκ ἂν δυναίμην σιωπῆσαι πρὸς σέ· μέμνημαι γὰρ οὐ
πρὸ πολλοῦ, ὁπότε ὁ Ποσειδῶν καὶ ἡ Ἥρα καὶ ἡ Ἀθηνᾶ
ἐπαναστάντες ἐπεβούλευον συνδῆσαι λαβόντες αὐτόν, ὡς
παντοῖος ἦν δεδιώς, καὶ ταῦτα τρεῖς ὄντας, καὶ εἰ μή γε
ἡ Θέτις κατελεήσασα ἐκάλεσεν αὐτῷ σύμμαχον Βριάρεων
ἑκατόγχειρα ὄντα, κἂν ἐδέδετο ἂν αὐτῷ κεραυνῷ καὶ
βροντῇ. ταῦτα λογιζομένῳ ἐπῄει μοι γελᾶν ἐπὶ τῇ καλλιρρημοσύνῃ αὐτοῦ.
</p>
            </sp>
            <sp>
               <speaker>Ἑρμῆς</speaker>
               <p> Σιώπα, φημί· οὐ γὰρ ἀσφαλὲς οὔτε σοὶ λέγειν
οὔτ̓ ἐμοὶ ἀκούειν τὰ τοιαῦτα.
</p>
            </sp>
         </div1>
         <div1 type="book" n="22">
            <head>Πάν, Ἑρμῆς.</head>
            <milestone unit="section2" n="269"/>
            <milestone unit="section" n="1"/>
            <sp>
               <speaker>Πάν</speaker>
               <p> Χαῖρε, ὦ πάτερ Ερμῆ.
</p>
            </sp>
            <sp>
               <speaker>Ἑρμῆς</speaker>
               <p> Καὶ σύ γε. ἀλλὰ πῶς ἐγὼ σὸς πατήρ;
</p>
            </sp>
            <sp>
               <speaker>Πάν</speaker>
               <p> Οὐχ ὁ Κυλλήνιος Ἑρμῆς ὢν τυγχάνεις;
</p>
            </sp>
            <sp>
               <speaker>Ἑρμῆς</speaker>
               <p> Καὶ μάλα. πῶς οὖν υἱὸς ἐμὸς εἶ;
</p>
            </sp>
            <sp>
               <speaker>Πάν</speaker>
               <p> Μοιχίδιός εἰμι, ἐξαίρετός σοι γενόμενος.
</p>
            </sp>
            <sp>
               <speaker>Ἑρμῆς</speaker>
               <p> Νὴ Δία, τράγου ἴσως τινὸς μοιχεύσαντος αἶγα·
ἐμοὶ γὰρ πῶς, κέρατα ἔχων καὶ ῥῖνα τοιαύτην καὶ
πώγωνα λάσιον καὶ σκέλη διχαλὰ καὶ τραγικὰ καὶ οὐρὰν
ὑπὲρ τὰς πυγάς;
</p>
            </sp>
            <sp>
               <speaker>Πάν</speaker>
               <p> Ὁπόσα ἂν ἀποσκώψῃς με, τὸν σεαυτοῦ υἱόν,
ὦ πάτερ, ἐπονείδιστον ἀποφαίνεις, μᾶλλον δὲ σεαυτόν,
ὃς τοιαῦτα γεννᾷς καὶ παιδοποιεῖς, ἐγὼ δὲ ἀναίτιος.
<pb id="p.110"/>
               </p>
            </sp>
            <sp>
               <speaker>Ἑρμῆς</speaker>
               <p> Τίνα δὲ καὶ φής σου μητέρα; ἤ που ἔλαθον
αἶγα μοιχεύσας ἔγωγε;
</p>
            </sp>
            <sp>
               <speaker>Πάν</speaker>
               <p> Οὐκ αἶγα ἐμοίχευσας, ἀλλ̓ ἀνάμνησον σεαυτόν,
εἴ ποτε ἐν Ἀρκαδίᾳ παῖδα ἐλευθέραν ἐβιάσω. τί δακὼν
τὸν δάκτυλον ζητεῖς καὶ ἐπὶ πολὺ ἀπορεῖς; τὴν Ἰκαρίου λέγω Πηνελόπην.
<milestone unit="section2" n="270"/> 
               </p>
            </sp>
            <sp>
               <speaker>Ἑρμῆς</speaker>
               <p> Εἶτα τί παθοῦσα ἐκείνη ἀντ̓ ἐμοῦ τράγῳ σε
ὅμοιον ἔτεκεν;
</p>
            </sp>
            <sp>
               <speaker>Πάν</speaker>
               <p>
                  <milestone unit="section" n="2"/> Αὐτῆς ἐκείνης λόγον σοι ἐρῶ· ὅτε γάρ με
ἐξέπεμπεν ἐπὶ τὴν Ἀρκαδίαν, Ὦ παῖ, μήτηρ μέν σοι, ἔφη,
ἐγώ εἰμι, Πηνελόπη ἡ Σπαρτιᾶτις, τὸν πατέρα δὲ γίνωσκε
θεὸν ἔχων Ἑρμῆν Μαίας καὶ Διός. εἰ δὲ κερασφόρος
καὶ τραγοσκελὴς εἶ, μὴ λυπείτω σε· ὁπότε γάρ
μοι συνῄει ὁ πατὴρ ὁ σός, τράγῳ ἑαυτὸν ἀπείκασεν, ὡς
λάθοι, καὶ διὰ τοῦτο ὅμοιος ἀπέβης τῷ τράγῳ.
</p>
            </sp>
            <sp>
               <speaker>Ἑρμῆς</speaker>
               <p> Νὴ Δία, μέμνημαι ποιήσας τοιοῦτόν τι. ἐγὼ
<milestone unit="section2" n="271"/> οὖν ὁ ἐπὶ κάλλει μέγα φρονῶν, ἔτι ἀγένειος αὐτὸς ὢν
σὸς πατὴρ κεκλήσομαι καὶ γέλωτα ὀφλήσω παρὰ πᾶσιν
ἐπὶ τῇ εὐπαιδίᾳ;
</p>
            </sp>
            <sp>
               <speaker>Πάν</speaker>
               <p>
                  <milestone unit="section" n="3"/> Καὶ μὴν οὐ καταισχυνῶ σε, ὦ πάτερ· μουσικός
τε γάρ εἰμι καὶ συρίζω πάνυ καπυρόν, καὶ ὁ Διόνυσος
οὐδὲν ἐμοῦ ἄνευ ποιεῖν δύναται, ἀλλὰ ἑταῖρον καὶ
θιασώτην πεποίηταί με, καὶ ἡγοῦμαι αὐτῷ τοῦ χοροῦ·
καὶ τὰ ποίμνια δὲ εἰ θεάσαιό μου, ὁπόσα περὶ Τεγέαν καὶ
ἀνὰ τὸ Παρθένιον ἔχω, πάνυ ἡσθήσῃ· ἄρχω δὲ καὶ τῆς
Ἀρκαδίας ἁπάσης· πρῴην δὲ καὶ Ἀθηναίοις συμμαχήσας
<milestone unit="section2" n="272"/> οὕτως ἠρίστευσα Μαραθῶνι, ὥστε καὶ ἀριστεῖον ᾑρέθη
μοι, τὸ ὑπὸ τῇ ἀκροπόλει σπήλαιον. ἢν γοῦν ἐς Ἀθήνας
ἔλθῃς, εἴσῃ ὅσον ἐκεῖ τοῦ Πανὸς ὄνομα.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="4"/> Εἰπὲ δέ μοι, γεγάμηκας, ὦ Πάν, ἤδη;
τοῦτο γάρ, οἶμαι, καλοῦσί σε.
<pb id="p.111"/>
               </p>
            </sp>
            <sp>
               <speaker>Πάν</speaker>
               <p> Οὐδαμῶς, ὦ πάτερ· ἐρωτικὸς γάρ εἰμι καὶ
οὐκ ἂν ἀγαπήσαιμι συνὼν μιᾷ.
</p>
            </sp>
            <sp>
               <speaker>Ἑρμῆς</speaker>
               <p> Ταῖς οὖν αἰξὶ δηλαδὴ ἐπιχειρεῖς.
</p>
            </sp>
            <sp>
               <speaker>Πάν</speaker>
               <p> Σὺ μὲν σκώπτεις, ἐγὼ δὲ τῇ τε Ἠχοῖ καὶ τῇ
Πίτυϊ σύνειμι καὶ ἀπάσαις ταῖς τοῦ Διονύσου Μαινάσι
καὶ πάνυ σπουδάζομαι πρὸς αὐτῶν.
</p>
            </sp>
            <sp>
               <speaker>Ἑρμῆς</speaker>
               <p> Οἶσθα οὖν, ὦ τέκνον, ὅ τι χαρίσῃ τὸ πρῶτον αἰτοῦντί μοι;
</p>
            </sp>
            <sp>
               <speaker>Πάν</speaker>
               <p> Πρόσταττε, ὦ πάτερ· ἡμεῖς μὲν ἴδωμεν ταῦτα.
</p>
            </sp>
            <sp>
               <speaker>Ἑρμῆς</speaker>
               <p> Καὶ πρόσιθί μοι καὶ φιλοφρονοῦ· πατέρα δὲ
ὅρα μὴ καλέσῃς με ἄλλου ἀκούοντος.
</p>
            </sp>
         </div1>
         <div1 type="book" n="23">
            <head>Ἀπόλλων, Διόνυσος. </head>
            <milestone unit="section2" n="273"/>
            <milestone unit="section" n="1"/>
            <sp>
               <speaker>Ἀπόλλων</speaker>
               <p> Τί ἂν λέγοιμεν; ὁμομητρίους, ὦ Διόνυσε,
ἀδελφοὺς εἶναι Ἔρωτα καὶ Ἑρμαφρόδιτον καὶ Πρίαπον
ἀνομοιοτάτους ὄντας τὰς μορφὰς καὶ τὰ ἐπιτηδεύματα;
ὁ μὲν γὰρ πάγκαλος καὶ τοξότης καὶ δύναμιν οὐ μικρὰν
περιβεβλημένος ἁπάντων ἄρχων, ὁ δὲ θῆλυς καὶ ἡμίανδρος
καὶ ἀμφίβολος τὴν ὄψιν· οὐκ ἂν διακρίναις εἴτ̓
ἔφηβός ἐστιν εἴτε καὶ παρθένος· ὁ δὲ καὶ πέρα τοῦ εὐπρεποῦς
ἀνδρικὸς ὁ Πρίαπος.
</p>
            </sp>
            <sp>
               <speaker>Διόνυσος</speaker>
               <p> Μηδὲν θαυμάσῃς, ὦ Ἄπολλον· οὐ γὰρ Ἀφροδίτη
αἰτία τούτου, ἀλλὰ οἱ πατέρες διάφοροι γεγενημένοι,
ὅπου γε καὶ ὁμοπάτριοι πολλάκις ἐκ μιᾶς γαστρός, <milestone unit="section2" n="274"/>
ὁ μὲν ἄρσην, ἡ δὲ θήλεια, ὥσπερ ὑμεῖς, γίνονται.
</p>
            </sp>
            <sp>
               <speaker>Ἀπόλλων</speaker>
               <p> Ναί· ἀλλ̓ ἡμεῖς ὅμοιοί ἐσμεν καὶ ταὐτὰ ἐπιτηδεύομεν·
τοξόται γὰρ ἄμφω.
</p>
            </sp>
            <sp>
               <speaker>Διόνυσος</speaker>
               <p> Μέχρι μὲν τόξου τὰ αὐτά, ὦ Ἄπολλον, ἐκεῖνα
δὲ οὐχ ὅμοια, ὅτι ἡ μὲν Ἄρτεμις ξενοκτονεῖ ἐν Σκύθαις,
σὺ δὲ μαντεύῃ καὶ ἰᾷ τοὺς κάμνοντας.
<pb id="p.112"/>
               </p>
            </sp>
            <sp>
               <speaker>Ἀπόλλων</speaker>
               <p> Οἴει γὰρ τὴν ἀδελφὴν χαίρειν τοῖς Σκύθαις.
ἥ γε καὶ παρεσκεύασται, ἤν τις Ἕλλην ἀφίκηταί ποτε ές
τὴν Ταυρικήν, συνεκπλεῦσαι μετ̓ αὐτοῦ μυσαττομένη τὰς σφαγάς;
</p>
            </sp>
            <sp>
               <speaker>Διόνυσος</speaker>
               <p>
                  <milestone unit="section" n="2"/> Εὖ γε ἐκείνη ποιοῦσα. ὁ μέντοι Πρίαπος,
γελοῖον γάρ τί σοι διηγήσομαι, πρῴην ἐν Λαμψάκῳ γενόμενος,
ἐγὼ μὲν παρῄειν τὴν πόλιν, ὁ δὲ ὑποδεξάμενός
με καὶ ξενίσας παῤ αὑτῷ, ἐπειδὴ ἀνεπαυσάμεθα ἐν τῷ
συμποσίῳ ἱκανῶς ὑποβεβρεγμένοι, κατ̓ αὐτάς που μέσας
νύκτας ἐπαναστὰς ὁ γενναῖος &mdash; αἰδοῦμαι δὲ λέγειν
</p>
            </sp>
            <sp>
               <speaker>Ἀπόλλων</speaker>
               <p> Ἐπείρα σε, Διόνυσε;
</p>
            </sp>
            <sp>
               <speaker>Διόνυσος</speaker>
               <p> Τοιοῦτόν ἐστι.
</p>
            </sp>
            <sp>
               <speaker>Ἀπόλλων</speaker>
               <p> Σὺ δὲ τί πρὸς ταῦτα;
</p>
            </sp>
            <sp>
               <speaker>Διόνυσος</speaker>
               <p> Τί γὰρ ἄλλο ἢ ἐγέλασα;
</p>
            </sp>
            <sp>
               <speaker>Ἀπόλλων</speaker>
               <p> Εὖ γε, τὸ μὴ χαλεπῶς μηδὲ ἀγρίως· συγγνωστὸς
γάρ, εἰ καλόν σε οὕτως ὄντα ἐπείρα.
</p>
            </sp>
            <sp>
               <speaker>Διόνυσος</speaker>
               <p> Τούτου μὲν ἕνεκα καὶ ἐπὶ σὲ ἄν, ὦ Ἄπολλον,
<milestone unit="section2" n="275"/> ἀγάγοι τὴν πεῖραν· καλὸς γὰρ σὺ καὶ κομήτης, ὡς καὶ
νήφοντα ἄν σοι τὸν Πρίαπον ἐπιχειρῆσαι.
</p>
            </sp>
            <sp>
               <speaker>Ἀπόλλων</speaker>
               <p> Ἀλλ̓ οὐκ ἐπιχειρήσει γε, ὦ Διόνυσε· ἔχω γὰρ
μετὰ τῆς κόμης καὶ τόξα.
</p>
            </sp>
         </div1>
         <div1 type="book" n="24">
            <head>Ἑρμῆς, Μαῖα.</head>
            <milestone unit="section" n="1"/>
            <sp>
               <speaker>Ἑρμῆς</speaker>
               <p> Ἔστι γάρ τις, ὦ μῆτερ, ἐν οὐρανῷ θεὸς
ἀθλιώτερος ἐμοῦ;
</p>
            </sp>
            <sp>
               <speaker>Μαῖα</speaker>
               <p> Μὴ λέγε, ὦ Ἑρμῆ, τοιοῦτον μηδέν.
</p>
            </sp>
            <sp>
               <speaker>Ἑρμῆς</speaker>
               <p> Τί μὴ λέγω, ὃς τοσαῦτα πράγματα ἔχω μόνος
κάμνων καὶ πρὸς τοσαύτας ὑπηρεσίας διασπώμενος;
ἕωθεν μὲν γὰρ ἐξαναστάντα σαίρειν τὸ συμπόσιον δεῖ καὶ
διαστρώσαντα τὴν κλισίαν εὐθετίσαντά τε ἕκαστα παρεστάναι
<pb id="p.113"/>
τῷ Διὶ καὶ διαφέρειν τὰς ἀγγελίας τὰς παῤ αὐτοῦ
ἄνω καὶ κάτω ἡμεροδρομοῦντα, καὶ ἐπανελθόντα ἔτι
κεκονιμένον παρατιθέναι τὴν ἀμβροσίαν· πρὶν δὲ τὸν
νεώνητον τοῦτον οἰνοχόον ἥκειν, καὶ τὸ νέκταρ ἐγὼ ἐνέχεον.
τὸ δὲ πάντων δεινότατον, ὅτι μηδὲ νυκτὸς καθεύδω
μόνος τῶν ἄλλων, ἀλλὰ δεῖ με καὶ τότε τῷ Πλούτωνι <milestone unit="section2" n="276"/>
ψυχαγωγεῖν καὶ νεκροπομπὸν εἶναι καὶ παρεστάναι
τῷ δικαστηρίῳ· οὐ γὰρ ἱκανά μοι τὰ τῆς ἡμέρας ἔργα,
ἐν παλαίστραις εἶναι κἀν ταῖς ἐκκλησίαις κηρύττειν
καὶ ῥήτορας ἐκδιδάσκειν, ἀλλ̓ ἔτι καὶ νεκρικὰ συνδιαπράττειν
μεμερισμένον. <milestone unit="section" n="2"/>καίτοι τὰ μὲν τῆς Λήδας τέκνα
παῤ ἡμέραν ἑκάτερος ἐν οὐρανῷ ἢ ἐν ᾅδου εἰσίν, ἐμοὶ
δὲ καθ̓ ἑκάστην ἡμέραν κἀκεῖνα καὶ ταῦτα ποιεῖν ἀναγκαῖον,
καὶ οἱ μὲν Ἀλκμήνης καὶ Σεμέλης ἐκ γυναικῶν
δυστήνων γενόμενοι εὐωχοῦνται ἀφρόντιδες, ὁ δὲ Μαίας
τῆς Ἀτλαντίδος διακονοῦμαι αὐτοῖς. καὶ νῦν ἄρτι ἥκοντά
με ἀπὸ Σιδῶνος παρὰ τῆς Κάδμου θυγατρός, ἐφ̓ ἣν πέπομφέ
με ὀψόμενον ὅ τι πράττει ἡ παῖς, μηδὲ ἀναπνεύσαντα
πέπομφεν αὖθις ἐς τὸ Ἄργος ἐπισκεψόμενον τὴν
Δανάην, εἶτ̓ ἐκεῖθεν ἐς Βοιωτίαν, φησίν, ἐλθὼν ἐν παρόδῳ <milestone unit="section2" n="277"/>
τὴν Ἀντιόπην ἰδέ. καὶ ὅλως ἀπηγόρευκα ἤδη. εἰ
γοῦν δυνατὸν ἦν, ἡδέως ἂν ἠξίωσα πεπρᾶσθαι, ὥσπερ
οἱ ἐν γῇ κακῶς δουλεύοντες.
</p>
            </sp>
            <sp>
               <speaker>Μαῖα</speaker>
               <p> Ἔα ταῦτα, ὦ τέκνον· χρὴ γὰρ πάντα ὑπηρετεῖν
τῷ πατρὶ νεανίαν ὄντα. καὶ νῦν ὥσπερ ἐπέμφθης,
σόβει ἐς Αργος, εἶτα ἐς τὴν Βοιωτίαν, μὴ καὶ πληγὰς
βραδύνων λάβῃς ὀξύχολοι γὰρ οἱ ἐρῶντες.
</p>
            </sp>
         </div1>
         <div1 type="book" n="25">
            <head>Ζευς, Ἥλιος.</head>
            <milestone unit="section" n="1"/>
            <sp>
               <speaker>Ζευς</speaker>
               <p> Οἷα πεποίηκας, ὦ Τιτάνων κακιστε; ἀπολώλεκας
τὰ ἐν τῇ γῇ ἅπαντα, μειρακίῳ ἀνοήτῳ πιστεύσας <milestone unit="section2" n="278"/>
                  <pb id="p.114"/>
τὸ ἅρμα, ὃς τὰ μὲν κατέφλεξε πρόσγειος ἐνεχθείς,
τὰ δὲ ὑπὸ κρύους διαφθαρῆναι ἐποίησε πολὺ αὐτῶν ἀποσπάσας
το πῦρ, καὶ ὅλως οὐδὲν ὅ τι οὐ ξυνετάραξε καὶ
ξυνέχεε, καὶ εἰ μὴ ἐγὼ ξυνεὶς τὸ γιγνόμενον κατέβαλον
αὐτὸν τῷ κεραυνῷ, οὐδὲ λείψανον ἀνθρώπων ἐπέμεινεν
ἄν· τοιοῦτον ἡμῖν ἡνίοχον τὸν καλὸν ἐκεῖνον καὶ διφρηλάτην ἐκπέπομφας.
</p>
            </sp>
            <sp>
               <speaker>Ἥλιος</speaker>
               <p> Ἥμαρτον, ὦ Ζεῦ, ἀλλὰ μὴ χαλέπαινε, εἰ ἐπείσθην
υἱῷ πολλὰ ἱκετεύοντι· πόθεν γὰρ ἂν καὶ ἤλπισα
τηλικοῦτο γενήσεσθαι κακόν;
</p>
            </sp>
            <sp>
               <speaker>Ζευς</speaker>
               <p> Οὐκ ᾔδεις, ὅσης ἐδεῖτο ἀκριβείας τὸ πρᾶγμα
καὶ ὡς, εἰ βραχύ τις ἐκβαίη τῆς ὁδοῦ, οἴχεται πάντα;
ἠγνόεις δὲ καὶ τῶν ἵππων τὸν θυμόν, ὡς δεῖ ξυνέχειν
ἀνάγκῃ τὸν χαλινόν; εἰ γὰρ ἐνδοίη τις, ἀφηνιάζουσιν
εὐθύς, ὥσπερ ἀμέλει καὶ τοῦτον ἐξήνεγκαν, ἄρτι μὲν ἐπὶ
τὰ λαιά, μετ̓ ὀλίγον δὲ ἐπὶ τὰ δεξιά, καὶ ἐς τὸ ἐναντίον
τοῦ δρόμου ἐνίοτε, καὶ ἄνω καὶ κάτω, ὅλως ἔνθα ἐβούλοντο
αὐτοί· ὁ δὲ οὐκ εἶχεν ὅ τι χρήσαιτο αὐτοῖς.
</p>
            </sp>
            <sp>
               <speaker>Ἥλιος</speaker>
               <p>
                  <milestone unit="section" n="2"/> Πάντα μὲν ἠπιστάμην ταῦτα καὶ διὰ τοῦτο
<milestone unit="section2" n="279"/> ἀντεῖχον ἐπὶ πολὺ καὶ οὐκ ἐπίστευον αὐτῷ τὴν ἔλασιν·
ἐπεὶ δὲ κατελιπάρησε δακρύων καὶ ἡ μήτηρ Κλυμένη μετ̓
αὐτοῦ, ἀναβιβασάμενος ἐπὶ τὸ ἅρμα ὑπεθέμην, ὅπως
μὲν χρὴ βεβηκέναι αὐτόν, ἐφ̓ ὁπόσον δὲ ἐς τὸ ἄνω ἀφέντα
ὑπερενεχθῆναι, εἶτα ἐς τὸ κάταντες αὖθις ἐπινεύειν
καὶ ὡς ἐγκρατῆ εἶναι τῶν ἡνιῶν καὶ μὴ ἐφιέναι τῷ θυμῷ
τῶν ἵππων· εἶπον δὲ καὶ ἡλίκος ὁ κίνδυνος, εἰ μὴ ὀρθὴν
ἐλαύνοι· ὁ δὲ &mdash; παῖς γὰρ ἦν &mdash; ἐπιβὰς τοσούτου
πυρὸς καὶ ἐπικύψας ἐς βάθος ἀχανὲς ἐξεπλάγη, ὡς τὸ
εἰκός· οἱ δὲ ἵπποι ὡς ᾔσθοντο οὐκ ὄντα ἐμὲ τὸν ἐπιβεβηκότα,
καταφρονήσαντες τοῦ μειρακίου ἐξετράποντο
τῆς ὁδοῦ καὶ τὰ δεινὰ ταῦτα ἐποίησαν· ὁ δὲ τὰς ἡνίας
ἀφείς, οἶμαι δεδιὼς μὴ ἐκπέσῃ αὐτός, εἴχετο τῆς ἄντυγος.
<pb id="p.115"/>
ἀλλὰ ἐκεῖνός τε ἤδη ἔχει τὴν δίκην κἀμοί, ὦ Ζεῦ,
ἱκανὸν τὸ πένθος.
</p>
            </sp>
            <sp>
               <speaker>Ζευς</speaker>
               <p>
                  <milestone unit="section" n="3"/> Ἱκανὸν λέγεις τοιαῦτα τολμήσας; νῦν μὲν
οὖν συγγνώμην ἀπονέμω σοι, ἐς δὲ τὸ λοιπόν, ἤν τι
ὅμοιον παρανομήσῃς ἤ τινα τοιοῦτον σεαυτοῦ διάδοχον
ἐκπέμψῃς, αὐτίκα εἴσῃ, ὁπόσον τοῦ σοῦ πυρὸς ὁ κεραυνὸς
πυρωδέστερος. ὥστε ἐκεῖνον μὲν αἱ ἀδελφαὶ θαπτέτωσαν <milestone unit="section2" n="280"/>
ἐπὶ τῷ Ἠριδανῷ, ἵναπερ ἔπεσεν ἐκδιφρευθείς,
ἤλεκτρον ἐπ̓ αὐτῷ δακρύουσαι καὶ αἴγειροι γενέσθωσαν
ἐπὶ τῷ πάθει, σὺ δὲ ξυμπηξάμενος τὸ ἅρμα &mdash; κατέαγε
δὲ καὶ ὁ ῥυμὸς αὐτοῦ καὶ ἅτερος τῶν τροχῶν συντέτριπται
&mdash; ἔλαυνε ὑπαγαγὼν τοὺς ἵππους. ἀλλὰ μέμνησο τούτων ἁπάντων.
</p>
            </sp>
         </div1>
         <div1 type="book" n="26">
            <head>Ἀπόλλων, Ἑρμῆς.</head>
            <milestone unit="section" n="1"/>
            <sp>
               <speaker>Ἀπόλλων</speaker>
               <p> Ἔχεις μοι εἰπεῖν, ὦ Ἑρμῆ, πότερος ὁ Κάστωρ
ἐστὶ τούτων ἢ πότερος ὁ Πολυδεύκης; ἐγὼ γὰρ οὐκ <milestone unit="section2" n="281"/>
ἂν διακρίναιμι αὐτούς.
</p>
            </sp>
            <sp>
               <speaker>Ἑρμῆς</speaker>
               <p> Ὁ μὲν χθὲς ἡμῖν ξυγγενόμενος ἐκεῖνος Κάστωρ
ἦν, οὗτος δὲ Πολυδεύκης.
</p>
            </sp>
            <sp>
               <speaker>Ἀπόλλων</speaker>
               <p> Πῶς διαγινώσκεις; ὅμοιοι γάρ.
</p>
            </sp>
            <sp>
               <speaker>Ἑρμῆς</speaker>
               <p> Ὅτι οὗτος μέν, ὦ Ἄπολλον, ἔχει ἐπὶ τοῦ
προσώπου τὰ ἴχνη τῶν τραυμάτων ἃ ἔλαβε παρὰ τῶν
ἀνταγωνιστῶν πυκτεύων, καὶ μάλιστα ὁπόσα ὑπὸ τοῦ
Βέβρυκος Ἀμύκου ἐτρώθη τῷ Ἰάσονι συμπλέων, ἅτερος
δὲ οὐδὲν τοιοῦτον ἐμφαίνει, ἀλλὰ καθαρός ἐστι καὶ ἀπαθὴς τὸ πρόσωπον.
</p>
            </sp>
            <sp>
               <speaker>Ἀπόλλων</speaker>
               <p> Ὤνησας διδάξας τὰ γνωρίσματα, ἐπεὶ τά γε
ἄλλα πάντα ἴσα, τοῦ ᾠοῦ τὸ ἡμίτομον καὶ ἀστὴρ ὑπεράνω
καὶ ἀκόντιον ἐν τῇ χειρὶ καὶ ἵππος ἑκατέρῳ λευκός, <milestone unit="section2" n="282"/>
                  <milestone unit="section2" n="283"/>
                  <pb id="p.116"/>
                  <milestone unit="section2" n="284"/> ὥστε πολλάκις ἐγὼ τὸν μὲν προσεῖπον Κάστορα Πολυδεύκην
<milestone unit="section2" n="285"/> ὄντα, τὸν δὲ τῷ τοῦ Πολυδεύκους ὀνόματι. ἀτὰρ
<milestone unit="section2" n="286"/> εἰπέ μοι καὶ τόδε, τί δήποτε οὐκ ἄμφω ξύνεισιν ἡμῖν,
ἀλλ̓ ἐξ ἡμισείας ἄρτι μὲν νεκρός, ἄρτι δὲ θεός ἐστιν ἅτερος αὐτῶν;
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="2"/> Ὑπὸ φιλαδελφίας τοῦτο ποιοῦσιν· ἐπεὶ γὰρ
ἔδει ἕνα μὲν τεθνάναι τῶν Λήδας υἱέων, ἕνα δὲ ἀθάνατον
εἶναι, ἐνείμαντο οὕτως αὐτοὶ τὴν ἀθανασίαν.
</p>
            </sp>
            <sp>
               <speaker>Ἀπόλλων</speaker>
               <p> Οὐ ξυνετήν, ὦ Ἑρμῆ, τὴν νόμην, οἵ γε οὐδὲ
ὄψονται οὕτως ἀλλήλους, ὅπερ ἐπόθουν, οἶμαι, μάλιστα·
πῶς γάρ, ὁ μὲν παρὰ θεοῖς, ὁ δὲ παρὰ τοῖς φθιτοῖς ὤν;
πλὴν ἀλλ̓ ὥσπερ ἐγὼ μαντεύομαι, ὁ δὲ Ἀσκληπιὸς ἰᾶται,
<milestone unit="section2" n="287"/> σὺ δὲ παλαίειν διδάσκεις παιδοτρίβης ἄριστος ὤν,
ἡ δὲ Ἄρτεμις μαιεύεται καὶ τῶν ἄλλων ἕκαστος ἔχει τινὰ
τέχνην ἢ θεοῖς ἢ ἀνθρώποις χρησίμην, οὗτοι δὲ τί ποιήσουσιν
ἡμῖν; ἢ ἀργοὶ εὐωχήσονται τηλικοῦτοι ὄντες;
</p>
            </sp>
            <sp>
               <speaker>Ἑρμῆς</speaker>
               <p> Οὐδαμῶς, ἀλλὰ προστέτακται αὐτοῖν ὑπηρετεῖν
τῷ Ποσειδῶνι καὶ καθιππεύειν δεῖ τὸ πέλαγος καὶ
ἐάν που ναύτας χειμαζομένους ἴδωσιν, ἐπικαθίσαντας
ἐπὶ τὸ πλοῖον σώζειν τοὺς ἐμπλέοντας.
</p>
            </sp>
            <sp>
               <speaker>Ἀπόλλων</speaker>
               <p> Ἀγαθήν, ὦ Ἑρμῆ, καὶ σωτήριον λέγεις τὴν τέχνην.
</p>
            </sp>
         </div1>
      </body>
   </text>
</TEI.2>
