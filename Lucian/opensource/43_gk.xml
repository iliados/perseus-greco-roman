<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersProse PUBLIC "-//Perseus P4//DTD Perseus Prose//EN" "http://www.perseus.tufts.edu/DTD/1.0/PersProse.dtd">
]>
<TEI.2>
   <teiHeader type="text" status="new">
      <fileDesc>
         <titleStmt>
            <title>Fugitivi</title>
            <title type="sub">Machine readable text</title>
            <author n="Plut.">Lucian</author>
            <editor role="editor" n="Loeb">A. M. Harmon</editor>&responsibility;&fund.NEH;&fund.Google;</titleStmt>
         <extent/>&Perseus.publish;<sourceDesc>
            <listBibl>
               <biblStruct>
                  <monogr>
                     <author>Lucian</author>
                     <title>Works</title>
                     <respStmt>
                        <resp>with an English Translation by</resp>
                        <name>A. M. Harmon</name>
                     </respStmt>
                     <imprint>
                        <pubPlace>Cambridge, MA</pubPlace>
                        <publisher>Harvard University Press</publisher>
                        <pubPlace>London</pubPlace>
                        <publisher>William Heinemann Ltd.</publisher>
                        <date>1936</date>
                     </imprint>
                     <biblScope type="volume">5</biblScope>
                  </monogr>
               </biblStruct>
            </listBibl>
         </sourceDesc>
      </fileDesc>
      <encodingDesc>
         <editorialDecl>
            <correction status="high" method="silent">
               <p>οπτιξαλ ξηαραξτερ ρεξογνιτιον</p>
            </correction>
         </editorialDecl>
         <refsDecl doctype="TEI.2">
            <state unit="section" n="chunk"/>
         </refsDecl>
      </encodingDesc>
      <profileDesc>
         <langUsage>
            <language id="greek">Greek</language>
         </langUsage>
      </profileDesc>
   </teiHeader>
   <text>
      <body>
         <pb id="v.5.p.54"/>
         <div1>
            <sp>
               <speaker>Ἀπόλλων</speaker>
               <p>
                  <milestone unit="section" n="1"/> ἀληθῆ ταῦτά φασιν, πάτερ, ὡς ἐμβάλοι τις
φέρων αὑτὸν εἰς τὸ πῦρ κατέναντι Ὀλυμπίων, ἤδη πρεσβύτης ἄνθρωπος, οὐκ ἀγεννὴς θαυματοποιὸς
τὰ τοιαῦτα; ἡ Σελήνη γὰρ ἡμῖν διηγεῖτο, αὐτὴ
ἑωρακέναι καιόμενον λέγουσα.
</p>
            </sp>
            <sp>
               <speaker>Ζεύς</speaker>
               <p> καὶ πάνυ ἀληθῆ, ὦ Ἄπολλον ὡς μή ποτε γενέσθαι ὤφελεν.
</p>
            </sp>
            <sp>
               <speaker>Ἀπόλλων</speaker>
               <p>
οὕτω χρηστὸς ὁ γέρων ἦν καὶ ἀνάξιος ἐν πυρὶ ἀπολωλέναι;
</p>
            </sp>
            <sp>
               <speaker>Ζεύς</speaker>
               <p> καὶ τοῦτο μὲν ἴσως· ἀλλ’ ἐγὼ πολλὴν τὴν ἀηδίαν μέμνημαι ἀνασχόμενος τότε ὑπὸ κνίσης
πονηρᾶς, οἵαν εἰκὸς ἀποφέρεσθαι ὀπτωμένων ἀνθρωπείων σωμάτων. εἰ γοῦν μὴ εἰς τὴν Ἀραβίαν ὡς εἶχον εὐθὺς ἀπιὼν ᾠχόμην, ἀπολώλειν
<pb id="v.5.p.56"/>
ἄν, εὖ ἴσθι, ἀτοπίᾳ τοῦ καπνοῦ· καὶ ὅμως ἐν τοσαύτῃ εὐωδίᾳ καὶ ἀφθονίᾳ τῶν ἀρωμάτων καὶ ἐν λιβανωτῷ παμπόλλῳ μόλις αἱ ῥῖνες ἐπιλαθέσθαι μοι καὶ ἀπομαθεῖν ἤθελον τὴν κηλῖδα ἐκείνην τῆς ὀσμῆς, ἀλλὰ καὶ νῦν ὀλίγου δέω ναυτιᾶν ὑπομνησθεὶς αὐτῆς.
</p>
            </sp>
            <sp>
               <speaker>Ἀπόλλων</speaker>
               <p>
                  <milestone unit="section" n="2"/> τί  δὲ βουλόμενος, ὦ Ζεῦ, τοιαῦτα εἴργασται
ἑαυτόν; ἢ τί τὸ ἀγαθόν, ἀπανθρακωθῆναι
ἐμπεσόντα εἰς τὴν πυράν;
</p>
            </sp>
            <sp>
               <speaker>Ζεύς</speaker>
               <p> τοῦτο μὲν οὐκ ἄν, ὦ παῖ, φθάνοις καὶ
Ἐμπεδοκλεῖ, πρὸ αὐτοῦ ἐγκαλῶν, ὃς ἐς τοὺς κρατῆρας ἥλατο καὶ αὐτὸς ἐν Σικελίᾳ.
</p>
            </sp>
            <sp>
               <speaker>Ἀπόλλων</speaker>
               <p> μελαγχολίαν τινὰ δεινὴν λέγεις. ἀτάρ οὗτὸς
γε τίνα ποτὲ ἄρα τὴν αἰτίαν ἔσχε τῆς ἐπιθυμίας;
</p>
            </sp>
            <sp>
               <speaker>Ζεύς</speaker>
               <p> αὐτοῦ σοι λόγον ἐρῶ ὃν ἔλεξε πρὸς τὴν
πανήγυριν, ἀπολογούμενος πρὸς αὐτοὺς ὑπὲρ τῆς
<milestone unit="section" n="3"/> τελευτῆς. ἔφη γάρ, εἴ γε μέμνημαι &mdash; ἀλλὰ
τίς  αὕτη σπουδῇ πρόσεισι τεταραγμένη καὶ
δακρύουσα, πάνυ ἀδικουμένῃ ἐοικυῖα; μᾶλλον δὲ Φιλοσοφία ἐστίν, καὶ τοὔνομά γε τοὐμὸν ἐπιβοᾶται σχετλιάζουσα. τί, ὦ θύγατερ, δακρύεις; ἢ τί ἀπολιποῦσα τὸν βίον ἐλήλυθας; ἆρα μὴ οἱ ἰδιῶται
αὖθις ἐπιβεβουλεύκασί σοι ὡς τὸ πρόσθεν, ὅτε
<pb id="v.5.p.58"/> τὸν Σωκράτην ἀπέκτειναν ὑπὸ Ἀνύτου κατηγορηθέντα, εἶτα φεύγεις διὰ τοῦτο αὐτούς;
</p>
            </sp>
            <sp>
               <speaker>Φιλοσοφία</speaker>
               <p> οὐδὲν τοιοῦτον, ὦ πάτερ, ἀλλ’ ἐκεῖνοι μέν, ὁ πολὺς λεώς, ἐπῄνουν καὶ διὰ τιμῆς ἦγον, αἰδούμενοι καὶ θαυμάζοντές με καὶ μονονουχὶ προσκυνοῦντες, εἰ καὶ μὴ σφόδρα ξυνίεσαν ὧν λέγοιμι.
οἱ δὲ &mdash; πῶς ἂν εἴποιμι;- &mdash; οἱ ξυνήθεις καὶ φίλοι φάσκοντες εἶναι καὶ τοὔνομα τοὐμὸν ὑποδυόμενοι,
ἐκεῖνοί με τὰ δεινότατα εἰργάσαντο.
</p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="4"/> οἱ φιλόσοφοι ἐπιβουλήν τινα ἐπιβεβουλεύκασί σοι;
</p>
            </sp>
            <sp>
               <speaker>Φιλοσοφία</speaker>
               <p> οὐδαμῶς, ὦ πάτερ, οἵ γε ξυνηδίκηνταί μοι καὶ αὐτοί.
</p>
            </sp>
            <sp>
               <speaker>Ζεύς</speaker>
               <p> πρὸς τίνων οὖν ἠδίκησαι, εἰ μήτε τοὺς ἰδιώτας
μήτε τοὺς φιλοσόφους αἰτιᾷ ;
</p>
            </sp>
            <sp>
               <speaker>Φιλοσοφία</speaker>
               <p>
εἰσίν τινες, ὦ Ζεῦ, ἐν μεταιχμίῳ τῶν τε πολλῶν καὶ τῶν φιλοσοφούντων, τὸ μὲν σχῆμα καὶ βλέμμα καὶ βάδισμα ἡμῖν ὅμοιοι καὶ κατὰ τὰ αὐτὰ ἐσταλμένοι· ἀξιοῦσι γοῦν ὑπ’ ἐμοὶ τάττεσθαι καὶ τοὔνομα τὸ ἡμέτερον ἐπιγράφονται, μαθηταὶ καὶ
ὁμιληταὶ καὶ θιασῶται ἡμῶν εἶναι λέγοντες·
<pb id="v.5.p.60"/>
ὁ βίος δὲ παμμίαρος αὐτῶν, ἀμαθίας καὶ θράσους καὶ ἀσελγείας ἀνάπλεως, ὕβρις οὐ μικρὰ καθ’ ἡμῶν. ὑπὸ τούτων, ὦ πάτερ, ἠδικημένη πέφευγα.
. </p>
            </sp>
            <sp>
               <speaker>Ζεύς</speaker>
               <p> ·
<milestone unit="section" n="5"/> δεινὰ ταῦτα, ὦ θύγατερ. ἀλλὰ τί μάλιστα
ἠδικήκασί σε;
</p>
            </sp>
            <sp>
               <speaker>Φιλοσοφία</speaker>
               <p> σκόπει, ὦ πάτερ, εἰ μικρά. σὺ γὰρ κατιδὼν τὸν βίον ἀδικίας καὶ παρανομίας μεστὸν ἅτε ἀμαθίᾳ καὶ ὕβρει ξυνόντα καὶ ταραττόμενον ὑπ’ αὐτῶν, κατελεήσας τὸ ἀνθρώπειον ὑπὸ τῇ ἀγνοίᾳ
ἐλαυνόμενον ἐμὲ κατέπεμψας, ἐντειλάμενος ἐπιμεληθῆναι ὡς παύσαιντο μὲν ἀδικοῦντες ἀλλήλους
καὶ βιαζόμενοι καὶ ὅμοια τοῖς θηρίοις βιοῦντες,
ἀναβλέψαντες δὲ πρὸς τὴν ἀλήθειαν εἰρηνικώτερον ξυμπολιτεύοιντο. ἔφης γοῦν πρός με καταπέμπων, <q direct="unspecified">a(/ me\n pra/ttousin oi( a)/nqrwpoi kai\ w(s dia/keintai u(po\ th=s a)maqi/as, w)= qu/gater, kai\ au)th\ o(ra=|s. e)gw\ de\ e)lew= ga\r au)tou/s se/, h(\n mo/nhn i)a/sasqai
a)\n ta\ gigno/mena oi)=mai, prokri/nas e)c a(pa/ntwn h(mw=n pe/mpw i)asome/nhn.</q> 
               </p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="6"/> οἶδα πολλὰ καὶ ταῦτα ^ εἰπὼν τότε. σὺ δὲ
τὰ μετὰ ταῦτα ἤδη λέγε, ὅπως μὲν ὑπεδέξαντό σε καταπταμένην τὸ πρῶτον, ἅτινα δὲ νῦν ὑπ’
αὐτῶν πέπονθας.
<pb id="v.5.p.62"/>
               </p>
            </sp>
            <sp>
               <speaker>Φιλοσοφία</speaker>
               <p>
ἦιξα μέν, ὦ πάτερ, οὐκ ἐπὶ τοὺς Ἕλληνας εὐθύς, ἀλλ’ ὅπερ ἐδόκει μοι χαλεπώτερον τοῦ ἔργου εἶναι, τὸ βαρβάρους παιδεύειν καὶ διδάσκειν, τοῦτο πρῶτον ἠξίουν ἐργάσασθαι· τὸ Ἑλληνικὸν
δὲ εἴων ὡς ῥᾷστα ὑποβαλέσθαι οἷόν τε καὶ τάχιστα,
ὥς γε ᾤμην, ἐνδεξόμενον τὸν χαλινὸν καὶ
ὑπαχθησόμενον τῷ ζυγῷ. ὁρμήσασα δὲ εἰς Ἰνδοὺς τὸ πρῶτον, ἔθνος μέγιστον τῶν ἐν τῷ βίῳ, οὐ χαλεπῶς ἔπεισα καταβάντας ἀπὸ τῶν ἐλεφάντων ἐμοὶ συνεῖναι, ὥστε καὶ γένος ὅλον, οἱ Βραχμᾶνες, τοῖς Νεχραίοις καὶ Ὀξυδράκαις ὅμορον, οὗτοι πάντες ὑπ’ ἐμοὶ τάττονται καὶ βιοῦσίν τε ^ κατὰ
τὰ ἡμῖν δοκοῦντα, τιμώμενοι πρὸς τῶν περιοίκων
ἁπάντων, καὶ ἀποθνήσκουσι παράδοξόν τινα τοῦ θανάτου τρόπον.
</p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="7"/> τοὺς γυμνοσοφιστὰς λέγεις. ἀκούω γοῦν τὰ
τε ἄλλα περὶ αὐτῶν καὶ ὅτι ἐπὶ πυρὰν μεγίστην ἀναβάντες ἀνέχονται καιόμενοι, οὐδὲν τοῦ σχήματος ἢ τῆς καθέδρας ἐντρέποντες.^ ἀλλ’ οὐ μέγα τοῦτο· ἔναγχος γοῦν καὶ Ὀλυμπίασιν
τὸ ὅμοιον ἐγὼ εἶδον γενόμενον, εἰκὸς δὲ καὶ σὲ παρεῖναι καιομένου τότε τοῦ γέροντος.
<pb id="v.5.p.64"/>
               </p>
            </sp>
            <sp>
               <speaker>Φιλοσοφία</speaker>
               <p>
οὐδὲ ἀνῆλθον, ὦ πάτερ, εἰς Ὀλυμπίαν δέει τῶν καταράτων ἐκείνων οὓς ἔφην, ὅτι πολλοὺς αὐτῶν ἑώρων ἀπιόντας, ὡς λοιδορήσαιντο τοῖς ξυνεληλυθόσι καὶ βοῆς τὸν ὀπισθόδομον
ἐμπλήσωσιν ὑλακτοῦντες, ὥστε οὐδὲ εἶδον ἐκεῖνον ὅπως ἀπέθανεν.
<milestone unit="section" n="8"/> μετὰ δ’ οὖν τοὺς Βραχμᾶνας εἰς Αἰθιοπίαν εὐθύς, εἶτα εἰς Αἴγυπτον κατέβην, καὶ ξυγγενομένη τοῖς ἱερεῦσιν καὶ προφήταις   αὐτῶν καὶ τὰ θεῖα παιδεύσασα ἐς Βαβυλῶνα
ἀπῆρα Χαλδαίους καὶ μάγους μυήσουσα, εἶτα εἰς Σκυθίαν ἐκεῖθεν, εἶτα εἰς Θρᾴκην, ἔνθα μοι
Εὔμολπός τε καὶ Ὀρφεὺς συνεγενέσθην, οὓς καὶ προαποστείλασα ἐς τὴν Ἑλλάδα, τὸν μὲν ὡς τελέσειεν αὐτούς, τὸν Εὔμολπον &mdash; ἐμεμαθήκει γὰρ
τὰ θεῖα παρ’ ἡμῶν ἅπαντα &mdash; τὸν δὲ ὡς ἐπᾴδων
προσβιβάζοι τῇ μουσικῇ, κατὰ πόδας εὐθὺς εἱπόμην.
<milestone unit="section" n="9"/> καὶ τὸ μὲν πρῶτον εὐθὺς ἐλθοῦσαν οὔτε πάνυ
ἠσπάσαντο οἱ Ἕλληνες οὔτε ὅλως ἀπέκλεισαν κατ’ ὀλίγον δὲ προσομιλοῦσα ἑπτὰ ἐκ τῶν ἁπάντων
ἑταίρους καὶ μαθητὰς προσηγαγόμην, καὶ ἄλλον
ἐξ Σάμου καὶ ἄλλον ἐξ Ἐφέσου καὶ Ἀβδηρόθεν ἄλλον, ὀλίγους παντάπασιν.
<milestone unit="section" n="10"/> μεθ’ οὓς τὸ σοφιστῶν φῦλον οὐκ οἶδ’ ὅπως μοι παρενεφύετο, οὔτε ζηλοῦν τἀμὰ ἐς βάθος
<pb id="v.5.p.66"/> οὔτε κομιδῇ ἀπᾷδον, ἀλλ’ οἷον τὸ Ἱπποκενταύρων γένος, σύνθετόν τι καὶ μικτὸν ^ ἐν μέσῳ ἀλαζονείας καὶ φιλοσοφίας πλαζόμενον, οὔτε τῇ ἀγνοίᾳ τέλεον προσεχόμενον οὔτε ἡμᾶς ἀτενέσι τοῖς ὀφθαλμοῖς καθορᾶν δυνάμενον, ἀλλ’ οἷον λημῶντες ὑπὸ τοῦ ἀμβλυώττειν ἀσαφές τι καὶ ἀμυδρὸν ἡμῶν εἴδωλον ἢ σκιὰν ἐνίοτε ἰδόντες
ἄν· οἱ δὲ ᾤοντο ἀκριβῶς πάντα κατανενοηκέναι. ὅθεν παρ’ αὐτοῖς ἡ ἀχρεῖος ἐκείνη καὶ περιττὴ σοφία καί, ὡς αὐτοὶ ᾤοντο, ἀπρόσμαχος ἀνεφλέγετο, αἱ κομψαὶ καὶ ἄποροι καὶ ἄτοποι. ἀποκρίσεις καὶ δυσέξοδοι καὶ λαβυρινθώδεις ἐρωτήσεις.
<milestone unit="section" n="11"/> εἶτα κωλυόμενοι καὶ ἐλεγχόμενοι πρὸς τῶν ἑταίρων τῶν ἐμῶν ἠγανάκτουν καὶ συνίσταντο ἐπ’ αὐτούς,
καὶ τέλος δικαστηρίοις ὑπῆγον καὶ παρεδίδοσαν πιομένους τοῦ κωνείου. ἐχρῆν μὲν οὖν ἴσως τότε φυγεῖν εὐθὺς καὶ μηκέτι ἀνέχεσθαι τὴν συνουσίαν αὐτῶν νῦν δὲ Ἀντισθένης με καὶ Διογένης
καὶ μετὰ μικρὸν Κράτης καὶ Μένιππος οὗτος ἔπεισαν ὀλίγον ὅσον ἐπιμετρῆσαι τῆς μονῆς,
ὡς μήποτε ὤφελον οὐ γὰρ ἂν τοσαῦτα ἐπεπόνθειν ὕστερον.
</p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="12"/> οὐδέπω μοι λέγεις, ὦ Φιλοσοφία, τίνα ἠδίκησαι, ἀλλὰ ἀγανακτεῖς μόνον.
<pb id="v.5.p.68"/>
               </p>
            </sp>
            <sp>
               <speaker>Φιλοσοφία</speaker>
               <p>
καὶ μὴν ἄκουε, ὦ Ζεῦ, ἡλίκα ἐστίν. μιαρὸν γάρ τι φῦλον ἀνθρώπων καὶ ὡς τὸ πολὺ δουλικὸν
καὶ θητικόν, οὐ ξυγγενόμενον ἡμῖν ἐκ παίδων
ὑπ’ ἀσχολίας· ἐδούλευεν γὰρ ἢ ἐθήτευεν ἢ ἄλλας τινὰς τέχνας οἵας εἰκὸς τοὺς τοιούτους ἐμάνθανεν,
σκυτεύειν ἢ τεκταίνειν ἢ περὶ πλυνοὺς ἔχειν
ἢ ἔρια ξαίνειν, ὡς εὐεργὰ εἴη ταῖς γυναιξὶν καὶ
εὐμήρυτα καὶ κατάγοιτο εὐμαρῶς ὁπότε ἢ κρόκην ἐκεῖναι στρέφοιεν ἢ μίτον κλώθοιεν. τοιαῦτα τοίνυν ἐν παισὶ ^ μελετῶντες οὐδὲ ὄνομα τὸ ἡμέτερον ᾔδεσαν. ἐπεὶ δὲ εἰς ἄνδρας τελεῖν
ἤρξαντο καὶ κατεῖδον τὴν αἰδῶ, ὅση παρὰ τῶν πολλῶν ἐστιν τοῖς ἑταίροις τοῖς ἐμοῖς, καὶ ὡς ἀνέχονται οἱ ἄνθρωποι τὴν παρρησίαν αὐτῶν καὶ χαίρουσιν θεραπευόμενοι καὶ συμβουλεύουσι πείθονται καὶ ἐπιτιμώντων ὑποπτήσσουσι, ταῦτα πάντα τυραννίδα οὐ μικρὰν ἡγοῦντο εἶναι.
<milestone unit="section" n="13"/> τὸ μὲν δὴ μανθάνειν ὅσα τῇ τοιαύτῃ προαιρέσει πρόσφορα μακρὸν ἦν, μᾶλλον δὲ κομιδῇ ἀδύνατον,
αἱ τέχναι δὲ γλίσχραι, καὶ σὺν πόνῳ καὶ μόγις ἱκανὰ παρέχειν ἐδύναντο. ἐνίοις δὲ καὶ ἡ δουλεία βαρὺ καὶ ὥσπερ οὖν ἐστιν ἀφόρητον ἐφαίνετο. ἔδοξε δὴ σκοπουμένοις τὴν ὑστάτην ἄγκυραν,
ἣν ἱερὰν οἱ ναυτιλλόμενοί φασιν, καθιέναι, καὶ
ἐπὶ τὴν βελτίστην ἀπόνοιαν ὁρμήσαντες, ἔτι τε
καὶ τόλμαν καὶ ἀμαθίαν καὶ ἀναισχυντίαν προσπαρακαλέσαντες, αἵπερ αὐτοῖς μάλιστα συναγωνίζονται, καὶ λοιδορίας καινὰς ^ ἐκμελετήσαντες,
<pb id="v.5.p.70"/>
ὡς πρόχειροι εἶεν καὶ ἀνὰ στόμα, ταύτας μόνας ξυμβολὰς ἔχοντες &mdash; ὁρᾷς ὁποῖα πρὸς φιλοσοφίαν
ἐφόδια; &mdash; σχηματίζουσιν καὶ μετακοσμοῦσιν
αὑτοὺς εὖ μάλα εἰκότως καὶ πρὸς ἐμέ, οἷόν τι ἀμέλει
ὁ Αἴσωπός φησι ποιῆσαι τὸν ἐν τῇ Κύμῃ ὄνον,
ὃς λεοντῆν περιβαλόμενος καὶ τραχὺ ὀγκώμενος
ἠξίου λέων καὶ αὐτὸς εἶναι· καὶ πού τινες καὶ ἦσαν ἴσως οἱ πιστεύοντες αὐτῷ.
<milestone unit="section" n="14"/> τὰ δ’ ἡμέτερα πάνυ ῥᾷστα, ὡς οἶσθα,, καὶ ἐς μίμησιν πρόχειρα &mdash; τὰ προφανῆ λέγω &mdash; καὶ οὐ πολλῆς τῆς πραγματείας δεῖ τριβώνιον περιβαλέσθαι καὶ πήραν ἐξαρτήσασθαι καὶ ξύλον ἐν τῇ
χειρὶ ἔχειν καὶ βοᾶν, μᾶλλον δὲ ὀγκᾶσθαι ἢ ὑλακτεῖν, καὶ λοιδορεῖσθαι ἅπασιν· τὴν ἀσφάλειαν γὰρ αὐτοῖς τοῦ μηδὲν ἐπὶ τούτῳ παθεῖν ἡ πρὸς τὸ σχῆμα αἰδὼς παρέξειν ἔμελλεν. ἡ ἐλευθερία δὲ
πρόχειρος ἄκοντος τοῦ δεσπότου, κἂν εἰ βούλοιτο ἀπάγειν, παταχθησομένου τῷ ξύλῳ. καὶ τὰ ἄλφιτα οὐκέτ’ ὀλίγα οὐδὲ ὡς πρὸ τοῦ μᾶζα ψιλή,
τὸ δὲ ὄψον οὐ τάριχος ἢ θύμον, ἀλλὰ κρέα παντοδαπὰ καὶ οἶνος οἷος ἥδιστος, καὶ χρυσίον παρ’ ὅτου ἂν ἐθέλωσι· δασμολογοῦσι γὰρ ἐπιφοιτῶντες ἤ, ὡς αὐτοί φασιν, ἀποκείρουσιν τὰ
πρόβατα, δώσειν τε πολλοὺς οἴονται ἢ αἰδοῖ τοῦ σχήματος ἢ δέει τοῦ μὴ ἀκοῦσαι κακῶς.
<milestone unit="section" n="15"/> καὶ γὰρ αὖ κἀκεῖνο ἑώρων, οἶμαι, ὡς ἐξ ἴσου καταστήσονται τοῖς ὀρθῶς φιλοσοφοῦσιν, οὐδέ τις ὁ δικάσων καὶ διακρινῶν τὰ τοιαῦτα ἔσται,
ἢν μόνον τὰ ἔξω ᾖ ὅμοια. ἀρχὴν γὰρ οὐδὲ τὸν
<pb id="v.5.p.72"/> ἔλεγχον δέχονται, ἢν ἔρηταί τις οὑτωσὶ κοσμίως καὶ κατὰ βραχύ, ἀλλ’ εὐθὺς βοῶσιν καὶ ἐπὶ τὴν ἀκρόπολιν τὴν ἑαυτῶν ἀναφεύγουσι, τὴν λοιδορίαν,
καὶ πρόχειρον τὸ ξύλον. καὶ ἢν μὲν τὰ ἔργα ζητῇς, οἱ λόγοι πολλοί, ἢν δὲ ἀπὸ τῶν λόγων κρίνειν
ἐθέλῃς, τὸν βίον ἀξιοῦσι σκοπεῖν.
<milestone unit="section" n="16"/> τοιγαροῦν ἐμπέπλησται πᾶσα πόλις τῆς τοιαύτης
ῥᾳδιουργίας, καὶ μάλιστα τῶν Διογένη καὶ Ἀντισθένη καὶ Κράτητα ἐπιγραφομένων καὶ ὑπὸ τῷ κυνὶ ταττομένων, οἳ τὸ μὲν χρήσιμον ὁπόσον ἔνεστι τῇ φύσει τῶν κυνῶν, οἷον τὸ φυλακτικὸν
ἢ οἰκουρικὸν ἢ φιλοδέσποτον ἢ μνημονικόν,
οὐδαμῶς ἐζηλώκασιν, ὑλακὴν δὲ καὶ λιχνείαν
καὶ ἁρπαγὴν καὶ ἀφροδίσια συχνὰ καὶ κολακείαν
καὶ τὸ σαίνειν τὸν διδόντα καὶ περὶ τραπέζας ἔχειν, ταῦτα ἀκριβῶς ἐκπεπονήκασιν.
<milestone unit="section" n="17"/> ὄψει τοίνυν μετὰ μικρὸν οἷα ἔσται. οἱ γάρ
ἐκ τῶν ἐργαστηρίων ἅπαντες ἀναπηδήσαντες
ἐρήμους τὰς τέχνας ἐάσουσιν ὅταν ὁρῶσι σφᾶς μέν, πονοῦντας καὶ κάμνοντας ἕωθεν ἐς ἑσπέραν ἐπικεκυφότας τοῖς ἔργοις, μόγις ἀποζῶντας ἐκ τῆς τοιαύτης μισθαρνίας, ἀργοὺς δὲ καὶ γόητας ἀνθρώπους ἐν ἅπασιν ἀφθόνοις βιοῦντας, αἰτοῦντας μὲν τυραννικῶς, λαμβάνοντας δὲ προχείρως,
ἀγανακτοῦντας δέ, εἰ μὴ λάβοιεν, οὐκ ἐπαινοῦντας δέ,
οὐδ’ εἰ λάβοιεν. ταῦτα ὁ ἐπὶ Κρόνου βίος δοκεῖ αὐτοῖς καὶ ἀτεχνῶς τὸ μέλι αὐτὸ ἐς τὰ στόματα
ἐσρεῖν ἐκ τοῦ οὐρανοῦ.
<milestone unit="section" n="18"/> καὶ ἧττον ἂν δεινὸν τὸ πρᾶγμα ἦν, εἰ τοιοῦτοι
ὄντες μηδὲν εἰς ἡμᾶς ἄλλο ἐξύβριζον· οἱ δέ, μάλα
<pb id="v.5.p.74"/> σεμνοὶ καὶ σκυθρωποὶ τὰ ἔξω καὶ τὰ δημόσια φαινόμενοι, ἢν παιδὸς ὡραίου ἢ γυναικὸς λάβωνται καλῆς ἢ ἐλπίσωσιν,^ σιωπᾶν ἄξιον οἷα ποιοῦσιν. ἔνιοι δὲ καὶ ξένων τῶν σφετέρων γυναῖκας ἀπάγουσι μοιχεύσοντες κατὰ τὸν Ἰλιέα ἐκεῖνον νεανίσκον, ὡς φιλοσοφοῖεν δὴ καὶ αὗται· εἶτα κοινὰς
αὐτὰς ἅπασι τοῖς ξυνοῦσι προθέμενοι Πλάτωνός
τι δόγμα οἴονται ποιεῖν, οὐκ εἰδότες ὅπως ὁ ἱερὸς ἐκεῖνος ἠξίου κοινὰς ἡγεῖσθαι τὰς γυναῖκας.
<milestone unit="section" n="19"/> ἃ μὲν γὰρ ἐν τοῖς συμποσίοις δρῶσιν καὶ ἃ μεθύσκονται, μακρὸν ἂν εἴη λέγειν. καὶ ταῦτα ποιοῦσι πῶς οἴει κατηγοροῦντες αὐτοὶ μέθης καὶ μοιχείας καὶ λαγνείας καὶ φιλαργυρίας· οὐδὲν γοῦν οὕτως
εὕροις ἂν ^ ἄλλο ἄλλῳ ἐναντίον ὡς τοὺς λόγους
αὐτῶν καὶ τὰ ἔργα. οἷον κολακείαν μισεῖν φασιν, κολακείας ἕνεκα τὸν Γναθωνίδην ἢ τὸν Στρουθίαν ὑπερβαλέσθαι δυνάμενοι. ἀληθεύειν τοὺς ἄλλους προτρέποντες, οὐκ ἂν οὐδὲ κινῆσαι τὴν γλῶτταν μὴ μετὰ τοῦ καὶ ψεύσασθαι δύναιντο. ἡδονὴ πᾶσιν ἐχθρὸν τῷ λόγῳ καὶ ὁ Ἐπίκουρος πολέμιος, ἔργῳ δὲ διὰ ταύτην ἅπαντα πράττουσιν.
τὸ δ’ ὀξύχολον καὶ μικραίτιον καὶ πρὸς ὀργὴν ῥᾴδιον ὑπὲρ τὰ βρεφύλλια τὰ νεογνά· γέλωτα γοῦν οὐ μικρὸν παρέχουσι τοῖς θεωμένοις, ὁπόταν ὑπὸ τῆς τυχούσης αἰτίας ἐπιζέσῃ μὲν αὐτοῖς ἡ
<pb id="v.5.p.76"/> χολή, πελιδνοὶ δὲ τὴν χροιὰν βλέπωνται, ἰταμόν
τι καὶ παράφορον δεδορκότες, καὶ ἀφροῦ, μᾶλλον
δὲ ἰοῦ, μεστὸν αὐτοῖς ᾖ τὸ στόμα.
<milestone unit="section" n="20"/> μὴ σύ γε κεῖθι τύχοις, ὅτε ὁ μιαρὸς ἐκεῖνος ἐκχεῖται βόρβορος, <q direct="unspecified">xrusi/on me\n h)\ a)rgu/rion, *(hra/kleis, ou)de\ kekth=sqai a)ciw= o)bolo\s i(kano/s,
w(s qe/rmous priai/mhn poto\n ga/r h)\ krh/nh h)\ potamo\s pare/cei.</q>  καὶ μετ’ ὀλίγον αἰτοῦσιν οὐκ
ὀβολοὺς οὐδὲ δραχμὰς ὀλίγας, ἀλλὰ πλούτους ὅλους, ὥστε τίς ἔμπορος τοσοῦτον ἀπὸ τοῦ φόρτου ἐμπολήσειεν ἂν ὅσον τούτοις φιλοσοφία ἐς χρηματισμὸν συντελεῖ; εἶτ’ ἐπειδὰν ἱκανῶς συλλέξωνται καὶ ἐπισιτίσωνται, ἀπορρίψαντες ἐκεῖνο τὸ
δύστηνον τριβώνιον ἀγροὺς ἐνίοτε καὶ ἐσθῆτας τῶν μαλθακῶν ἐπρίαντο καὶ παῖδας κομήτας καὶ συνοικίας ὅλας, μακρὰ χαίρειν φράσαντες τῇ πήρᾳ τῇ Κράτητος καὶ τῷ τρίβωνι τῷ
Ἀντισθένους καὶ τῷ πίθῳ τῷ Διογένους.
<milestone unit="section" n="21"/> οἱ ἰδιῶται δὲ ταῦτα ὁρῶντες καταπτύουσιν
ἤδη φιλοσοφίας καὶ ἅπαντας εἶναι τοιούτους
οἴονται κἀμὲ τῆς διδασκαλίας αἰτιῶνται, ὥστε πολλοῦ ἤδη χρόνου ἀδύνατόν μοι γεγένηται κἂν
ἕνα τινὰ προσαγαγέσθαι αὐτῶν, ἀλλὰ τὸ τῆς Πηνελόπης ἐκεῖνο πάσχω· ὁπόσον γὰρ δὴ ἐγὼ ἐξυφήνω, τοῦτο ἐν ἀκαρεῖ αὖθις ἀναλύεται. ἡ Ἀμαθία δὲ καὶ ἡ Ἀδικία ἐπιγελῶσιν, ὁρῶσαι ἀνεξέργαστον ἡμῖν τὸ ἔργον καὶ ἀνήνυτον τὸν πόνον.
<pb id="v.5.p.78"/>
               </p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="22"/> οἷα, ὦ θεοί, πέπονθεν ἡμῖν ἡ Φιλοσοφία πρὸς τῶν καταράτων ἐκείνων. ὥστε ὥρα σκοπεῖν
ὅ τι καὶ πρακτέον ἢ ὅπως αὐτοὺς μετελευστέον.
ὁ μὲν γὰρ κεραυνὸς ἀπάγει μιᾷ πληγῇ καὶ ὁ θάνατος ταχύς.
</p>
            </sp>
            <sp>
               <speaker>Ἀπόλλων</speaker>
               <p>
ἐγώ σοι,^ ὦ πάτερ, ὑποθήσομαι· μισῶ γὰρ καὶ αὐτὸς ἤδη τοὺς ἀλαζόνας ἀμούσους ὄντας,
ὑπὲρ τῶν Μουσῶν ἀγανακτῶν κεραυνοῦ. μὲν
γὰρ ἢ τῆς σῆς δεξιᾶς οὐδαμῶς ἐκεῖνοι ἄξιοι, τὸν Ἑρμῆν δὲ αὐτοκράτορα, εἰ δοκεῖ, τῆς κολάσεως κατάπεμψον ἐπ’ αὐτούς, ὃς ἅτε δὴ περὶ λόγους ἔχων καὶ αὐτὸς τάχιστα εἴσεται τούς τε ὀρθῶς φιλοσοφοῦντας καὶ τοὺς μή. εἶτα τοὺς μὲν ἐπαινέσεται, ὡς τὸ εἰκός, οἱ δὲ κολασθήσονται ὅπως ἂν ἐκείνῳ παρὰ τὸν καιρὸν δοκῇ.
</p>
            </sp>
            <sp>
               <speaker>Ζεύς</speaker>
               <p>
                  <milestone unit="section" n="23"/> εὖ λέγεις, ὦ Ἄπολλον. ἀλλὰ καὶ σύ, ὦ
Ἡράκλεις, ἅμα καὶ τὴν Φιλοσοφίαν αὐτὴν ἔχοντες ἄπιτε ὡς τάχιστα εἰς τὸν βίον. τρισκαιδέκατον γοῦν ἆθλον οἴου τοῦτον οὐ σμικρὸν ἐκτελέσειν,
ἢν ἐκκόψῃς μιαρὰ οὕτω καὶ ἀναίσχυντα θηρία.
</p>
            </sp>
            <sp>
               <speaker>Ἡρακλῆς</speaker>
               <p> καὶ μὴν ἄμεινον ἦν, ὦ πάτερ, τὴν κόπρον
ἐκκαθᾶραι αὖθις τὴν Αὐγέου ἢ τούτοις συμπλέκεσθαι. ἀπίωμεν δ’ ὅμως.
<pb id="v.5.p.80"/>
               </p>
            </sp>
            <sp>
               <speaker>Φιλοσοφία</speaker>
               <p>
ἄκουσα μέν, ἀκολουθητέον δὲ κατὰ τὰ δόξαντα τῷ πατρί.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="24"/> ^ Κατίωμεν, ὡς κἂν ὀλίγους αὐτῶν ἐπιτρίψωμεν
σήμερον. ποίαν δὲ χρὴ τραπέσθαι, ὦ Φιλοσοφία; σὺ γὰρ οἶσθα ὅπου εἰσίν. ἢ πρόδηλον ὅτι ἐν τῇ Ἑλλάδι;
</p>
            </sp>
            <sp>
               <speaker>Φιλοσοφία</speaker>
               <p> οὐδαμῶς, ἢ πάνυ ὀλίγοι, ὅσοι ὀρθῶς
φιλοσοφοῦσιν<!--note n="v.5.p.80.n.1" place="unspecified" anchored="yes" /-->, ὦ Ἑρμῆ. οὗτοι δὲ οὐδὲν Ἀττικῆς πενίας δέονται, ἀλλ’ ἔνθα πολὺς χρυσὸς ἢ ἄργυρος ὀρύττεται, ἐκεῖ που ζητητέοι εἰσὶν ἡμῖν.
</p>
            </sp>
            <sp>
               <speaker>Ἑρμῆς</speaker>
               <p> οὐκοῦν εὐθὺ τῆς Θρᾴκης ἀπιτέον.
</p>
            </sp>
            <sp>
               <speaker>Ἡρακλῆς</speaker>
               <p>
εὖ λέγεις, καὶ ἡγήσομαί γε ὑμῖν τῆς ὁδοῦ. οἶδα γὰρ τὰ Θρᾳκῶν ἅπαντα, συχνάκις ἐπελθών.
καί μοι τήνδε ἤδη τραπώμεθα.
</p>
            </sp>
            <sp>
               <speaker>Ἑρμῆς</speaker>
               <p> ποίαν λέγεις;
</p>
            </sp>
            <sp>
               <speaker>Ἡρακλῆς</speaker>
               <p>
                  <milestone unit="section" n="25"/> ὁρᾶτε, ὦ Ἑρμῆ καὶ Φιλοσοφία, δύο μὲν
ὄρη μέγιστα καὶ κάλλιστα ὀρῶν ἁπάντων Αἷμός ἐστιν τὸ μεῖζον, ἡ καταντικρὺ δὲ rοδόπη πεδίον δ’ ὑποπεπταμένον πάμφορον, ἀπὸ τῶν προπόδων ἑκατέρων εὐθὺς ἀρξάμενον, καί τινας
<pb id="v.5.p.82"/> λόφους τρεῖς πάνυ καλοὺς ἀνεστηκότας, οὐκ
ἀμόρφους τὴν τραχύτητα, οἷον ἀκροπόλεις πολλὰς τῆς ὑποκειμένης πόλεως. καὶ ἡ πόλις γάρ ἤδη φαίνεται.
</p>
            </sp>
            <sp>
               <speaker>Ἑρμῆς</speaker>
               <p>
νὴ Δί’, ὦ Ἡράκλεις, μεγίστη καὶ καλλίστη
ἁπασῶν πόρρωθεν γοῦν ἀπολάμπει τὸ κάλλος.
καί τις καὶ ποταμὸς μέγιστος παραμείβεται, πάνυ ἐν χρῷ ψαύων αὐτῆς.
</p>
            </sp>
            <sp>
               <speaker>Ἡρακλῆς</speaker>
               <p>
Ἕβρος μὲν οὗτος, ἡ δὲ πόλις ἔργον Φιλίππου ἐκείνου. καὶ ἡμεῖς ἤδη πρόσγειοι καὶ ὑπονέφελοι ὥστε ἐπιβαίνωμεν ἀγαθῇ τύχῃ.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="26"/> οὕτω γινέσθω. τί δ’ οὖν χρὴ ποιεῖν, ἢ πῶς
τὰ θηρία ἐξιχνευτέον;
</p>
            </sp>
            <sp>
               <speaker>Ἡρακλῆς</speaker>
               <p> τοῦτο μὲν σὸν ἤδη ἔργον, ὦ Ἑρμῆ· κῆρυξ γὰρ εἶ, ὥστε οὐκ ἂν φθάνοις κηρύττων.
</p>
            </sp>
            <sp>
               <speaker>Ἑρμῆς</speaker>
               <p>
οὐδὲν τοῦτο χαλεπόν, ἀλλὰ τά γε ὀνόματα οὐκ ἐπίσταμαι αὐτῶν. σὺ οὖν, Φιλοσοφία, λέγε
οὕστινας ὀνομαστέον, καὶ τὰ σημεῖα προσέτι.
</p>
            </sp>
            <sp>
               <speaker>Φιλοσοφία</speaker>
               <p>
οὐδὲ αὐτὴ μὲν οἶδα τὸ σαφὲς οἵτινες ὀνομάζονται διὰ τὸ μὴ ξυγγεγενῆσθαί ποτε αὐτοῖς· ἀπὸ δ’ οὖν τῆς ἐπιθυμίας ἣν ἔχουσι περὶ τὰ
<pb id="v.5.p.84"/> κτήματα, οὐκ ἂν ἁμάρτοις προσκαλῶν Κτήσωνας ἢ Κτησίππους ἢ Κτησικλέας ἢ Εὐκτήμονας ἢ Πολυκτήτους.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="27"/> εὖ λέγεις. ἀλλά τίνες οὗτοὶ εἰσιν ἢ τί περισκοποῦσιν καὶ αὐτοί; μᾶλλον δὲ καὶ προσίασιν καὶ
τι καὶ ἐρέσθαι θέλουσιν.
</p>
            </sp>
            <sp>
               <speaker>Ἀνήρ</speaker>
               <p>
ἆρ’ ἂν ἔχοιτε ἡμῖν, ὦ ἄνδρες, εἰπεῖν, ἢ σύ,
ὦ βελτίστη, εἴ τινας τρεῖς γόητας ἅμα εἴδετε καί τινα γυναῖκα ἐν χρῷ κεκαρμένην εἰς τὸ
Λακωνικόν, ἀρρενωπὴν καὶ κομιδῇ ἀνδρικήν;
</p>
            </sp>
            <sp>
               <speaker>Φιλοσοφία</speaker>
               <p> παπαῖ, τὰ ἡμέτερα οὗτοι ζητοῦσιν.
</p>
            </sp>
            <sp>
               <speaker>Ἀνήρ</speaker>
               <p> πῶς τὰ ὑμέτερα; δραπέται γὰρ ἐκεῖνοι
ἅπαντες. ἡμεῖς δὲ τὴν γυναῖκα μάλιστα μέτιμεν
ἠνδραποδισμένην πρὸς αὐτῶν.
</p>
            </sp>
            <sp>
               <speaker>Ἑρμῆς</speaker>
               <p> εἴσεσθε δὴ καθ’ ὅ τι καὶ ζητοῦμεν αὐτούς.
τὸ νῦν δὲ ἅμα κηρύττωμεν.
εἴ τις εἶδεν ἀνδράποδον Παφλαγονικὸν τῶν ἀπὸ Σινώπης βαρβάρων, ὄνομα τοιοῦτον οἷον ἀπὸ κτημάτων, ὕπωχρον, ἐν χρῷ κουρίαν, ἐν γενείῳ βαθεῖ, πήραν ἐξημμένον καὶ τριβώνιον
<pb id="v.5.p.86"/>
ἀμπεχόμενον, ὀργίλον, ἄμουσον, τραχύφωνον, λοίδορον, μηνύειν ἐπὶ ῥητῷ αὐτόν.
</p>
            </sp>
            <sp>
               <speaker>Δεσπότης <num>a</num>
               </speaker>
               <p> 
                  <milestone unit="section" n="28"/> ἀνόμοιον, ὦ οὗτος, ὃ κηρύττεις· ὡς ἐκείνῳ
γε ὄνομα ἦν παρ’ ἐμοὶ Κάνθαρος, καὶ ἐκόμα δὲ καὶ τό γένειον ἐτίλλετο καὶ τέχνην τὴν ἐμὴν ἠπίστατο ’ ἀπέκειρεν γὰρ ἐν τῷ γναφείῳ καθήμενος ὁπόσον περιττὸν τοῖς ἱματίοις τῶν κροκύδων ἐπανθεῖ.
</p>
            </sp>
            <sp>
               <speaker>Φιλοσοφία</speaker>
               <p>
ἐκεῖνος αὐτός ἐστιν, ὁ οἰκέτης ὁ σός, ἀλλὰ νῦν φιλοσόφῳ ἔοικεν ἀκριβῶς ἑαυτὸν ἐπιγνάψας.^
</p>
            </sp>
            <sp>
               <speaker>Δεσπότης <num>a</num>
               </speaker>
               <p> 
ὢ τῆς τόλμης, ὁ Κάνθαρος φιλοσοφεῖ, φησίν, ἡμῶν δὲ οὐδεὶς λόγος.^
</p>
            </sp>
            <sp>
               <speaker>Δεσπότης</speaker>
               <p> β Ἀμέλει ἅπαντας ἀνευρήσομεν· ξυνίησιν γάρ,
ὥς φησιν, αὕτη.
</p>
            </sp>
            <sp>
               <speaker>Ἑρμῆς</speaker>
               <p>
                  <milestone unit="section" n="29"/> τίς  δ’ οὗτος ἄλλος ὁ προσιών ἐστιν, ὦ Ἡράκλεις,
ὁ καλός, ὁ τὴν κιθάραν;
</p>
            </sp>
            <sp>
               <speaker>Ἡρακλῆς</speaker>
               <p>
Ὀρφεύς ἐστιν, σύμπλους ἐπὶ τῆς Ἀργοῦς ἐμός,
ἥδιστος κελευστῶν ἁπάντων πρὸς γοῦν τὴν ᾠδὴν αὐτοῦ ἥκιστα ἐκάμνομεν ἐρέττοντες. χαῖρε,
<pb id="v.5.p.88"/>
ὦ ἄριστε καὶ μουσικώτατε Ὀρφεῦ· οὐκ ἐπιλέλησαι γάρ που Ἡρακλέους.
</p>
            </sp>
            <sp>
               <speaker>Ὀρφεύς</speaker>
               <p>
νὴ καὶ ὑμεῖς γε, ὦ Φιλοσοφία καὶ Ἡράκλεις καὶ Ἑρμῆ. ἀλλὰ καιρὸς ἀποδιδόναι τὰ μήνυτρα,
ὡς ἔγωγε πάνυ σαφῶς ὃν ζητεῖτε οἶδα.
</p>
            </sp>
            <sp>
               <speaker>Ἑρμῆς</speaker>
               <p> οὐκοῦν δεῖξον, ὦ παῖ Καλλιόπης, ἔνθα ἐστὶν
χρυσίου γάρ οὐδέν, οἶμαι, δέῃ σοφὸς ὤν.
</p>
            </sp>
            <sp>
               <speaker>Ὀρφεύς</speaker>
               <p>
εὖ φής. ἐγὼ δὲ τὴν μὲν οἰκίαν δείξαιμ’ ἂν ὑμῖν ἔνθα οἰκεῖ, αὐτὸν δὲ οὐκ ἄν, ὡς μὴ κακῶς ἀκούοιμι πρὸς αὐτοῦ· μιαρὸς γάρ εἰς ὑπερβολὴν καὶ μόνον τοῦτο ἐκμεμελέτηκεν.
</p>
            </sp>
            <sp>
               <speaker>Ἑρμῆς</speaker>
               <p> δεῖξον μόνον.
</p>
            </sp>
            <sp>
               <speaker>Ὀρφεύς</speaker>
               <p>
αὕτη πλησίον. ἐγὼ δὲ ἄπειμι ὑμῖν ἐκποδών,
ὡς μηδ’ ἴδοιμι αὐτόν.
</p>
            </sp>
            <sp>
               <speaker>Φιλοσοφία</speaker>
               <p>
                  <milestone unit="section" n="30"/> ἐπίσχες. οὐ γυναικός ἐστι φωνὴ ῥαψῳδούσης
τι τῶν Ὁμήρου;
</p>
            </sp>
            <sp>
               <speaker>Ἑρμῆς</speaker>
               <p>
νὴ Δία· ἀλλ’ ἀκούσωμεν ὅ τι καὶ λέγει.
<pb id="v.5.p.90"/>
               </p>
            </sp>
            <sp>
               <speaker>Γυνή</speaker>
               <p>
ἐχθρὸς γάρ μοι κεῖνος ὁμῶς Ἀΐδαο πύλῃσιν,
ὃς χρυσὸν φιλέει μὲν ἐνὶ φρεσίν, ἄλλο δ’ εἴπῃ.
</p>
            </sp>
            <sp>
               <speaker>Ἑρμῆς</speaker>
               <p> οὐκοῦν τὸν Κάνθαρόν σοι μισητέον.
</p>
            </sp>
            <sp>
               <speaker>Γυνή</speaker>
               <p>
ξεινοδόκον κακὰ ῥέξεν, ὅ κεν φιλότητα παράσχῃ.
</p>
            </sp>
            <sp>
               <speaker>Ἀνήρ</speaker>
               <p> περὶ ἐμοῦ τοῦτο τὸ ἔπος, οὗ τὴν γυναῖκα
ᾤχετο ἀπάγων διότι αὐτὸν ὑπεδεξάμην.
</p>
            </sp>
            <sp>
               <speaker>Γυνή</speaker>
               <p>
οἰνοβαρές, κυνὸς ὄμματ’ ἔχων, κραδίην δ’ ἐλάφοιο, οὔτε ποτ’ ἐν πολέμῳ ἐναρίθμιος οὔτ’ ἐνὶ βουλῇ, Θερσίτ’ ἀκριτόμυθε, κακῶν πανάριστε κολοιῶν
μάψ, ἀτὰρ οὐ κατὰ κόσμον, ἐριζέμεναι βασιλεῦσιν.
</p>
            </sp>
            <sp>
               <speaker>Δεσπότης</speaker>
               <p> α Εἰκότως τῷ καταράτῳ ^ τὰ ἔπη.
<pb id="v.5.p.92"/> Πρόσθε κύων, ὄπιθεν δὲ λέων, μέσση δὲ
χίμαιρα	’ δεινὸν ἀποπνείουσα τρίτου κυνὸς ἄγριον ^ ὁρμήν.
</p>
            </sp>
            <sp>
               <speaker>Ἀνήρ</speaker>
               <p>
                  <milestone unit="section" n="31"/> οἴμοι, γύναι, ὅσα πέπονθας ὑπὸ κυνῶν τοσούτων. φασὶ δ’ αὐτὴν καὶ κυεῖν ἀπ’ αὐτῶν.
</p>
            </sp>
            <sp>
               <speaker>Ἑρμῆς</speaker>
               <p> θάρρει, Κέρβερόν τινα τέξεταί σοι ἢ
Γηρυόνην, ὡς ἔχοι ὁ Ἡρακλῆς οὗτος αὖθις πόνον. ἀλλὰ καὶ προΐασιν, ὥστε οὐδὲν δεῖ κόπτειν τὴν θύραν.
</p>
            </sp>
            <sp>
               <speaker>Δεσπότης <num>a</num>
               </speaker>
               <p> 
ἔχω σε, ὦ Κάνθαρε. νῦν σιωπᾷς; φέρ’ ἴδωμεν ἅτινά σοι ἡ πήρα ἔχει, θέρμους ἴσως ἢ
ἄρτου τρύφος.<!--note n="v.5.p.92.n.2" place="unspecified" anchored="yes" /-->  οὐ μὰ Δί’, ἀλλὰ ζώνην χρυσίου.
</p>
            </sp>
            <sp>
               <speaker>Ἡρακλῆς</speaker>
               <p>
μὴ θαυμάσῃς· κυνικὸς γὰρ ἔφασκεν εἶναι τὸ
πρόσθεν ἐπὶ τῆς Ἑλλάδος, ἐνταῦθα δὲ Χρυσίππειος ἀκριβῶς ἐστιν.<!--note n="v.5.p.92.n.3" place="unspecified" anchored="yes" /--> τοιγαροῦν Κλεάνθην οὐκ
<pb id="v.5.p.94"/> εἰς μακρὰν αὐτὸν ὄψει· κρεμήσεται γὰρ ἀπὸ τοῦ
πώγωνος οὕτω μιαρὸς ὤν.
</p>
            </sp>
            <sp>
               <speaker>Δεσπότης <num>b</num>
               </speaker>
               <p> 
                  <milestone unit="section" n="32"/> σὺ δέ, ὦ κακέ, οὐ Ληκυθίων οὑμὸς δραπέτης τυγχάνεις οὐ μὲν οὖν ἄλλος. ὢ τοῦ γέλωτος. εἶτα τί οὐκ ἂν γένοιτο; καὶ Ληκυθίων φιλοσοφεῖ.
</p>
            </sp>
            <sp>
               <speaker>Ἑρμῆς</speaker>
               <p>
ὁ τρίτος δὲ οὗτος ἀδέσποτος ὑμῖν ἐστιν;
</p>
            </sp>
            <sp>
               <speaker>Δεσπότης</speaker>
               <p> Γ Οὐδαμῶς, ἀλλ’ ὁ δεσπότης ἐγὼ ἑκὼν ἀφίημι αὐτὸν ἀπολωλέναι.
</p>
            </sp>
            <sp>
               <speaker>Ἑρμῆς</speaker>
               <p>
ὅτι τί;
</p>
            </sp>
            <sp>
               <speaker>Δεστότης <num>g</num>
               </speaker>
               <p> 
ὅτι δεινῶς τῶν ὑποσάθρων ἐστίν. τὸ δ’
ὄνομα Μυρόπνουν αὐτὸν ἐκαλοῦμεν.
</p>
            </sp>
            <sp>
               <speaker>Ἑρμῆς</speaker>
               <p> Ἡράκλεις ἀλεξίκακε, ἀκούεις; ἔπειτα πήρα καὶ βάκτρον. &mdash; καὶ αὐτὸς ἀπόλαβε τὴν γυναῖκα σύ.
<pb id="v.5.p.96"/>
               </p>
            </sp>
            <sp>
               <speaker>Ἀνήρ</speaker>
               <p> μηδαμῶς. οὐκ ἂν ἀππλάβοιμι βιβλίον μοι τῶν παλαιῶν κυοῦσαν.
</p>
            </sp>
            <sp>
               <speaker>Ἑρμῆς</speaker>
               <p> πῶς βιβλίον;
</p>
            </sp>
            <sp>
               <speaker>Ἀνήρ</speaker>
               <p>
ἔστιν τι, ὦ ἀγαθέ, Τρικάρανος βιβλίον.
</p>
            </sp>
            <sp>
               <speaker>Ἑρμῆς</speaker>
               <p>	,
Οὐδὲν ἄτοπον, ἐπεὶ καὶ Τριφάλης.^·
</p>
            </sp>
            <sp>
               <speaker>Φιλοσοφία</speaker>
               <p>
                  <milestone unit="section" n="33"/> σόν, ὦ Ἑρμῆ, δικάζειν τὸ μετὰ τοῦτο.
</p>
            </sp>
            <sp>
               <speaker>Ἑρμῆς</speaker>
               <p>
οὕτω μοι δοκεῖ, ταύτην μέν, ἵνα μηδὲν τέρας μηδὲ πολυκέφαλον τέκῃ, οἴχεσθαι παρὰ τὸν
ἄνδρα ὀπίσω ἐς τὴν Ἑλλάδα, τὼ δύο δὲ τούτω δραπετίσκω παραδοθέντε τοῖν δεσπόταιν μανθάνειν ἃ πρὸ τοῦ, τὸν μὲν ἀποπλύνειν τὰς ῥυπώσας τῶν ὀθονῶν, τὸν Ληκυθίωνα, τὸν Μυρόπνουν δὲ
αὖθις ἀκεῖσθαι τῶν ἱματίων τὰ διερρωγότα, μαλάχῃ γε πρότερον μαστιγωθέντε.^ ἔπειτα καὶ
<pb id="v.5.p.98"/> τοῦτον παραδοθῆναι τοῖς πιττωταῖς, ὡς ἀπόλοιτο παρατιλλόμενος τὰ πρῶτα, ῥυπώσῃ προσέτι καὶ γυναικείᾳ τῇ πίττῃ, εἶτα ἐς τὸν Αἷμον ἀναχθέντα γυμνὸν ἐπὶ τῆς χιόνος μένειν συμπεποδισμένον
τὼ πόδε.
</p>
            </sp>
            <sp>
               <speaker>Κάνθαρος</speaker>
               <p> φεῦ τῶν κακῶν, ὀτοτοῖ, παππαπαιάξ.
</p>
            </sp>
            <sp>
               <speaker>Δεσπότης <num>a</num>
               </speaker>
               <p> 
τί  τοῦτο παρεντίθης τῶν τραγικῶν σου ^ διαλόγων; ἀλλ’ ἀκολούθει παρὰ τοὺς πιττωτὰς
ἤδη, ἀποδυσάμενός γε πρότερον τὴν λεοντῆν,
ὡς γνωσθῇς ὄνος ὤν.</p>
            </sp>
         </div1>
      </body>
   </text>
</TEI.2>
