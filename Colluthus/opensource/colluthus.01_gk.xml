<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>

<teiHeader type="text" status="new">

<fileDesc>

<titleStmt>
<title>Rape of Helen</title>
<author>Colluthus</author>
&responsibility;
&fund.AnnCPB;
</titleStmt>

<extent>about 419Kb</extent>

&Perseus.publish;

<notesStmt><note anchored="yes"/></notesStmt>
<sourceDesc>
<biblStruct>
	<monogr>
		<author>Colluthus</author>
	    <editor>A. W. Mair</editor>
	    <title>Oppian, Colluthus, Tryphiodorus with an English Translation by A.W. Mair</title>	
		<imprint><publisher>London, William Heinemann, Ltd.; New York: G.P. Putnam's Sons</publisher>
		    <date>1928</date>
		</imprint>
	</monogr>
</biblStruct>
</sourceDesc>


</fileDesc>

<encodingDesc>
<refsDecl doctype="TEI.2">
<state unit="book" delim="."/>
<state unit="line"/>
</refsDecl>
</encodingDesc>
<encodingDesc>
	<p>Tηε τψπε͂&amp;quot;δισπλαψNυμ&amp;quot; αττριβυτε ον τηε λβ ταγς ις υσεδ το ινδιξατε τηατ λινε νυμβερς ον τηε λινε βρεακς αρε ιντενδεδ φορ δισπλαψ</p>
</encodingDesc>
<profileDesc>
<langUsage>
<language id="greek">Greek</language>
<language id="en">English</language>
</langUsage>
</profileDesc>

    <revisionDesc>
        <change>
            <date/><respStmt><name/><resp/></respStmt><item>
            </item>
        </change>
    </revisionDesc>

</teiHeader>
<text><body>
		<div type="book" n="1">
<p><pb id="p.542"/>
<lb type="displayNum" n="1"/>νύμφαι Τρωιάδες, ποταμοῦ Ξάνθοιο γενέθλη,
<lb type="displayNum" n="2"/>αἳ πλοκάμων κρήδεμνα καὶ ἱερὰ παίγνια χειρῶν
<lb type="displayNum" n="3"/>πολλάκι πατρῴῃσιν ἐπὶ ψαμάθοισι λιποῦσαι
<lb type="displayNum" n="4"/>ἐς χορὸν Ἰδαίῃσιν ἐπεντύνασθε χορείαις,
<lb type="displayNum" n="5"/>δεῦτε, θεμιστοπόλοιο νοήματα μηλοβοτῆρος 
<lb type="displayNum" n="6"/>εἴπατέ μοι, κελάδοντος ἀπορνύμεναι ποταμοῖο,
<lb type="displayNum" n="7"/>ἐξ ὀρέων πόθεν ἦλθεν ἀήθεα πόντον ἐλαύνων
<lb type="displayNum" n="8"/>ἀγνώσσων ἁλὸς ἔργα; τί δὲ χρέος ἔπλετο νηῶν
<lb type="displayNum" n="9"/>ἀρχεκάκων, ἵνα πόντον ὁμοῦ καὶ γαῖαν ὀρίνῃ
<lb type="displayNum" n="10"/>βουκόλος; ὠγυγίη δὲ τίς ἔπλετο νείκεος ἀρχή, 
<lb type="displayNum" n="11"/>ὄφρα καὶ ἀθανάτοισι θεμιστεύσωσι νομῆες;
<lb type="displayNum" n="12"/>τίς δὲ δικασπολίη; πόθεν ἔκλυεν οὔνομα νύμφης
<lb type="displayNum" n="13"/>Ἀργείης; αὐταὶ γὰρ ἐθηήσασθε μολοῦσαι
<lb type="displayNum" n="14"/>Ἰδαίης τρικάρηνον ὑπὸ πρηῶνα Φαλάκρης
<lb type="displayNum" n="15"/>καὶ Πάριν οἰοπόλοισιν ἐφεδριόωντα θοώκοις 
<lb type="displayNum" n="16"/>καὶ Χαρίτων βασίλειαν ἀγαλλομένην Ἀφροδίτην.
</p><p><lb type="displayNum" n="17"/>ὣς ὁ μὲν ὑψιλόφοισιν ἐν οὔρεσιν Αἱμονιήων
<lb type="displayNum" n="18"/>νυμφιδίων Πηλῆος ἀειδομένων ὑμεναίων
<lb type="displayNum" n="19"/>Ζηνὸς ἐφημοσύνῃσιν ἐῳνοχόει Γανυμήδης·
<lb type="displayNum" n="20"/>πᾶσα δὲ κυδαίνουσα θεῶν ἔσπευδε γενέθλη 
<pb id="p.544"/>
<lb type="displayNum" n="21"/>αὐτοκασιγνήτην λευκώλενον Ἀμφιτρίτης,
<lb type="displayNum" n="22"/>Ζεὺς μὲν ἀπ’ Οὐλύμποιο, Ποσειδάων δὲ θαλάσσης·
<lb type="displayNum" n="23"/>ἐκ δὲ Μελισσήεντος ἀπ’ εὐόδμου Ἑλικῶνος
<lb type="displayNum" n="24"/>Μουσάων λιγύφωνον ἄγων χορὸν ἦλθεν Ἀπόλλων·
<lb type="displayNum" n="25"/>39 χρυσείοις <note n="1">Il. 39, 40 sere transposed to precede 25 by Graefe.</note> δ’ ἑκάτερθε τινασσόμενος πλοκάμοισι 
<lb type="displayNum" n="26"/>40 βότρυς ἀκερσεκόμης ζεφύρῳ στυφελίζετο χαίτης.
<lb type="displayNum" n="27"/>τὸν δὲ μεθ’ ὡμάρτησε κασιγνήτη Διὸς Ἥρη.
<lb type="displayNum" n="28"/>οὐδ’ αὐτὴ βασίλεια καὶ ἁρμονίης Ἀφροδίτη
<lb type="displayNum" n="29"/>ἐρχομένη δήθυνεν ἐς ἄλσεα Κενταύροιο.
<lb type="displayNum" n="30"/>καὶ στέφος ἀσκήσασα γαμήλιον ἤλυθε Πειθώ, 
<lb type="displayNum" n="31"/>τοξευτῆρος Ἔρωτος ἐλαφρίζουσα φαρέτρην.
<lb type="displayNum" n="32"/>καὶ βριαρὴν τρυφάλειαν ἀπὸ κροτάφοιο μεθεῖσα
<lb type="displayNum" n="33"/>ἐς γάμον ὡμάρτησε γάμων ἀδίδακτος Ἀθήνη.
<lb type="displayNum" n="34"/>οὐδὲ κασιγνήτη Λητωιὰς Ἀπόλλωνος
<lb type="displayNum" n="35"/>Ἄρτεμις ἠτίμησε καὶ ἀγροτέρη περ ἐοῦσα. 
<lb type="displayNum" n="36"/>οἷος δ’ οὐ κυνέην, οὐ δήιον ἔγχος ἀείρων
<lb type="displayNum" n="37"/>ἐς δόμον Ἡφαίστοιο σιδήρεος ἔρχεται Ἄρης,
<lb type="displayNum" n="38"/>τοῖος ἄτερ θώρηκος, ἄτερ θηκτοῖο σιδήρου
<lb type="displayNum" n="39"/>μειδιόων ἐχόρευεν. ἔριν δ’ ἀγέραστον ἐάσας
<lb type="displayNum" n="40"/>οὐ Χείρων ἀλέγιζε καὶ οὐκ ἐμπάζετο Πηλεύς. 
</p><p><lb type="displayNum" n="41"/>ἡ δ’ ἅτε βησσήεντος ἀποπλαγχθεῖσα νομοῖο
<lb type="displayNum" n="42"/>πόρτις ἐρημαίῃσιν ἐνὶ ξυλόχοισιν ἀλᾶται
<lb type="displayNum" n="43"/>φοινήεντι μύωπι, βοῶν ἐλατῆρι, τυπεῖσα·
<lb type="displayNum" n="44"/>τοῖα βαρυζήλοισιν Ἔρις πληγῇσι δαμεῖσα
<lb type="displayNum" n="45"/>πλάζετο μαστεύουσα, θεῶν πῶς δαῖτας ὀρίνοι. 
<lb type="displayNum" n="46"/>πολλάκι δ’ εὐλάιγγος ἀπὸ κλισμοῖο θοροῦσα
<lb type="displayNum" n="47"/>ἵστατο καὶ παλίνορσος ἐφέζετο· χειρὶ δὲ γαίης
<lb type="displayNum" n="48"/>οὔδεϊ κόλπον ἄραξε καὶ οὐκ ἐφράσσατο πέρην·
<pb id="p.546"/>
<lb type="displayNum" n="49"/>ἤθελεν ὀρφναίων γυάλων κληῖδας ἀνεῖσα,
<lb type="displayNum" n="50"/>ἐκ χθονίων Τιτῆνας ἀναστήσασα βερέθρων 
<lb type="displayNum" n="51"/>οὐρανὸν ὑψιμέδοντος ἀιστῶσαι Διὸς ἕδρην.
<lb type="displayNum" n="52"/>ἤθελεν ἠχήεντα πυρὸς πρηστῆρα τινάσσειν,
<lb type="displayNum" n="53"/>Ἡφαίστῳ δ’ ὑπόεικεν ἀμαιμακέτη περ ἐοῦσα,
<lb type="displayNum" n="54"/>καὶ πυρὸς ἀσβέστοιο καὶ ὀπτευτῆρι σιδήρου.
<lb type="displayNum" n="55"/>καὶ σακέων βαρύδουπον ἐμήσατο κόμπον ἀράσσειν, 
<lb type="displayNum" n="56"/>εἴ ποτε δειμαίνοντες ἀναθρῴσκοιεν ἰωήν·
<lb type="displayNum" n="57"/>ἀλλά καὶ ὁπλοτέρης δολίης ἀνεχάσσατο βουλῆς
<lb type="displayNum" n="58"/>Ἄρεα δειμαίνουσα, σιδήρεον ἀσπιδιώτην.
<lb type="displayNum" n="59"/>ἤδη δ’ Ἑσπερίδων χρυσέων ἐμνήσατο μήλων·
<lb type="displayNum" n="60"/>ἔνθεν Ἔρις, πολέμοιο προάγγελον ἔρνος ἑλοῦσα 
<lb type="displayNum" n="61"/>μῆλον, ἀριζήλων ἐφράσσατο δήνεα μόχθων.
<lb type="displayNum" n="62"/>χειρὶ δὲ δινήσασα μόθου πρωτόσπορον ἀρχὴν
<lb type="displayNum" n="63"/>ἐς θαλίην ἔρριψε, χορὸν δ’ ὤρινε θεάων.
<lb type="displayNum" n="64"/>Ἥρη μὲν παράκοιτις ἀγαλλομένη Διὸς εὐνῇ
<lb type="displayNum" n="65"/>ἵστατο θαμβήσασα καὶ ἤθελε ληίζεσθαι· 
<lb type="displayNum" n="66"/>πασάων δ’ ἅτε Κύπρις ἀρειοτέρη γεγαυῖα
<lb type="displayNum" n="67"/>μῆλον ἔχειν ἐπόθησεν, ὅτι κτέρας ἐστὶν Ἐρώτων·
<lb type="displayNum" n="68"/>Ἥρη δ’ οὐ μεθέηκε καὶ οὐχ ὑπόεικεν Ἀθήνη.
<lb type="displayNum" n="69"/>Ζεὺς δὲ θεῶν καὶ νεῖκος ἰδὼν καὶ παῖδα καλέσσας
<lb type="displayNum" n="70"/>τοῖον ὑφεδρήσσοντα προσέννεπεν Ἑρμάωνα· 
<lb type="displayNum" n="71"/>εἴ τινά που Ξάνθοιο παρ’ Ἰδαίοιο ῥεέθροις
<lb type="displayNum" n="72"/>παῖδα Πάριν Πριάμοιο, τὸν ἀγλαὸν ἡβητῆρα,
<lb type="displayNum" n="73"/>Τροίης βουκολέοντα κατ’ οὔρεα, τέκνον, ἀκούεις,
<lb type="displayNum" n="74"/>κείνῳ μῆλον ὄπαζε· διακρίνειν δὲ θεάων
<pb id="p.548"/>
<lb type="displayNum" n="75"/>κέκλεο καὶ βλεφάρων ξυνοχὴν καὶ κύκλα προσώπων. 
<lb type="displayNum" n="76"/>ἡ δὲ διακρινθεῖσα φέρειν περίπυστον ὀπώρην
<lb type="displayNum" n="77"/>κάρτος ἀρειοτέρης ἐχέτω καὶ κόσμον Ἐρώτων.
<lb type="displayNum" n="78"/>ὣς ὁ μὲν Ἑρμάωνι πατὴρ ἐπέτελλε Κρονίων·
<lb type="displayNum" n="79"/>αὐτὰρ ὁ πατρῴῃσιν ἐφημοσύνῃσι πιθήσας
<lb type="displayNum" n="80"/>εἰς ὁδὸν ἡγεμόνευε καὶ οὐκ ἀμέλησε θεάων. 
<lb type="displayNum" n="81"/>πᾶσα δὲ λωιτέρην καὶ ἀμείνονα δίζετο μορφήν.
<lb type="displayNum" n="82"/>Κύπρις μὲν δολόμητις ἀναπτύξασα καλύπτρην
<lb type="displayNum" n="83"/>λαὶ περόνην θυόεντα <note n="1">So inferior MSS., making quo/enta feminine; ptero\n (??)qunqe/nta *m.</note> διαστήσασα κομάων
<lb type="displayNum" n="84"/>χρυσῷ μὲν πλοκάμους, χρυσῷ δ’ ἐστέψατο χαίτην.
<lb type="displayNum" n="85"/>τοῖα δὲ παῖδας Ἔρωτας ἀνηΰτησεν ἰδοῦσα· 
<lb type="displayNum" n="86"/>ἐγγὺς ἀγών, φίλα τέκνα· περιπτύξασθε τιθήνην.
<lb type="displayNum" n="87"/>σήμερον ἀγλαΐαι με διακρίνουσι προσώπων·
<lb type="displayNum" n="88"/>δειμαίνω, τίνι μῆλον ὁ βουκόλος οὗτος ὀπάσσει.
<lb type="displayNum" n="89"/>Ἥρην μὲν Χαρίτων ἱερὴν ἐνέπουσι τιθήνην,
<lb type="displayNum" n="90"/>φασὶ δὲ κοιρανίην μεθέπειν καὶ σκῆπτρα φυλάσσειν· 
<lb type="displayNum" n="91"/>καὶ πολέμων βασίλειαν ἀεὶ καλέουσιν Ἀθήνην·
<lb type="displayNum" n="92"/>μούνη Κύπρις ἄναλκις ἔην θεός. οὐ βασιλήων
<lb type="displayNum" n="93"/>κοιρανίην, οὐκ ἔγχος ἀρήιον, οὐ βέλος ἕλκω.
<lb type="displayNum" n="94"/>ἀλλὰ τί δειμαίνω περιώσιον ἀντὶ μὲν αἰχμῆς
<lb type="displayNum" n="95"/>ὡς θοὸν ἔγχος ἔχουσα μελίφρονα δεσμὸν ἐρώτων; 
<lb type="displayNum" n="96"/>κεστὸν ἔχω καἰ κέντρον ἄγω καὶ τόξον ἀείρω,
<lb type="displayNum" n="97"/>κεστόν, ὅθεν φιλότητος ἐμῆς ἐμὸν οἶστρον ἑλοῦσαι
<lb type="displayNum" n="98"/>πολλάκις ὠδίνουσι καὶ οὐ θνῄσκουσι γυναῖκες.
<lb type="displayNum" n="99"/>τοῖον ἐφεσπομένη ῥοδοδάκτυλος ἔννεπε Κύπρις.
<lb type="displayNum" n="100"/>οἱ δ’ ἄρα μητρῴης ἐρατῆς ἀίοντες ἐφετμῆς 
<lb type="displayNum" n="101"/>φοιτητῆρες Ἔρωτες ἐπερρώοντο τιθήνῃ.
<lb type="displayNum" n="102"/>ἄρτι μὲν Ἰδαίην ὑπερέδραμον οὔρεος ἄκρην,
<lb type="displayNum" n="103"/>ἔνθα λιθοκρήδεμνον ὑπὸ πρηῶνος ἐρίπνην
<lb type="displayNum" n="104"/>κουρίζων ἐνόμευε Πάρις πατρώια μῆλα.
<pb id="p.550"/>
<lb type="displayNum" n="105"/>ποιμαίνων δ’ ἑκάτερθεν ἐπὶ προχοῇσιν ἀναύρου 
<lb type="displayNum" n="106"/>νόσφι μέν ἀγρομένων ἀγέλην πεμπάζετο ταύρων,
<lb type="displayNum" n="107"/>νόσφι δὲ βοσκομένων διεμέτρεε πώεα μήλων·
<lb type="displayNum" n="108"/>καί τις ὀρεσσαύλοιο δορὴ μετόπισθε χιμαίρης
<lb type="displayNum" n="109"/>ἐκκρεμὲς ᾐώρητο καὶ αὐτῶν ἥπτετο μηρῶν,
<lb type="displayNum" n="110"/>ποιμενίη δ’ ἀπέκειτο, βοῶν ἐλάτειρα, καλαῦροψ, 
<lb type="displayNum" n="111"/>τοῖος ἐπεὶ σύριγγος, ἐς ἤθεα βαιὸν ὁδεύων,
<lb type="displayNum" n="112"/>ἀγροτέρων καλάμων λιγυρὴν ἐδίωκεν ἀοιδήν·
<lb type="displayNum" n="113"/>πολλάκι δ’ οἰοπόλοισιν ἐνὶ σταθμοῖσιν ἀείδων
<lb type="displayNum" n="114"/>καὶ ταύρων ἀμέλησε καὶ οὐκ ἐμπάζετο μήλων·
<lb type="displayNum" n="115"/>ἔνθεν ἔχων σύριγγα κατ’ ἤθεα καλὰ νομήων 
<lb type="displayNum" n="116"/>Πανὶ καὶ Ἑρμάωνι φίλην ἀνεβάλλετο μολπήν·
<lb type="displayNum" n="117"/>οὐ κύνες ὠρύοντο καὶ οὐ μυκήσατο ταῦρος,
<lb type="displayNum" n="118"/>μούνη δ’ ἠνεμόεσσα, βοῆς ἀδίδακτος ἐοῦσα,
<lb type="displayNum" n="119"/>Ἰδαίων ὀρέων ἀντίθροος ἴαχεν Ἠχώ.
<lb type="displayNum" n="120"/>ταῦροι δὲ χλοερῆς κεκορηότες ὑψόθι ποίης, 
<lb type="displayNum" n="121"/>κεκλιμένοι βαρύγουνον ἐπ’ ἰσχίον εὐνάζοντο.
<lb type="displayNum" n="122"/>ὣς ὁ μὲν ὑψορόφοιο φυτῶν ὑπένερθε καλύπτρης
<lb type="displayNum" n="123"/>τηλόθεν Ἑρμάωνα διάκτορον εἶδε λιγαίνων.
<lb type="displayNum" n="124"/>δειμαίνων δ’ ἀνόρουσε, θεῶν δ’ ἀλέεινεν ὀπωπήν·
<lb type="displayNum" n="125"/>καὶ χορὸν εὐκελάδων δονάκων ἐπὶ φηγὸν ἐρείσας 
<lb type="displayNum" n="126"/>μήπω πολλὰ καμοῦσαν ἑὴν ἀνέκοπτεν ἀοιδήν.
<lb type="displayNum" n="127"/>τοῖα δὲ δειμαίνοντα θέσκελος Ἑρμῆς·
<lb type="displayNum" n="128"/>γαῦλον ἀπορρίψας καὶ πώεα καλὰ μεθήσας
<lb type="displayNum" n="129"/>δεῦρο θεμιστεύσειας ἐπουρανίῃσι δικάζων·
<lb type="displayNum" n="130"/>δεῦρο διακρίνων προφερέστερον εἶδος ὀπωπῆς 
<lb type="displayNum" n="131"/>φαιδροτέρῃ τόδε μῆλον, ἐπήρατον ἔρνος, ὀπάσσαις.
<lb type="displayNum" n="132"/>τοῖον ἀνηΰτησεν· ὁ δ’ ἤπιον ὄμμα τανύσσας
<lb type="displayNum" n="133"/>ἦκα διακρίνειν πειρήσατο κάλλος ἑκάστης.
<lb type="displayNum" n="134"/>δέρκετο μὲν γλαυκῶν βλεφάρων σέλας, ἔδρακε δειρὴν
<lb type="displayNum" n="135"/>χρυσῷ δαιδαλέην, ἐφράσσατο κόσμον ἑκάστης 
<pb id="p.552"/>
<lb type="displayNum" n="136"/>καὶ πιέρνης μετόπισθε καὶ αὐτῶν ἴχνια ταρσῶν.
<lb type="displayNum" n="137"/>χειρῶν μειδιόωντα δίκης προπάροιθεν ἑλοῦσα
<lb type="displayNum" n="138"/>τοῖον Ἀλεξάνδρῳ μυθήσατο μῦθον Ἀθήνη·
<lb type="displayNum" n="139"/>δεῦρο, τέκος Πριάμοιο, Διὸς παράκοιτιν ἐάσας
<lb type="displayNum" n="140"/>καὶ θαλάμων βασίλειαν ἀτιμήσας Ἀφροδίτην 
<lb type="displayNum" n="141"/>ἠνορέης ἐπίκουρον ἐπαινήσειας Ἀθήνην.
<lb type="displayNum" n="142"/>φασί σε κοιρανέειν καὶ Τρώιον ἄστυ φυλάσσειν·
<lb type="displayNum" n="143"/>δεῦρό σε τειρομένοισι σαόπτολιν ἀνδράσι θήσω,
<lb type="displayNum" n="144"/>μή ποτέ σοι βαρύμηνις ἐπιβρίσειεν Ἐνυώ.
<lb type="displayNum" n="145"/>πείθεο, καὶ πολέμους τε καὶ ἠνορέην σε διδάξω. 
<lb type="displayNum" n="146"/>ὣς ἡ μὲν πολύμητις ἀνηΰτησεν Ἀθήνη.
<lb type="displayNum" n="147"/>τοῖα δ’ ὑποβλήδην λευκώλενος ἔννεπεν Ἥρη·
<lb type="displayNum" n="148"/>εἴ με διακρίνων προφερέστερον ἔρνος ὀπάσσῃς,
<lb type="displayNum" n="149"/>πάσης ἡμετέρης Ἀσίης ἡγήτορα θήσω.
<lb type="displayNum" n="150"/>ἔργα μόθων ἀθέριζε· τί γὰρ πολέμων βασιλῆι; 
<lb type="displayNum" n="151"/>κοίρανος ἰφθίμοισι καὶ ἀπτολέμοισι κελεύει.
<lb type="displayNum" n="152"/>οὐκ αἰεὶ θεράποντες ἀριστεύουσιν Ἀθήνης·
<lb type="displayNum" n="153"/>ὠκύμοροι θνῄσκουσιν ὑποδρηστῆρες Ἐνυοῦς.
<lb type="displayNum" n="154"/>τοίην κοιρανίην πρωτόθρονος ὤπασεν Ἥρη.
<lb type="displayNum" n="155"/>ἡ δ’ ἑανὸν βαθύκολπον, ἐς ἠέρα γυμνώσασα 
<lb type="displayNum" n="156"/>κόλπον, ἀνῃώρησε καὶ οὐκ ᾐδέσσατο Κύπρις.
<lb type="displayNum" n="157"/>χειρὶ δ’ ἐλαφρίζουσα μελίφρονα δεσμὸν ἐρώτων
<lb type="displayNum" n="158"/>στῆθος ἅπαν γύμνωσε καὶ οὐκ ἐμνήσατο μαζῶν.
<lb type="displayNum" n="159"/>τοῖα δὲ μειδιόωσα προσέννεπε μηλοβοτῆρα·
<lb type="displayNum" n="160"/>δέξό με καὶ πολέμων ἐπιλήθεο, δέχνυσο μορφὴν 
<lb type="displayNum" n="161"/>ἡμετέρην καὶ σκῆπτρα καὶ Ἀσίδα κάλλιπε γαῖαν.
<lb type="displayNum" n="162"/>ἔργα μόθων οὐκ οἶδα· τί γὰρ σακέων Ἀφροδίτῃ;
<lb type="displayNum" n="163"/>ἀγλαΐῃ πολὺ μᾶλλον ἀριστεύουσι γυναῖκες.
<lb type="displayNum" n="164"/>ἀντὶ μὲν ἠνορέης ἐρατὴν παράκοιτιν ὀπάσσω,
<pb id="p.554"/>
<lb type="displayNum" n="165"/>ἀντὶ δὲ κοιρανίης Ἑλένης ἐπιβήσεο λέκτρων· 
<lb type="displayNum" n="166"/>νυμφίον ἀθρήσει σε μετὰ Τροίην Λακεδαίμων
<lb type="displayNum" n="167"/>οὔπω μῦθος ἔληγεν, ὁ δ’ ἀγλαὸν ὤπασε μῆλον,
<lb type="displayNum" n="168"/>ἀγλαΐης ἀνάθημα, μέγα κτέρας Ἀφρογενείῃ,
<lb type="displayNum" n="169"/>φυταλιὴν πολέμοιο, κακὴν πολέμοιο γενέθλην.
<lb type="displayNum" n="170"/>χειρὶ δὲ μῆλον ἔχουσα τόσην ἀνενείκατο φωνὴν 
<lb type="displayNum" n="171"/>Ἥρην κερτομέουσα καὶ ἀντιάνειραν Ἀθήνην·
<lb type="displayNum" n="172"/>εἴξατέ μοι πολέμοιο συνήθεες, εἴξατε νίκης.
<lb type="displayNum" n="173"/>ἀγλαΐην ἐφίλησα, καὶ ἀγλαΐη με διώκει.
<lb type="displayNum" n="174"/>φασί σε, μῆτερ Ἄρηος, ὑπ’ ὠδίνεσσιν ἀέξειν
<lb type="displayNum" n="175"/>ἠυκόμων Χαρίτων ἱερὸν χορόν· ἀλλά σε πᾶσαι 
<lb type="displayNum" n="176"/>σήμερον ἠρνήσαντο, καὶ οὐ μίαν εὗρες ἀρωγόν.
<lb type="displayNum" n="177"/>οὐ σακέων βασίλεια καὶ οὐ πυρός ἐσσι τιθήνη·
<lb type="displayNum" n="178"/>οὔ σοι Ἄρης ἐπάρηξε, καὶ εἰ δορὶ μαίνεται Ἄρης,
<lb type="displayNum" n="179"/>οὐ φλόγες Ἡφαίστοιο, καὶ εἰ φλογὸς ἆσθμα λοχεύει.
<lb type="displayNum" n="180"/>οἶα δὲ κυδιάεις ἀνεμώλιος, Ἀτρυτώνη, 
<lb type="displayNum" n="181"/>ἣν γάμος οὐκ ἔσπειρε καὶ οὐ μαιώσατο μήτηρ,
<lb type="displayNum" n="182"/>ἀλλὰ σιδηρείη σε τομὴ καὶ ῥίζα σιδήρου
<lb type="displayNum" n="183"/>πατρῴων ἀλόχευτον ἀνεβλάστησε καρήνων.
<lb type="displayNum" n="184"/>οἶα δὲ χαλκείοισι καλυψαμένη χρόα πέπλοις
<lb type="displayNum" n="185"/>καὶ φεύγεις φιλότητα καὶ Ἄρεος ἔργα διώκεις, 
<lb type="displayNum" n="186"/>ἁρμονίης ἀδίδακτος, ὁμοφροσύνης ἀδαήμων.
<lb type="displayNum" n="187"/>ἀγνώσσεις, ὅτι μᾶλλον ἀνάλκιδές εἰσιν Ἀθῆναι
<lb type="displayNum" n="188"/>τοῖαι, κυδαλίμοισιν ἀγαλλόμεναι πολέμοισι,
<lb type="displayNum" n="189"/>κεκριμένων μελέων οὔτ’ ἄρσενες οὔτε γυναῖκες;
<lb type="displayNum" n="190"/>τοῖον ἐφυβρίζουσα προσέννεπε Κύπρις Ἀθήνην, 
<lb type="displayNum" n="191"/>ὣς ἡ μὲν πτολίπορθον ἀέθλιον ἔλλαχε μορφῆς
<pb id="p.556"/>
<lb type="displayNum" n="192"/>Ἥρην ἐξελάσασα καὶ ἀσχαλόωσαν Ἀθήνην·
<lb type="displayNum" n="193"/>ἱμείρων δ’ ὑπ’ ἔρωτι καὶ ἣν οὐκ εἶδε διώκων,
<lb type="displayNum" n="194"/>Δύσπαρις ἀθροίσας ἐπὶ δάσκιον ἤγαγεν ὕλην
<lb type="displayNum" n="195"/>ἀνέρας ἐργοπόνοιο δαήμονας Ἀτρυτώνης. 
<lb type="displayNum" n="196"/>ἔνθα πολυπ0ρέμνοιο δαϊζόμεναι δρύες Ἴδης
<lb type="displayNum" n="197"/>ἤριπον ἀρχεκάκοιο περιφροσύνῃσι Φερέκλου,
<lb type="displayNum" n="198"/>ὅς τότε μαργαίνοντι χαριζόμενος βασιλῆι
<lb type="displayNum" n="199"/>νῆας Ἀλεξάνδρῳ δρυτόμῳ τεκτήνατο χαλκῷ.
<lb type="displayNum" n="200"/>αὐτῆμαρ προβέβουλε καὶ αὐτῆμαρ κάμε νῆας, 
<lb type="displayNum" n="201"/>νῆας δ’ οὐκ ἐνόησε καὶ οὐκ ἤσκησεν Ἀθήνη.
<lb type="displayNum" n="202"/>ἄρτι μὲν Ἰδαίων ὀρέων ἠλλάξατο πόντον
<lb type="displayNum" n="203"/>καὶ λεχέων ἐπίκουρον ἐφεσπομένην Ἀφροδίτην
<lb type="displayNum" n="204"/>πολλάκις ἀκταίοισιν ἱλασσάμενος θυέεσσιν
<lb type="displayNum" n="205"/>ἔπλεεν Ἑλλήσποντον ἐπ’ εὐρέα νῶτα θαλάσσης, 
<lb type="displayNum" n="206"/>τῷ δὲ πολυτλήτων σημήια φαίνετο μόχθων.
<lb type="displayNum" n="207"/>κυανέη μὲν ὕπερθεν ἀναθρώσκουσα θάλασσα
<lb type="displayNum" n="208"/>οὐρανὸν ὀρφναίων ἑλίκων ἐζώσατο δεσμῷ
<lb type="displayNum" n="209"/>εἶθαρ ἀμιχθαλόεντος ἀπ’ ἠέρος ὄμβρον ἱεῖσα,
<lb type="displayNum" n="210"/>ἐκλύσθη δέ τε πόντος ἐρεσσομένων ἐρετάων. 
<lb type="displayNum" n="211"/>τόφρα δὲ Δαρδανίην καὶ Τρώιον οὖδας ἀμείψας
<lb type="displayNum" n="212"/>Ἰσμαρίδος μεθέηκε παραπλώων στόμα λίμνης,
<lb type="displayNum" n="213"/>αἶψα δὲ Θρηικίοιο μετ’ οὔρεα Παγγαίοιο
<lb type="displayNum" n="214"/>Φυλλίδος ἀντέλλοντα φιλήνορος ἔδρακε τύμβον
<pb id="p.558"/>
<lb type="displayNum" n="215"/>καὶ δρόμον ἐννεάκυκλον ἀλήμονος εἶδε κελεύθου, 
<lb type="displayNum" n="216"/>ἔνθα διαστείχουσα κινύρεο, Φυλλίς, ἀκοίτην
<lb type="displayNum" n="217"/>δεχνυμένη παλίνορσον ἀπήμονα Δημοφόωντα,
<lb type="displayNum" n="218"/>ὁππότε νοστήσειεν Ἀθηναίης ἀπὸ δήμων.
<lb type="displayNum" n="219"/>τῷ δὲ βαθυκλήροιο διὰ χθονὸς Αἱμονιήων
<lb type="displayNum" n="220"/>ἐξαπίνης ἀνέτελλεν Ἀχαιίδος ἄνθεα γαίης, 
<lb type="displayNum" n="221"/>Φθίη βωτιάνειρα καὶ εὐρυάγυια Μυκήνη.
<lb type="displayNum" n="222"/>ἔνθεν ἀνερχομένοιο παρ’ εἰαμενὰς Ἐρυμάνθου
<lb type="displayNum" n="223"/>Σπάρτην καλλιγύναικα, φίλην πόλιν Ἀτρείωνος,
<lb type="displayNum" n="224"/>κεκλιμένην ἐνόησεν ἐπ’ Εὐρώταο ῥεέθροις.
<lb type="displayNum" n="225"/>ἄγχι δὲ ναιομένην ὑπὸ δάσκιον οὔρεος ὕλην 
<lb type="displayNum" n="226"/>γείτονα παπταίνων ἐρατὴν θηεῖτο Θεράπνην.
<lb type="displayNum" n="227"/>οὔπω κεῖθεν ἔην δολιχὸς πλόος, οὐδέ γαλήνης
<lb type="displayNum" n="228"/>δηρὸν ἐρεσσομένων ἠκούετο δοῦπος ἐρετμῶν,
<lb type="displayNum" n="229"/>καὶ χθονὸς εὐκόλποισιν ἐπ’ ἠιόνεσσι βαλόντες
<lb type="displayNum" n="230"/>πείσματα νηὸς ἔδησαν, ὅσοις ἁλὸς ἔργα μεμήλει. 
<lb type="displayNum" n="231"/>αὐτὰρ ὁ χιονέοιο λοεσσάμενος ποταμοῖο
<lb type="displayNum" n="232"/>ᾤχετο φειδομένοισιν ἐπ’ ἴχνεσιν ἴχνος ἐρείδων,
<lb type="displayNum" n="233"/>μὴ πόδες ἱμερόεντες ὑποχραίνοιντο κονίης,
<lb type="displayNum" n="234"/>μὴ πλοκάμων κυνέῃσιν ἐπιβρίσαντες ἐθείρας
<lb type="displayNum" n="235"/>ὀξύτερον σπεύδοντος ἀναστέλλοιεν ἀῆται. 
<lb type="displayNum" n="236"/>ἄρτι μὲν αἰπύδμητα φιλοξείνων ναετήρων
<lb type="displayNum" n="237"/>δώματα παπταίνων καὶ γείτονας ἐγγύθι νηοὺς
<lb type="displayNum" n="238"/>ἄστεος ἀγλαΐην διεμέτρεεν, ἔνθα μὲν αὐτῆς
<lb type="displayNum" n="239"/>χρύσεον ἐνδαπίης θηεύμενος εἶδος Ἀθήνης,
<lb type="displayNum" n="240"/>ἔνθα δὲ Καρνείοιο φίλον κτέρας Ἀπόλλωνος 
<lb type="displayNum" n="241"/>οἶκον Ἀμυκλαίοιο παραγνάμψας Ὑακίνθου,
<lb type="displayNum" n="242"/>ὅν ποτε κουρίζοντα σὺν Ἀπόλλωνι νοήσας
<lb type="displayNum" n="243"/>δῆμος Ἀμυκλαίων ἠγάσσατο, μὴ Διὶ Λητὼ
<pb id="p.560"/>
<lb type="displayNum" n="244"/>κυσαμένη καὶ τοῦτον ἀνήγαγεν· αὐτὰρ Ἀπόλλων
<lb type="displayNum" n="245"/>οὐκ ἐκάη Ζεφύρῳ ζηλήμονι παῖδα φυλάσσων. 
<lb type="displayNum" n="246"/>γαῖα δὲ δακρύσαντι χαριζομένη βασιλῆι
<lb type="displayNum" n="247"/>ἄνθος ἀνηέξησε, παραίφασιν Ἀπόλλωνος,
<lb type="displayNum" n="248"/>ἄνθος ἀριζήλοιο φερώνυμον ἡβητῆρος.
<lb type="displayNum" n="249"/>ἤδη δ’ ἀγχιδόμοισιν ἐπ’ Ἀτρείδαο μελάθροις
<lb type="displayNum" n="250"/>ἵστατο θεσπεσίῃσιν ἀγαλλόμενος χαρίτεσσιν. 
<lb type="displayNum" n="251"/>οὐ Διὶ τοῖον ἔτικτεν ἐπήρατον υἷα Θυώνη·
<lb type="displayNum" n="252"/>ἱλήκοις, Διόνυσε· καὶ εἰ Διός ἐσσι γενέθλης,
<lb type="displayNum" n="253"/>καλὸς ἔην καὶ καὶ κεῖνος ἐπ’ ἀγλαΐῃσι προσώπων.
<lb type="displayNum" n="254"/>ἡ δὲ φιλοξείνων θαλάμων κληῖδας ἀνεῖσα 
<lb type="displayNum" n="255"/>ἐξαπίνης Ἑλένη μετεκίαθε δώματος αὐλὴν 
<lb type="displayNum" n="256"/>καὶ θαλερῶν προπάροιθεν ὀπιπεύουσα θυράων
<lb type="displayNum" n="257"/>ὡς ἴδεν, ὣς ἐκάλεσσε καὶ ἐς μυχὸν ἤγαγεν οἴκου
<lb type="displayNum" n="258"/>καί μιν ἐφεδρήσσειν νεοπηγέος ὑψόθεν ἕδρης
<lb type="displayNum" n="259"/>ἀργυρέης ἐπέτελλε· κόρον δ’ οὐκ εἶχεν ὀπωπῆς
<lb type="displayNum" n="260"/>ἄλλοτε δὴ χρύσειον ὀισαμένη Κυθερείης 
<lb type="displayNum" n="261"/>κοῦρον ὀπιπεύειν θαλαμηπόλον&mdash;ὀψὲ δ’ ἀνέγνω,
<lb type="displayNum" n="262"/>ὡς οὐκ ἔστιν Ἔρως· βελέων δ’ οὐκ εἶδε φαρέτρην&mdash;
<lb type="displayNum" n="263"/>πολλάκι δ’ ἀγλαΐῃσιν ἐυγλήνοισι προσώπων
<lb type="displayNum" n="264"/>παπταίνειν ἐδόκευε τὸν ἡμερίδων βασιλῆα·
<lb type="displayNum" n="265"/>ἀλλ’ οὐχ ἡμερίδων θαλερὴν ἐδόκευεν ὀπώρην 
<lb type="displayNum" n="266"/>πεπταμένην χαρίεντος ἐπὶ ξυνοχῇσι καρήνου.
<lb type="displayNum" n="267"/>ὀψὲ δὲ θαμβήσασα τόσην ἀνενείκατο φωνήν·
<lb type="displayNum" n="268"/>ξεῖνε, πόθεν τελέθεις; ἐρατὸν γένος εἰπὲ καὶ ἡμῖν.
<lb type="displayNum" n="269"/>ἀγλαΐην μὲν ἔοικας ἀριζήλῳ βασιλῆι,
<pb id="p.562"/>
<lb type="displayNum" n="270"/>ἀλλὰ τεὴν οὐκ οἶδα παρ’ Ἀργείοισι γενέθλην. 
<lb type="displayNum" n="271"/>πᾶσαν Δευκαλίωνος ἀμύμονος οἶδα γενέθλην·
<lb type="displayNum" n="272"/>οὐ Πύλον ἠμαθόεσσαν ἔχεις, Νηλήιον οὖδας,
<lb type="displayNum" n="273"/>&mdash;Ἀντίλοχον δεδάηκα, τεὴν δ’ οὐκ εἶδον ὀπωπὴν
<lb type="displayNum" n="274"/>οὐ Φθίην χαρίεσσαν, ἀριστήων τροφὸν ἀνδρῶν·
<lb type="displayNum" n="275"/>οἶδα περικλήιστον ὅλον γένος Αἰακιδάων, 
<lb type="displayNum" n="276"/>ἀγλαΐην Πηλῆος, ἐυκλείην Τελαμῶνος,
<lb type="displayNum" n="277"/>ἤθεα Πατρόκλοιο καὶ ἠνορέην Ἀχιλῆος.
<lb type="displayNum" n="278"/>τοῖα Πάριν ποθέουσα λιγύθροος ἔννεπε νύμφη·
<lb type="displayNum" n="279"/>αὐτὰρ ὁ μειλιχίην ἠμείβετο γῆρυν ἀνοίξας·
<lb type="displayNum" n="280"/>εἴ τινά που Φρυγίης ἐνὶ πείρασι γαῖαν ἀκούεις, 
<lb type="displayNum" n="281"/>Ἴλιον, ἣν πύργωσε Ποσειδάων καὶ Ἀπόλλων·
<lb type="displayNum" n="282"/>εἴ τινά που πολύολβον ἐνὶ Τροίῃ βασιλῆα
<lb type="displayNum" n="283"/>ἔκλυες εὐώδινος ἀπὸ Κρονίδαο γενέθλης·
<lb type="displayNum" n="284"/>ἔνθεν ἀριστεύων ἐμφύλια πάντα διώκω.
<lb type="displayNum" n="285"/>εἰμί, γύναι, Πριάμοιο πολυχρύσου φίλος υἱός, 
<lb type="displayNum" n="286"/>εἰμὶ δὲ Δαρδανίδης· ὁ δὲ Δάρδανος ἐκ Διὸς ἦεν,
<lb type="displayNum" n="287"/>ᾧ καὶ ἀπ’ Οὐλύμποιο θεοὶ ξυνήονες ἀνδρῶν
<lb type="displayNum" n="288"/>πολλάκι θητεύουσι καὶ ἀθάνατοί περ ἐόντες·
<lb type="displayNum" n="289"/>ὧν ὁ μὲν ἡμετέρης δωμήσατο τείχεα πάτρης,
<lb type="displayNum" n="290"/>τείχεα μαρμαίροντα, Ποσειδάων καὶ Ἀπόλλων. 
<lb type="displayNum" n="291"/>αὐτὰρ ἐγώ, βασίλεια, δικασπόλος εἰμὶ θεάων·
<lb type="displayNum" n="292"/>καὶ γὰρ ἀκηχεμένῃσιν ἐπουρανίῃσι δικάζων
<lb type="displayNum" n="293"/>Κύπριδος ἀγλαΐην καὶ ἐπήρατον ᾔνεσα μορφήν,
<lb type="displayNum" n="294"/>ἡ δὲ περικλήιστον, ἐμῶν ἀντάξιον ἔργων,
<lb type="displayNum" n="295"/>νύμφην ἱμερόεσσαν ἐμοὶ κατένευσεν ὀπάσσαι, 
<lb type="displayNum" n="296"/>ἣν Ἑλένην ἐνέπουσι, κασιγνήτην Ἀφροδίτης,
<lb type="displayNum" n="297"/>ἧς ἕνεκεν τέτληκα καὶ οἴδματα τόσσα περῆσαι.
<lb type="displayNum" n="298"/>δεῦρο γάμον κεράσωμεν, ἐπεὶ Κυθέρεια κελεύει·
<lb type="displayNum" n="299"/>μή με καταισχύνειας, ἐμὴν <add>mh\</add> Κύπριν ἐλέγξῃς.
<pb id="p.564"/>
<lb type="displayNum" n="300"/>οὐκ ἐρέω· τί δὲ τόσσον ἐπισταμένην σε διδάξω; 
<lb type="displayNum" n="301"/>οἶσθα γάρ, ὡς Μενέλαος ἀνάλκιδός ἐστι γενέθλης·
<lb type="displayNum" n="302"/>οὐ τοῖαι γεγάασιν ἐν Ἀργείοισι γυναῖκες,
<lb type="displayNum" n="303"/>καὶ γὰρ ἀκιδνοτέροισιν ἀεξόμεναι μελέεσσιν
<lb type="displayNum" n="304"/>ἀνδρῶν εἶδος ἔχουσι, νόθοι δ’ ἐγένοντο γυναῖκες.
<lb type="displayNum" n="305"/>ἔννεπεν· ἡ δ’ ἐρόεσσαν ἐπὶ χθονὶ πῆξεν ὀπωπὴν 
<lb type="displayNum" n="306"/>δηρὸν ἀμηχανέουσα καὶ οὐκ ἠμείβετο νύμφη.
<lb type="displayNum" n="307"/>ὀψὲ δὲ θαμβήσασα τόσην ἀνενείκατο φωνήν·
<lb type="displayNum" n="308"/>ἀτρεκέως, ὦ ξεῖνε, τεῆς ποτε πυθμένα πάτρης
<lb type="displayNum" n="309"/>τὸ πρὶν ἐδωμήσαντο Ποσειδάων καὶ Ἀπόλλων;
<lb type="displayNum" n="310"/>ἤθελον ἀθανάτων δαιδάλματα κεῖνα νοῆσαι 
<lb type="displayNum" n="311"/>καὶ νομὸν οἰοπόλοιο λιγύπνοον Ἀπόλλωνος,
<lb type="displayNum" n="312"/>ἔνθα θεοδμήτοισι παρὰ προθύροισι πυλάων
<lb type="displayNum" n="313"/>πολλάκις εἰλιπόδεσσιν ἐφέσπετο βουσὶν Ἀπόλλων.
<lb type="displayNum" n="314"/>ἀγρέο νῆν Σπάρτηθεν ἐπὶ Τροίην με κομίζων.
<lb type="displayNum" n="315"/>ἕψομαι, ὡς Κυθέρεια γάμων βασίλεια κελεύει. 
<lb type="displayNum" n="316"/>οὐ τρομέω Μενέλαον, ὅταν Τροίη με νοήσῃ·
<lb type="displayNum" n="317"/>τοίην συνθεσίην καλλίσφυρος ἔννεπε νύμφη.
<lb type="displayNum" n="318"/>νὺξ δέ, πόνων ἄμπαυμα μετ’ ἠελίοιο κελεύθους,
<lb type="displayNum" n="319"/>ὕπνον ἐλαφρίζουσα, παρήορον ὤπασεν ἠῶ
<lb type="displayNum" n="320"/>ἀρχομένην· δοιὰς δὲ πύλας ὤιξεν ὀνείρων, 
<lb type="displayNum" n="321"/>τὴν μὲν ἀληθείης&mdash;κεράων ἀπελάμπετο κόσμος&mdash;
<lb type="displayNum" n="322"/>ἔνθεν ἀναθρῴσκουσι θεῶν νημερτέες ὀμφαί,
<lb type="displayNum" n="323"/>τὴν δὲ δολοφροσύνης, κενεῶν θρέπτειραν ὀνείρων.
<lb type="displayNum" n="324"/>αὐτὰρ ὁ ποντοπόρων Ἑλένην ἐπὶ σέλματα νηῶν
<lb type="displayNum" n="325"/>ἐκ θαλάμων ἐκόμισσε φιλοξείνου Μενελάου, 
<lb type="displayNum" n="326"/>κυδιόων δ’ ὑπέροπλον ὑποσχεσίῃ Κυθερείης
<lb type="displayNum" n="327"/>φόρτον ἄγων ἔσπευδεν ἐς Ἴλιον ἰωχμοῖο.
</p><p><lb type="displayNum" n="328"/>Ἑρμιόνη δ’ ἀνέμοισιν ἀπορρίψασα καλύπτρην
<lb type="displayNum" n="329"/>ἱσταμένης πολύδακρυς ἀνέστενεν ἠριγενείης,
<pb id="p.566"/>
<lb type="displayNum" n="330"/>πολλάκι δ’ ἀμφιπόλους θαλάμων ἔκτοσθε λαβοῦσα, 
<lb type="displayNum" n="331"/>ὀξύτατον βοόωσα τόσην ἀνενείκατο φωνήν·
<lb type="displayNum" n="332"/>παῖδες, πῆ με λιποῦσα πολύστονον ᾤχετο μήτηρ,
<lb type="displayNum" n="333"/>ἣ χθιζόν σὺν ἐμοὶ θαλάμων κληῖδας ἑλοῦσα
<lb type="displayNum" n="334"/>ἔδραθεν ὑπνώουσα καὶ ἐς μίαν ἤλυθεν εὐνήν;
<lb type="displayNum" n="335"/>ἔννεπε δακρυχέουσα, συνωδύροντο δὲ παῖδες. 
<lb type="displayNum" n="336"/>ἀγρόμεναι δ’ ἑκάτερθεν ἐπὶ προθύροισιν ἐρύκειν
<lb type="displayNum" n="337"/>Ἑρμιόνην στενάχουσαν ἐπειρήσαντο γυναῖκες·
<lb type="displayNum" n="338"/>τέκνον ὀδυρομένη, γόον εὔνασον. Ὤιετο μήτηρ,
<lb type="displayNum" n="339"/>νοστήσει παλίνορσος· ἔτι κλαίουσα νοήσεις.
<lb type="displayNum" n="340"/>οὐχ ὁράᾳς; γοεραί μὲν ἐπιμύουσιν ὀπωπαί, 
<lb type="displayNum" n="341"/>πυκνὰ δὲ μυρομένης θαλεραὶ μινύθουσι παρειαί.
<lb type="displayNum" n="342"/>ἦ τάχα νυμφάων ἐς ὁμήγυριν ἀγρομενάων
<lb type="displayNum" n="343"/>ἤλυθεν, ἰθείης δὲ παραπλάζουσα κελεύθου
<lb type="displayNum" n="344"/>ἵσταται ἀσχαλόωσα, καὶ ἐς λειμῶνα μολοῦσα
<lb type="displayNum" n="345"/>ὡράων δροσόεντος ὑπὲρ πεδίοιο θαάσσει, 
<lb type="displayNum" n="346"/>ἢ χρόα πατρῴοιο λοεσσομένη ποταμοῖο
<lb type="displayNum" n="347"/>ᾤχετο καὶ δήθυνεν ἐπ’ Εὐρώταο ῥεέθροις.
<lb type="displayNum" n="348"/>τοῖα δὲ δακρύσασα πολύστονος ἔννεπε κούρη·
<lb type="displayNum" n="349"/>οἶδεν ὄρος, ποταμῶν ἐδάη ῥόον, οἶδε κελεύθους
<lb type="displayNum" n="350"/>ἐς ῥόδον, ἐς λειμῶνα· τί μοι φθέγγεσθε, γυναῖκες; 
<lb type="displayNum" n="351"/>ἀστέρες ὑπνώουσι, καὶ ἐν σκοπέλοισιν ἰαύει·
<lb type="displayNum" n="352"/>ἀστέρες ἀντέλλουσι, καὶ οὐ παλίνορσος ἱκάνει.
<lb type="displayNum" n="353"/>μῆτερ ἐμή, τίνα χῶρον ἔχεις; τίνα δ’ οὔρεα ναίεις;
<lb type="displayNum" n="354"/>πλαζομένην θῆρές σε κατέκτανον; ἀλλὰ καὶ αὐτοὶ
<lb type="displayNum" n="355"/>θῆρες ἀριζήλοιο Διὸς τρομέουσι γενέθλην 
<lb type="displayNum" n="356"/>ἤριπες ἐξ ὀχέων χθαμαλῆς ἐπὶ νῶτα κονίης
<lb type="displayNum" n="357"/>σὸν δέμας οἰοπόλοισιν ἐνὶ δρυμοῖσι λιποῦσα;
<lb type="displayNum" n="358"/>ἀλλὰ πολυπρέμνων ξυλόχων ὑπὸ δάσκιον ὕλην
<lb type="displayNum" n="359"/>δένδρεα παπτήνασα καὶ αὐτῶν μέχρι πετήλων
<lb type="displayNum" n="360"/>σὸν δέμας οὐκ ἐνόησα· καὶ οὐ νεμεσίζομαι ὕλῃ. 
<pb id="p.568"/>
<lb type="displayNum" n="361"/>μὴ διεροῖς στονόεντος ἐπ’ Εὐρώταο ῥεέθροις
<lb type="displayNum" n="362"/>νηχομένην ἐκάλυψεν ὑποβρυχίην σε γαλήνη;
<lb type="displayNum" n="363"/>ἀλλὰ καὶ ἐν ποταμοῖσι καὶ ἐν πελάγεσσι θαλάσσης
<lb type="displayNum" n="364"/>νηιάδες ζώουσι καὶ οὐ κτείνουσι γυναῖκας.
<lb type="displayNum" n="365"/>ὣς ἡ μὲν στενάχιζεν· ἀνακλίνουσα δὲ δειρὴν 
<lb type="displayNum" n="366"/>ὕπνον ἔπνει, θανάτοιο συνέμπορον· ἦ γὰρ ἐτύχθη
<lb type="displayNum" n="367"/>ἄμφω ἀναγκαίη ξυνήια πάντα λαχόντε
<lb type="displayNum" n="368"/>ἔργα παλαιοτέροιο κασιγνήτοιο διώκειν.
<lb type="displayNum" n="369"/>ἔνθεν ἀκηχεμένοισι βαρυνόμεναι βλεφάροισι
<lb type="displayNum" n="370"/>πολλάκις ὑπνώουσιν, ὅτε κλαίουσι, γυναῖκες. 
<lb type="displayNum" n="371"/>ἡ μὲν ἀλητεύουσα δολοφροσύνῃσιν ὀνείρων
<lb type="displayNum" n="372"/>μητέρα παπταίνειν ὠίσατο, τοῖα δὲ κούρη
<lb type="displayNum" n="373"/>ἴαχε θαμβήσασα καὶ ἀχνυμένη περ ἐοῦσα·
<lb type="displayNum" n="374"/>χθιζὸν ὀδυρομένην με δόμων ἔκτοσθε φυγοῦσα
<lb type="displayNum" n="375"/>κάλλιπες ὑπνώουσαν ὑπὲρ λεχέων γενετῆρος. 
<lb type="displayNum" n="376"/>ποῖον ὄρος μεθέηκα; τίνας προλέλοιπα κολώνας;
<lb type="displayNum" n="377"/>οὕτω καλλικόμοιο μεθ’ ἁρμονίην Ἀφροδίτην Ἀφροδίτης;
<lb type="displayNum" n="378"/>τοῖα δὲ φωνήσασα προσέννεπε Τυνδαρεώνη·
<lb type="displayNum" n="379"/>τέκνον ἀκηχεμένη, μὴ μέμφεο δεινὰ παθούσῃ· 
<lb type="displayNum" n="380"/>ὁ χθιζός με μολών ἀπατήλιος ἥρπασεν ἀνήρ. 
<lb type="displayNum" n="381"/>ἔννεπεν. ἡ δ’ ἀνόρουσε καὶ οὐχ ὁρόωσα τιθήνην
<lb type="displayNum" n="382"/>ὀξυτέρῃ πολὺ μᾶλλον ἀνεβρυχήσατο φωνῇ·
<lb type="displayNum" n="383"/>ἠερίης, ὄρνιθες, ἐύπτερα τέκνα γενέθλης,
<lb type="displayNum" n="384"/>εἴπατε νοστήσαντες ἐπὶ Κρήτην Μενελάῳ·
<lb type="displayNum" n="385"/>χθιζὸν ἐπὶ Σπάρτην τις ἀνὴρ ἀθεμίστιος ἐλθὼν 
<lb type="displayNum" n="386"/>ἀγλαΐην ξύμπασαν ἑῶν ἀλάπαξε μελάθρων.
</p><p><lb type="displayNum" n="387"/>ὣς ἡ μὲν πολύδακρυς ἐς ἠέρα φωνήσασα,
<lb type="displayNum" n="388"/>μητέρα μαστεύουσα, μάτην ἐπλάζετο κούρη.
<lb type="displayNum" n="389"/>καὶ Κικόνων πτολίεθρα καὶ Αἰολίδος πόρον Ἕλλης
<pb id="p.570"/>
<lb type="displayNum" n="390"/>Δαρδανίης λιμένεσσιν ὁ νυμφίος ἤγαγε νύμφην. 
<lb type="displayNum" n="391"/>πυκνὰ δὲ τίλλε κόμην, χρυσέην δ’ ἔρριψε καλύπτρην
<lb type="displayNum" n="392"/>Κασσάνδρη νεόφοιτον ἀπ’ ἀκροπόληος ἰδοῦσα.
<lb type="displayNum" n="393"/>Τροίη δ’ ὑψιδόμων πυλέων κληῖδας ἀνεῖσα
<lb type="displayNum" n="394"/>δέξατο νοστήσαντα τὸν ἀρχέκακον πολιήτην.
</p></div></body></text></TEI.2>
