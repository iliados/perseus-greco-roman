<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersVerse PUBLIC "-//Perseus P4//DTD Perseus Verse//EN" "http://www.perseus.tufts.edu/DTD/1.0/PersVerse.dtd">
]>
<TEI.2>
    <teiHeader type="text" status="new">
        <fileDesc>
            <titleStmt>
                <title>Argonautica</title>
                <author>Apollonius Rhodius</author> &responsibility; &fund.Tufts;
            </titleStmt> &Perseus.publish; <sourceDesc>
                <biblStruct>
                    <monogr>
                        <title>Argonautica</title>
                        <author>Apollonius Rhodius</author>
                        <editor role="editor">George W. Mooney</editor>
                        <imprint>
                            <pubPlace>London</pubPlace>
                            <publisher>Longmans, Green</publisher>
                            <date>1912</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <correction method="silent" status="medium">&Perseus.DE;</correction>
            </editorialDecl>
            <refsDecl doctype="TEI.2">
                <state unit="book"/>
                <state unit="line"/>
            </refsDecl>
        </encodingDesc>
        <profileDesc>
            <langUsage>
                <language id="greek">Greek</language>
            </langUsage>
        </profileDesc>
        <revisionDesc>
            <change>
                <date>24-Jul-02</date>
                <respStmt>
                    <name>AEM</name>
                    <resp>markup</resp>
                </respStmt>
                <item>Initial markup </item>
            </change>
        	<change><date>5/27/09</date><respStmt><name>RS</name><resp>(n/a)</resp></respStmt>
        		<item>  
        			$Log: argo_gk.xml,v $
        			Revision 1.2  2010-06-21 16:41:59  gcrane
        			small fixes to the beta code

        			Revision 1.1  2009/10/07 21:00:37  rsingh04
        			began reorganizing texts module by collection.  created separate work directory in texts module to keep hopper files separate from in progress files

        			Revision 1.5  2009/05/27 15:55:15  rsingh04
        			added cvs log keyword

        		</item>
        	</change>
        </revisionDesc>
    </teiHeader>
    <text lang="greek">
        <body>
            <div1 type="book" n="1">
                <milestone unit="card" n="1"/>
                <p><l>Ἀρχόμενος σέο, Φοῖβε, παλαιγενέων κλέα φωτῶν</l>
                <l>μνήσομαι, οἳ Πόντοιο κατὰ στόμα καὶ διὰ πέτρας</l>
                <l>Κυανέας βασιλῆος ἐφημοσύνῃ Πελίαο</l>
                <l>χρύσειον μετὰ κῶας ἐύζυγον ἤλασαν Ἀργώ.</l>
                <l n="5" rend="indent">Τοίην γὰρ Πελίης φάτιν ἔκλυεν, ὥς μιν ὀπίσσω</l>
                <l>μοῖρα μένει στυγερή, τοῦδ’ ἀνέρος, ὅντιν’ ἴδοιτο</l>
                <l>δημόθεν οἰοπέδιλον, ὑπ’ ἐννεσίῃσι δαμῆναι.</l>
                <l>δηρὸν δ’ οὐ μετέπειτα τεὴν κατὰ βάξιν Ἰήσων</l>
                <l>χειμερίοιο ῥέεθρα κιὼν διὰ ποσσὶν Ἀναύρου</l>
                <l n="10">ἄλλο μὲν ἐξεσάωσεν ὑπ’ ἰλύος, ἄλλο δ’ ἔνερθεν</l>
                <l>κάλλιπεν αὖθι πέδιλον ἐνισχόμενον προχοῇσιν.</l>
                <l>ἵκετο δ’ ἐς Πελίην αὐτοσχεδὸν ἀντιβολήσων</l>
                <l>εἰλαπίνης, ἣν πατρὶ Ποσειδάωνι καὶ ἄλλοις</l>
                <l>ῥέζε θεοῖς, Ἥρης δὲ Πελασγίδος οὐκ ἀλέγιζεν.</l>
                <l n="15">αἶψα δὲ τόνγ’ ἐσιδὼν ἐφράσσατο, καί οἱ ἄεθλον</l>
                <l>ἔντυε ναυτιλίης πολυκηδέος, ὄφρ’ ἐνὶ πόντῳ</l>
                <l>ἠὲ καὶ ἀλλοδαποῖσι μετ’ ἀνδράσι νόστον ὀλέσσῃ.</l>
                <l rend="indent">Νῆα μὲν οὖν οἱ πρόσθεν ἐπικλείουσιν ἀοιδοὶ</l>
                <l>Ἄργον Ἀθηναίης καμέειν ὑποθημοσύνῃσιν.</l>
                <l n="20">νῦν δ’ ἂν ἐγὼ γενεήν τε καὶ οὔνομα μυθησαίμην</l>
                <l>ἡρώων, δολιχῆς τε πόρους ἁλός, ὅσσα τ’ ἔρεξαν</l>
                <l>πλαζόμενοι· Μοῦσαι δ’ ὑποφήτορες εἶεν ἀοιδῆς.</l>
                <l rend="indent">Πρῶτά νυν Ὀρφῆος μνησώμεθα, τόν ῥά ποτ’ αὐτὴ</l>
                <l>Καλλιόπη Θρήικι φατίζεται εὐνηθεῖσα</l>
                <l n="25">Οἰάγρῳ σκοπιῆς Πιμπληίδος ἄγχι τεκέσθαι</l>
                <l>αὐτὰρ τόνγ’ ἐνέπουσιν ἀτειρέας οὔρεσι πέτρας</l>
                <l>θέλξαι ἀοιδάων ἐνοπῇ ποταμῶν τε ῥέεθρα.</l>
                <l>φηγοὶ δ’ ἀγριάδες, κείνης ἔτι σήματα μολπῆς,</l>
                <l>ἀκτῆς Θρηικίης Ζώνης ἔπι τηλεθόωσαι</l>
                <l n="30">ἑξείης στιχόωσιν ἐπήτριμοι, ἃς ὅγ’ ἐπιπρὸ</l>
                <l>θελγομένας φόρμιγγι κατήγαγε Πιερίηθεν.</l>
                <l>Ὀρφέα μὲν δὴ τοῖον ἑῶν ἐπαρωγὸν ἀέθλων</l>
                <l>Αἰσονίδης Χείρωνος ἐφημοσύνῃσι πιθήσας</l>
                <l>δέξατο, Πιερίῃ Βιστωνίδι κοιρανέοντα.</l>
                <l n="35" rend="indent">Ἤλυθε δ’ Ἀστερίων αὐτοσχεδόν, ὅν ῥα Κομήτης</l>
                <l>γείνατο δινήεντος ἐφ’ ὕδασιν Ἀπιδανοῖο,</l>
                <l>Πειρεσιὰς ὄρεος Φυλληίου ἀγχόθι ναίων,</l>
                <l>ἔνθα μὲν Ἀπιδανός τε μέγας καὶ δῖος Ἐνιπεὺς</l>
                <l>ἄμφω συμφορέονται, ἀπόπροθεν εἰς ἓν ἰόντες.</l>
                <l n="40" rend="indent">Λάρισαν δ’ ἐπὶ τοῖσι λιπὼν Πολύφημος ἵκανεν</l>
                <l>Εἰλατίδης, ὃς πρὶν μὲν ἐρισθενέων Λαπιθάων,</l>
                <l>ὁππότε Κενταύροις Λαπίθαι ἐπὶ θωρήσσοντο,</l>
                <l>ὁπλότερος πολέμιζε· τότ’ αὖ βαρύθεσκέ οἱ ἤδη</l>
                <l>γυῖα, μένεν δ’ ἔτι θυμὸς ἀρήιος, ὡς τὸ πάρος περ.</l>
                <l n="45" rend="indent">Οὐδὲ μὲν Ἴφικλος Φυλάκῃ ἔνι δηρὸν ἔλειπτο,</l>
                <l>μήτρως Αἰσονίδαο· κασιγνήτην γὰρ ὄπυιεν</l>
                <l>Αἴσων Ἀλκιμέδην Φυλακηίδα· τῆς μιν ἀνώγει</l>
                <l>πηοσύνη καὶ κῆδος ἐνικρινθῆναι ὁμίλῳ.</l>
                <l rend="indent">Οὐδὲ Φεραῖς Ἄδμητος ἐυρρήνεσσιν ἀνάσσων</l>
                <l n="50">μίμνεν ὑπὸ σκοπιὴν ὄρεος Χαλκωδονίοιο. 
                    <milestone n="51" unit="card"/></l>
                <l rend="indent">Οὐδ’ Ἀλόπῃ μίμνον πολυλήιοι Ἑρμείαο</l>
                <l>υἱέες εὖ δεδαῶτε δόλους, Ἔρυτος καὶ Ἐχίων,</l>
                <l>τοῖσι δ’ ἐπὶ τρίτατος γνωτὸς κίε νισσομένοισιν</l>
                <l>Αἰθαλίδης· καὶ τὸν μὲν ἐπ’ Ἀμφρυσσοῖο ῥοῇσιν</l>
                <l n="55">Μυρμιδόνος κούρη Φθιὰς τέκεν Εὐπολέμεια·</l>
                <l>τὼ δ’ αὖτ’ ἐκγεγάτην Μενετηίδος Ἀντιανείρης.</l>
                <l rend="indent">Ἤλυθε δ’ ἀφνειὴν προλιπὼν Γυρτῶνα Κόρωνος</l>
                <l>Καινεΐδης, ἐσθλὸς μέν, ἑοῦ δ’ οὐ πατρὸς ἀμείνων.</l>
                <l>Καινέα γὰρ ζῶόν περ ἔτι κλείουσιν ἀοιδοὶ</l>
                <l n="60">Κενταύροισιν ὀλέσθαι, ὅτε σφέας οἶος ἀπ’ ἄλλων</l>
                <l>ἤλας’ ἀριστήων· οἱ δ’ ἔμπαλιν ὁρμηθέντες</l>
                <l>οὔτε μιν ἐγκλῖναι προτέρω σθένον, οὔτε δαΐξαι·</l>
                <l>ἀλλ’ ἄρρηκτος ἄκαμπτος ἐδύσετο νειόθι γαίης,</l>
                <l>θεινόμενος στιβαρῇσι καταΐγδην ἐλάτῃσιν.</l>
                <l n="65" rend="indent">Ἤλυθε δ’ αὖ Μόψος Τιταρήσιος, ὃν περὶ πάντων</l>
                <l>Λητοΐδης ἐδίδαξε θεοπροπίας οἰωνῶν·</l>
                <l>ἠδὲ καὶ Εὐρυδάμας Κτιμένου πάις· ἄγχι δὲ λίμνης</l>
                <l>Ξυνιάδος Κτιμένην Δολοπηίδα ναιετάασκεν.</l>
                <l rend="indent">Καὶ μὴν Ἄκτωρ υἷα Μενοίτιον ἐξ Ὀπόεντος</l>
                <l n="70">ὦρσεν, ἀριστήεσσι σὺν ἀνδράσιν ὄφρα νέοιτο.</l>
                <l rend="indent">Εἵπετο δ’ Εὐρυτίων τε καὶ ἀλκήεις Ἐρυβώτης,</l>
                <l>υἷες ὁ μὲν Τελέοντος, ὁ δ’ Ἴρου Ἀκτορίδαο·</l>
                <l>ἤτοι ὁ μὲν Τελέοντος ἐυκλειὴς Ἐρυβώτης,</l>
                <l>Ἴρου δ’ Εὐρυτίων. σὺν καὶ τρίτος ἦεν Ὀιλεύς,</l>
                <l n="75">ἔξοχος ἠνορέην καὶ ἐπαΐξαι μετόπισθεν</l>
                <l>εὖ δεδαὼς δῄοισιν, ὅτε κλίνωσι φάλαγγας.</l>
                <l rend="indent">Αὐτὰρ ἀπ’ Εὐβοίης Κάνθος κίε, τόν ῥα Κάνηθος</l>
                <l>πέμπεν Ἀβαντιάδης λελιημένον· οὐ μὲν ἔμελλεν</l>
                <l>νοστήσειν Κήρινθον ὑπότροπος. αισα γὰρ ἦεν</l>
                <l n="80">αὐτὸν ὁμῶς Μόψον τε δαήμονα μαντοσυνάων</l>
                <l>πλαγχθέντας Λιβύης ἐνὶ πείρασι δῃωθῆναι,</l>
                <l>ὡς οὐκ ἀνθρώποισι κακὸν μήκιστον ἐπαυρεῖν,</l>
                <l>ὁππότε κἀκείνους Λιβύῃ ἔνι ταρχύσαντο,</l>
                <l>τόσσον ἑκὰς Κόλχων, ὅσσον τέ περ ἠελίοιο</l>
                <l n="85">μεσσηγὺς δύσιές τε καὶ ἀντολαὶ εἰσορόωνται.</l>
                <l rend="indent">Τῷ δ’ ἄρ’ ἐπὶ Κλυτίος τε καὶ Ἴφιτος ἠγερέθοντο,</l>
                <l>Οἰχαλίης ἐπίουροι, ἀπηνέος Εὐρύτου υἷες,</l>
                <l>Εὐρύτου, ᾧ πόρε τόξον Ἑκηβόλος· οὐδ’ ἀπόνητο</l>
                <l>δωτίνης· αὐτῷ γὰρ ἑκὼν ἐρίδηνε δοτῆρι.</l>
                <l n="90" rend="indent">Τοῖσι δ’ ἐπ’ Αἰακίδαι μετεκίαθον· οὐ μὲν ἅμ’
                    ἄμφω,</l>
                <l>οὐδ’ ὁμόθεν· νόσφιν γὰρ ἀλευάμενοι κατένασθεν</l>
                <l>Αἰγίνης, ὅτε Φῶκον ἀδελφεὸν ἐξενάριξαν</l>
                <l>ἀφραδίῃ. Τελαμὼν μὲν ἐν Ἀτθίδι νάσσατο νήσῳ·</l>
                <l>Πηλεὺς δὲ Φθίῃ ἐνὶ δώματα ναῖε λιασθείς.</l>
                <l n="95" rend="indent">Τοῖς δ’ ἐπὶ Κεκροπίηθεν ἀρήιος ἤλυθε Βούτης,</l>
                <l>παῖς ἀγαθοῦ Τελέοντος, ἐυμμελίης τε Φάληρος.</l>
                <l>Ἄλκων μιν προέηκε πατὴρ ἑός· οὐ μὲν ἔτ’ ἄλλους</l>
                <l>γήραος υἷας ἔχεν βιότοιό τε κηδεμονῆας.</l>
                <l>ἀλλά ἑ τηλύγετόν περ ὁμῶς καὶ μοῦνον ἐόντα</l>
                <l n="100">πέμπεν, ἵνα θρασέεσσι μεταπρέποι ἡρώεσσιν.</l>
                <l>Θησέα δ’, ὃς περὶ πάντας Ἐρεχθεΐδας ἐκέκαστο,</l>
                <l>Ταιναρίην ἀίδηλος ὑπὸ χθόνα δεσμὸς ἔρυκεν,</l>
                <l>Πειρίθῳ ἑσπόμενον κοινὴν ὁδόν· ἦ τέ κεν ἄμφω</l>
                <l>ῥηίτερον καμάτοιο τέλος πάντεσσιν ἔθεντο. <milestone n="105" unit="card"/></l>
                <l n="105" rend="indent">Τῖφυς δ’ Ἁγνιάδης Σιφαέα κάλλιπε δῆμον</l>
                <l>Θεσπιέων, ἐσθλὸς μὲν ὀρινόμενον προδαῆναι</l>
                <l>κῦμ’ ἁλὸς εὐρείης, ἐσθλὸς δ’ ἀνέμοιο θυέλλας</l>
                <l>καὶ πλόον ἠελίῳ τε καὶ ἀστέρι τεκμήρασθαι.</l>
                <l>αὐτή μιν Τριτωνὶς ἀριστήων ἐς ὅμιλον</l>
                <l n="110">ὦρσεν Ἀθηναίη, μετὰ δ’ ἤλυθεν ἐλδομένοισιν.</l>
                <l>αὐτὴ γὰρ καὶ νῆα θοὴν κάμε· σὺν δέ οἱ Ἄργος</l>
                <l>τεῦξεν Ἀρεστορίδης κείνης ὑποθημοσύνῃσιν.</l>
                <l>τῶ καὶ πασάων προφερεστάτη ἔπλετο νηῶν,</l>
                <l>ὅσσαι ὑπ’ εἰρεσίῃσιν ἐπειρήσαντο θαλάσσης.</l>
                <l n="115" rend="indent">Φλίας δ’ αὖτ’ ἐπὶ τοῖσιν Ἀραιθυρέηθεν ἵκανεν,</l>
                <l>ἔνθ’ ἀφνειὸς ἔναιε Διωνύσοιο ἕκητι,</l>
                <l>πατρὸς ἑοῦ, πηγῇσιν ἐφέστιος Ἀσωποῖο.</l>
                <l rend="indent">Ἀργόθεν αὖ Ταλαὸς καὶ Ἀρήιος, υἷε Βίαντος,</l>
                <l>ἤλυθον ἴφθιμός τε Λεώδοκος, οὓς τέκε Πηρὼ</l>
                <l n="120">Νηληίς· τῆς δ’ ἀμφὶ δύην ἐμόγησε βαρεῖαν</l>
                <l>Αἰολίδης σταθμοῖσιν ἐν Ἰφίκλοιο Μελάμπους.</l>
                <l rend="indent">Οὐδὲ μὲν οὐδὲ βίην κρατερόφρονος Ἡρακλῆος</l>
                <l>πευθόμεθ’ Αἰσονίδαο λιλαιομένου ἀθερίξαι.</l>
                <l>ἀλλ’ ἐπεὶ ἄιε βάξιν ἀγειρομένων ἡρώων,</l>
                <l n="125">νεῖον ἀπ’ Ἀρκαδίης Λυρκήιον Ἄργος ἀμείψας</l>
                <l>τὴν ὁδόν, ᾗ ζωὸν φέρε κάπριον, ὅς ῥ’ ἐνὶ βήσσῃς</l>
                <l>φέρβετο Λαμπείης, Ἐρυμάνθιον ἂμ μέγα τῖφος,</l>
                <l>τὸν μὲν ἐνὶ πρώτῃσι Μυκηναίων ἀγορῇσιν</l>
                <l>δεσμοῖς ἰλλόμενον μεγάλων ἀπεθήκατο νώτων·</l>
                <l n="130">αὐτὸς δ’ ᾗ ἰότητι παρὲκ νόον Εὐρυσθῆος</l>
                <l>ὡρμήθη· σὺν καί οἱ Ὕλας κίεν, ἐσθλὸς ὀπάων,</l>
                <l>πρωθήβης, ἰῶν τε φορεὺς φύλακός τε βιοῖο.</l>
                <l rend="indent">Τῷ δ’ ἐπὶ δὴ θείοιο κίεν Δαναοῖο γενέθλη,</l>
                <l>Ναύπλιος. ἦ γὰρ ἔην Κλυτονήου Ναυβολίδαο·</l>
                <l n="135">Ναύβολος αὖ Λέρνου· Λέρνον γε μὲν ἴδμεν ἐόντα</l>
                <l>Προίτου Ναυπλιάδαο· Ποσειδάωνι δὲ κούρη.</l>
                <l>πρίν ποτ’ Ἀμυμώνη Δαναῒς τέκεν εὐνηθεῖσα</l>
                <l>Ναύπλιον, ὃς περὶ πάντας ἐκαίνυτο ναυτιλίῃσιν.</l>
                <l rend="indent">Ἴδμων δ’ ὑστάτιος μετεκίαθεν, ὅσσοι ἔναιον</l>
                <l n="140">Ἄργος, ἐπεὶ δεδαὼς τὸν ἑὸν μόρον οἰωνοῖσιν</l>
                <l>ἤιε, μή οἱ δῆμος ἐυκλείης ἀγάσαιτο.</l>
                <l>οὐ μὲν ὅγ’ ἦεν Ἄβαντος ἐτήτυμον, ἀλλά μιν αὐτὸς</l>
                <l>γείνατο κυδαλίμοις ἐναρίθμιον Αἰολίδῃσιν</l>
                <l>Λητοΐδης· αὐτὸς δὲ θεοπροπίας ἐδίδαξεν</l>
                <l n="145">οἰωνούς τ’ ἀλέγειν ἠδ’ ἔμπυρα σήματ’ ἰδέσθαι.</l>
                <l rend="indent">Καὶ μὴν Αἰτωλὶς κρατερὸν Πολυδεύκεα Λήδη</l>
                <l>Κάστορά τ’ ὠκυπόδων ὦρσεν δεδαημένον ἵππων</l>
                <l>Σπάρτηθεν· τοὺς δ’ ἥγε δόμοις ἔνι Τυνδαρέοιο</l>
                <l>τηλυγέτους ὠδῖνι μιῇ τέκεν· οὐδ’ ἀπίθησεν</l>
                <l n="150">νισσομένοις· Ζηνὸς γὰρ ἐπάξια μήδετο λέκτρων.</l>
                <l rend="indent">Οἵ τ’ Ἀφαρητιάδαι Λυγκεὺς καὶ ὑπέρβιος Ἴδας</l>
                <l>Ἀρήνηθεν ἔβαν, μεγάλῃ περιθαρσέες ἀλκῇ</l>
                <l>ἀμφότεροι· Λυγκεὺς δὲ καὶ ὀξυτάτοις ἐκέκαστο</l>
                <l>ὄμμασιν, εἰ ἐτεόν γε πέλει κλέος, ἀνέρα κεῖνον</l>
                <l n="155">ῥηιδίως καὶ νέρθε κατὰ χθονὸς αὐγάζεσθαι. <milestone n="156" unit="card"/></l>
                <l rend="indent">Σὺν δὲ Περικλύμενος Νηλήιος ὦρτο νέεσθαι,</l>
                <l>πρεσβύτατος παίδων, ὅσσοι Πύλῳ ἐξεγένοντο</l>
                <l>Νηλῆος θείοιο· Ποσειδάων δέ οἱ ἀλκὴν</l>
                <l>δῶκεν ἀπειρεσίην ἠδ’ ὅττι κεν ἀρήσαιτο</l>
                <l n="160">μαρνάμενος, τὸ πέλεσθαι ἐνὶ ξυνοχῇ πολέμοιο.</l>
                <l rend="indent">Καὶ μὴν Ἀμφιδάμας Κηφεύς τ’ ἴσαν Ἀρκαδίηθεν,</l>
                <l>οἳ Τεγέην καὶ κλῆρον Ἀφειδάντειον ἔναιον,</l>
                <l>υἷε δύω Ἀλεοῦ· τρίτατός γε μὲν ἕσπετ’ ἰοῦσιν</l>
                <l>Ἀγκαῖος, τὸν μέν ῥα πατὴρ Λυκόοργος ἔπεμπεν,</l>
                <l n="165">τῶν ἄμφω γνωτὸς προγενέστερος. ἀλλ’ ὁ μὲν ἤδη</l>
                <l>γηράσκοντ’ Ἀλεὸν λίπετ’ ἂμ πόλιν ὄφρα κομίζοι,</l>
                <l>παῖδα δ’ ἑὸν σφετέροισι κασιγνήτοισιν ὄπασσεν.</l>
                <l>βῆ δ’ ὅγε Μαιναλίης ἄρκτου δέρος, ἀμφίτομόν τε</l>
                <l>δεξιτερῇ πάλλων πέλεκυν μέγαν. ἔντεα γάρ οἱ</l>
                <l n="170">πατροπάτωρ Ἀλεὸς μυχάτῃ ἐνέκρυψε καλιῇ,</l>
                <l>αἴ κέν πως ἔτι καὶ τὸν ἐρητύσειε νέεσθαι.</l>
                <l rend="indent">Βῆ δὲ καὶ Αὐγείης, ὃν δὴ φάτις Ἠελίοιο</l>
                <l>ἔμμεναι· Ἠλείοισι δ’ ὅγ’ ἀνδράσιν ἐμβασίλευεν,</l>
                <l>ὄλβῳ κυδιόων· μέγα δ’ ἵετο Κολχίδα γαῖαν</l>
                <l n="175">αὐτόν??τ’ Αἰήτην ἰδέειν σημάντορα Κόλχων.</l>
                <l rend="indent">Ἀστέριος δὲ καὶ Ἀμφίων Ὑπερασίου υἷες</l>
                <l>Πελλήνης ἀφίκανον Ἀχαιίδος, ἥν ποτε Πέλλης</l>
                <l>πατροπάτωρ ἐπόλισσεν ἐπ’ ὀφρύσιν Αἰγιαλοῖο.</l>
                <l rend="indent">Ταίναρον αὖτ’ ἐπὶ τοῖσι λιπὼν Εὔφημος ἵκανεν,</l>
                <l n="180">τόν ῥα Ποσειδάωνι ποδωκηέστατον ἄλλων</l>
                <l>Εὐρώπη Υιτυοῖο μεγασθενέος τέκε κούρη.</l>
                <l>κεῖνος ἀνὴρ καὶ πόντου ἐπὶ γλαυκοῖο θέεσκεν</l>
                <l>οἴδματος, οὐδὲ θοοὺς βάπτεν πόδας, ἀλλ’ ὅσον ἄκροις</l>
                <l>ἴχνεσι τεγγόμενος διερῇ πεφόρητο κελεύθῳ.</l>
                <l n="185" rend="indent">Καὶ δ’ ἄλλω δύο παῖδε Ποσειδάωνος ἵκοντο·</l>
                <l>ἤτοι ὁ μὲν πτολίεθρον ἀγαυοῦ Μιλήτοιο</l>
                <l>νοσφισθεὶς Ἐργῖνος, ὁ δ’ Ἰμβρασίης ἕδος Ἥρης,</l>
                <l>Παρθενίην, Ἀγκαῖος ὑπέρβιος· ἴστορε δ’ ἄμφω</l>
                <l>ἠμὲν ναυτιλίης ἠδ’ ἄρεος εὐχετόωντο.</l>
                <l n="190" rend="indent">Οἰνεΐδης δ’ ἐπὶ τοῖσιν ἀφορμηθεὶς Καλυδῶνος</l>
                <l>ἀλκήεις Μελέαγρος ἀνήλυθε, Λαοκόων τε,</l>
                <l>Λαοκόων Οἰνῆος ἀδελφεός, οὐ μὲν ἰῆς γε</l>
                <l>μητέρος· ἀλλά ἑ θῆσσα γυνὴ τέκε· τὸν μὲν ἄρ’ Οἰνεὺς</l>
                <l>ἤδη γηραλέον κοσμήτορα παιδὸς ἴαλλεν·</l>
                <l n="195">ὧδ’ ἔτι κουρίζων περιθαρσέα δῦνεν ὅμιλον</l>
                <l>ἡρώων. τοῦ δ’ οὔτιν’ ὑπέρτερον ἄλλον ὀίω,</l>
                <l>νόσφιν γ’ Ἡρακλῆος, ἐπελθέμεν, εἴ κ’ ἔτι μοῦνον</l>
                <l>αὖθι μένων λυκάβαντα μετετράφη Αἰτωλοῖσιν.</l>
                <l>καὶ μήν οἱ μήτρως αὐτὴν ὁδόν, εὖ μὲν ἄκοντι,</l>
                <l n="200">εὖ δὲ καὶ ἐν σταδίῃ δεδαημένος ἀντιφέρεσθαι,</l>
                <l>Θεστιάδης Ἴφικλος ἐφωμάρτησε κιόντι.</l>
                <l rend="indent">Σὺν δὲ Παλαιμόνιος Λέρνου πάις Ὠλενίοιο,</l>
                <l>Λέρνου ἐπίκλησιν, γενεήν γε μὲν Ἡφαίστοιο·</l>
                <l>τούνεκ’ ἔην πόδα σιφλός· ἀτὰρ δέμας οὔ κέ τις ἔτλη</l>
                <l n="205">ἠνορέην τ’ ὀνόσασθαι, ὃ καὶ μεταρίθμιος ἦεν</l>
                <l>πᾶσιν ἀριστήεσσιν, Ἰήσονι κῦδος ἀέξων. <milestone n="207" unit="card"/></l>
                <l rend="indent">Ἐκ δ’ ἄρα Φωκήων κίεν Ἴφιτος Ὀρνυτίδαο</l>
                <l>Ναυβόλου ἐκγεγαώς· ξεῖνος δέ οἱ ἔσκε πάροιθεν,</l>
                <l>ἦμος ἔβη Πυθώδε θεοπροπίας ἐρεείνων</l>
                <l n="210">ναυτιλίης· τόθι γάρ μιν ἑοῖς ὑπέδεκτο δόμοισιν.</l>
                <l rend="indent">Ζήτης αὖ Κάλαΐς τε Βορήιοι υἷες ἵκοντο,</l>
                <l>οὕς ποτ’ Ἐρεχθηὶς Βορέῃ τέκεν Ὠρείθυια</l>
                <l>ἐσχατιῇ Θρῄκης δυσχειμέρου· ἔνθ’ ἄρα τήνγε</l>
                <l>Θρηίκιος Βορέης ἀνερέψατο Κεκροπίηθεν</l>
                <l n="215">Ἰλισσοῦ προπάροιθε χορῷ ἔνι δινεύουσαν.</l>
                <l>καί μιν ἄγων ἕκαθεν, Σαρπηδονίην ὅθι πέτρην</l>
                <l>κλείουσιν, ποταμοῖο παρὰ ῥόον Ἐργίνοιο,</l>
                <l>λυγαίοις ἐδάμασσε περὶ νεφέεσσι καλύψας.</l>
                <l>τὼ μὲν ἐπ’ ἀκροτάτοισι ποδῶν ἑκάτερθεν ἐρεμνὰς</l>
                <l n="220">σεῖον ἀειρομένω πτέρυγας, μέγα θάμβος ἰδέσθαι,</l>
                <l>χρυσείαις φολίδεσσι διαυγέας· ἀμφὶ δὲ νώτοις</l>
                <l>κράατος ἐξ ὑπάτοιο καὶ αὐχένος ἔνθα καὶ ἔνθα</l>
                <l>κυάνεαι δονέοντο μετὰ πνοιῇσιν ἔθειραι.</l>
                <l rend="indent">Οὐδὲ μὲν οὐδ’ αὐτοῖο πάις μενέαινεν Ἄκαστος</l>
                <l n="225">ἰφθίμου Πελίαο δόμοις ἔνι πατρὸς ἑῆος</l>
                <l>μιμνάζειν, Ἄργος τε θεᾶς ὑποεργὸς Ἀθήνης·</l>
                <l>ἀλλ’ ἄρα καὶ τὼ μέλλον ἐνικρινθῆναι ὁμίλῳ.</l>
                <l rend="indent">Τόσσοι ἄρ’ Αἰσονίδῃ συμμήστορες ἠγερέθοντο.</l>
                <l>τοὺς μὲν ἀριστῆας Μινύας περιναιετάοντες</l>
                <l n="230">κίκλησκον μάλα πάντας, ἐπεὶ Μινύαο θυγατρῶν</l>
                <l>οἱ πλεῖστοι καὶ ἄριστοι ἀφ’ αἵματος εὐχετόωντο</l>
                <l>ἔμμεναι· ὧς δὲ καὶ αὐτὸν Ἰήσονα γείνατο μήτηρ</l>
                <l>Ἀλκιμέδη, Κλυμένης Μινυηίδος ἐκγεγαυῖα.</l>
                <l rend="indent">Αὐτὰρ ἐπεὶ δμώεσσιν ἐπαρτέα πάντ’ ἐτέτυκτο,</l>
                <l n="235">ὅσσα περ ἐντύνονται ἐπαρτέες ἔνδοθι νῆες,</l>
                <l>εὖτ’ ἂν ἄγῃ χρέος ἄνδρας ὑπεὶρ ἅλα ναυτίλλεσθαι,</l>
                <l>δὴ τότ’ ἴσαν μετὰ νῆα δι’ ἄστεος, ἔνθα περ ἀκταὶ</l>
                <l>κλείονται Παγασαὶ Μαγνήτιδες· ἀμφὶ δὲ λαῶν</l>
                <l>πληθὺς σπερχομένων ἄμυδις θέεν· οἱ δὲ φαεινοὶ</l>
                <l n="240">ἀστέρες ὣς νεφέεσσι μετέπρεπον· ὧδε δ’ ἕκαστος</l>
                <l>ἔννεπεν εἰσορόων σὺν τεύχεσιν ἀίσσοντας·</l>
                <l rend="indent">&amp;quot;Ζεῦ ἄνα, τίς Πελίαο νόος; πόθι τόσσον ὅμιλον</l>
                <l>ἡρώων γαίης Παναχαιίδος ἔκτοθι βάλλει;</l>
                <l>αὐτῆμάρ κε δόμους ὀλοῷ πυρὶ δῃώσειαν</l>
                <l n="245">Αἰήτεω, ὅτε μή σφιν ἑκὼν δέρος ἐγγυαλίξῃ.</l>
                <l>ἀλλ’ οὐ φυκτὰ κέλευθα, πόνος δ’ ἄπρηκτος ἰοῦσιν.&amp;quot;</l>
                <l rend="indent">Ὧς φάσαν ἔνθα καὶ ἔνθα κατὰ πτόλιν· αἱ δὲ γυναῖκες</l>
                <l>πολλὰ μάλ’ ἀθανάτοισιν ἐς αἰθέρα χεῖρας ἄειρον,</l>
                <l>εὐχόμεναι νόστοιο τέλος θυμηδὲς ὀπάσσαι.</l>
                <l n="250">ἄλλη δ’ εἰς ἑτέρην ὀλοφύρετο δακρυχέουσα·</l>
                <l rend="indent">&amp;quot;Δειλὴ Ἀλκιμέδη, καὶ σοὶ κακὸν ὀφέ περ ἔμπης</l>
                <l>ἤλυθεν, οὐδ’ ἐτέλεσσας ἐπ’ ἀγλαΐῃ βιότοιο.</l>
                <l>Αἴσων αὖ μέγα δή τι δυσάμμορος. ἦ τέ οἱ ἦεν</l>
                <l>βέλτερον, εἰ τὸ πάροιθεν ἐνὶ κτερέεσσιν ἐλυσθεὶς</l>
                <l n="255">νειόθι γαίης κεῖτο, κακῶν ἔτι νῆις ἀέθλων.</l>
                <l>ὡς ὄφελεν καὶ Φρίξον, ὅτ’ ὤλετο παρθένος Ἕλλη,</l>
                <l>κῦμα μέλαν κριῷ ἅμ’ ἐπικλύσαι· ἀλλὰ καὶ αὐδὴν</l>
                <l>ἀνδρομέην προέηκε κακὸν τέρας, ὥς κεν ἀνίας</l>
                <l>Ἀλκιμέδῃ μετόπισθε καὶ ἄλγεα μυρία θείη.&amp;quot; <milestone n="260" unit="card"/></l>
                <l n="260" rend="indent">Αἱ μὲν ἄρ’ ὧς ἀγόρευον ἐπὶ προμολῇσι κιόντων.</l>
                <l>ἤδη δὲ δμῶές τε πολεῖς δμωαί τ’ ἀγέροντο·</l>
                <l>μήτηρ δ’ ἀμφ’ αὐτὸν βεβολημένη. ὀξὺ δ’ ἑκάστην</l>
                <l>δῦνεν ἄχος· σὺν δέ σφι πατὴρ ὀλοῷ ὑπὸ γήραι</l>
                <l>ἐντυπὰς ἐν λεχέεσσι καλυψάμενος γοάασκεν.</l>
                <l n="265">αὐτὰρ ὁ τῶν μὲν ἔπειτα κατεπρήυνεν ἀνίας</l>
                <l>θαρσύνων, δμώεσσι δ’ ἀρήια τεύχε’ ἀείρειν</l>
                <l>πέφραδεν· οἱ δέ τε σῖγα κατηφέες ἠείροντο.</l>
                <l>μήτηρ δ’ ὡς τὰ πρῶτ’ ἐπεχεύατο πήχεε παιδί,</l>
                <l>ὧς ἔχετο κλαίους’ ἀδινώτερον, ἠύτε κούρη</l>
                <l n="270">οἰόθεν ἀσπασίως πολιὴν τροφὸν ἀμφιπεσοῦσα</l>
                <l>μύρεται, ᾗ οὐκ εἰσὶν ἔτ’ ἄλλοι κηδεμονῆες,</l>
                <l>ἀλλ’ ὑπὸ μητρυιῇ βίοτον βαρὺν ἡγηλάζει·</l>
                <l>καί ἑ νέον πολέεσσιν ὀνείδεσιν ἐστυφέλιξεν,</l>
                <l>τῇ δέ τ’ ὀδυρομένῃ δέδεται κέαρ ἔνδοθεν ἄτῃ,</l>
                <l n="275">οὐδ’ ἔχει ἐκφλύξαι τόσσον γόον, ὅσσον ὀρεχθεῖ·</l>
                <l>ὧς ἀδινὸν κλαίεσκεν ἑὸν παῖδ’ ἀγκὰς ἔχουσα</l>
                <l>Ἀλκιμέδη, καὶ τοῖον ἔπος φάτο κηδοσύνῃσιν·</l>
                <l rend="indent">&amp;quot;Αἴθ’ ὄφελον κεῖν’ ἦμαρ, ὅτ’ ἐξειπόντος ἄκουσα</l>
                <l>δειλὴ ἐγὼ Πελίαο κακὴν βασιλῆος ἐφετμήν,</l>
                <l n="280">αὐτίκ’ ἀπὸ ψυχὴν μεθέμεν, κηδέων τε λαθέσθαι,</l>
                <l>ὄφρ’ αὐτός με τεῇσι φίλαις ταρχύσαο χερσίν,</l>
                <l>τέκνον ἐμόν· τὸ γὰρ οἶον ἔην ἔτι λοιπὸν ἐέλδωρ</l>
                <l>ἐκ σέθεν, ἄλλα δὲ πάντα πάλαι θρεπτήρια πέσσω.</l>
                <l>νῦν γε μὲν ἡ τὸ πάροιθεν Ἀχαιιάδεσσιν ἀγητὴ</l>
                <l n="285">δμωὶς ὅπως κενεοῖσι λελείψομαι ἐν μεγάροισιν,</l>
                <l>σεῖο πόθῳ μινύθουσα δυσάμμορος, ᾧ ἔπι πολλὴν</l>
                <l>ἀγλαΐην καὶ κῦδος ἔχον πάρος, ᾧ ἔπι μούνῳ</l>
                <l>μίτρην πρῶτον ἔλυσα καὶ ὕστατον. ἔξοχα γάρ μοι</l>
                <l>Εἰλείθυια θεὰ πολέος ἐμέγηρε τόκοιο.</l>
                <l n="290">ᾤ μοι ἐμῆς ἄτης· τὸ μὲν οὐδ’ ὅσον, οὐδ’ ἐν ὀνείρῳ</l>
                <l>ὠισάμην, εἰ Φρίξος ἐμοὶ κακὸν ἔσσετ’ ἀλύξας.&amp;quot;</l>
                <l rend="indent">Ὧς ἥγε στενάχουσα κινύρετο· ταὶ δὲ γυναῖκες</l>
                <l>ἀμφίπολοι γοάασκον ἐπισταδόν· αὐτὰρ ὁ τήνγε</l>
                <l>μειλιχίοις ἐπέεσσι παρηγορέων προσέειπεν·</l>
                <l n="295" rend="indent">&amp;quot;Μή μοι λευγαλέας ἐνιβάλλεο, μῆτερ, ἀνίας</l>
                <l>ὧδε λίην, ἐπεὶ οὐ μὲν ἐρητύσεις κακότητος</l>
                <l>δάκρυσιν, ἀλλ’ ἔτι κεν καὶ ἐπ’ ἄλγεσιν ἄλγος ἄροιο.</l>
                <l>πήματα γάρ τ’ ἀίδηλα θεοὶ θνητοῖσι ϝέμουσιν,</l>
                <l>τῶν μοῖραν κατὰ θυμὸν ἀνιάζουσά περ ἔμπης</l>
                <l n="300">τλῆθι φέρειν· θάρσει δὲ συνημοσύνῃσιν Ἀθήνης,</l>
                <l>ἠδὲ θεοπροπίοισιν, ἐπεὶ μάλα δεξιὰ Φοῖβος</l>
                <l>ἔχρη, ἀτὰρ μετέπειτά γ’ ἀριστήων ἐπαρωγῇ.</l>
                <l>ἀλλὰ σὺ μὲν νῦν αὖθι μετ’ ἀμφιπόλοισιν ἕκηλος</l>
                <l>μίμνε δόμοις, μηδ’ ὄρνις ἀεικελίη πέλε νηί·</l>
                <l n="305">κεῖσε δ’ ὁμαρτήσουσιν ἔται δμῶές τε κιόντι.&amp;quot;</l>
                <l rend="indent">Ἦ, καὶ ὁ μὲν προτέρωσε δόμων ἐξῶρτο νέεσθαι.</l>
                <l>οἷος δ’ ἐκ νηοῖο θυώδεος εἶσιν Ἀπόλλων</l>
                <l>Δῆλον ἀν’ ἠγαθέην, ἠὲ Κλάρον, ἢ ὅγε Πυθώ,</l>
                <l>ἢ Αυκίην εὐρεῖαν, ἐπὶ Ξάνθοιο ῥοῇσιν,</l>
                <l n="310">τοῖος ἀνὰ πληθὺν δήμου κίεν· ὦρτο δ’ ἀυτὴ</l>
                <l>κεκλομένων ἄμυδις. τῷ δὲ ξύμβλητο γεραιὴ</l>
                <l>Ἰφιὰς Ἀρτέμιδος πολιηόχου ἀρήτειρα,</l>
                <l>καί μιν δεξιτερῆς χειρὸς κύσεν, οὐδέ τι φάσθαι</l>
                <l>ἔμπης ἱεμένη δύνατο, προθέοντος ὁμίλου·</l>
                <l n="315">ἀλλ’ ἡ μὲν λίπετ’ αὖθι παρακλιδόν, οἷα γεραιὴ</l>
                <l>ὁπλοτέρων, ὁ δὲ πολλὸν ἀποπλαγχθεὶς ἐλιάσθη. <milestone n="317" unit="card"/></l>
                <l rend="indent">Αὐτὰρ ἐπεί ῥα πόληος ἐυδμήτους λίπ’ ἀγυιάς,</l>
                <l>ἀκτὴν δ’ ἵκανεν Παγασηίδα, τῇ μιν ἑταῖροι</l>
                <l>δειδέχατ’, Ἀργῴῃ ἄμυδις παρὰ νηὶ μένοντες.</l>
                <l n="320">στῆ δ’ ἄρ’ ἐπὶ προμολῇς· οἱ δ’ ἀντίοι ἠγερέθοντο.</l>
                <l>ἐς δ’ ἐνόησαν Ἄκαστον ὁμῶς Ἄργον τε πόληος</l>
                <l>νόσφι καταβλώσκοντας, ἐθάμβησαν δ’ ἐσιδόντες</l>
                <l>πασσυδίῃ Πελίαο παρὲκ νόον ἰθύοντας.</l>
                <l>δέρμα δ’ ὁ μὲν ταύροιο ποδηνεκὲς ἀμφέχετ’ ὤμους</l>
                <l n="325">Ἄργος Ἀρεστορίδης λάχνῃ μέλαν· αὐτὰρ ὁ καλὴν</l>
                <l>δίπλακα, τήν οἱ ὄπασσε κασιγνήτη Πελόπεια.</l>
                <l>ἀλλ’ ἔμπης τὼ μέν τε διεξερέεσθαι ἕκαστα</l>
                <l>ἔσχετο· τοὺς δ’ ἀγορήνδε συνεδριάασθαι ἄνωγεν.</l>
                <l>αὐτοῦ δ’ ἰλλομένοις ἐπὶ λαίφεσιν, ἠδὲ καὶ ἱστῷ</l>
                <l n="330">κεκλιμένῳ μάλα πάντες ἐπισχερὼ ἑδριόωντο.</l>
                <l>τοῖσιν δ’ Αἴσονος υἱὸς ἐυφρονέων μετέειπεν·</l>
                <l rend="indent">&amp;quot;Ἄλλα μὲν ὅσσα τε νηὶ ἐφοπλίσσασθαι ἔοικεν</l>
                <l>--πάντα γὰρ εὖ κατὰ κόσμον--ἐπαρτέα κεῖται ἰοῦσιν.</l>
                <l>τῶ οὐκ ἂν δηναιὸν ἐχοίμεθα τοῖο ἕκητι</l>
                <l n="335">ναυτιλίης, ὅτε μοῦνον ἐπιπνεύσουσιν ἀῆται.</l>
                <l>ἀλλά, φίλοι,--ξυνὸς γὰρ ἐς Ἑλλάδα νόστος ὀπίσσω,</l>
                <l>ξυναὶ δ’ ἄμμι πέλονται ἐς Αἰήταο κέλευθοι--</l>
                <l>τούνεκα νῦν τὸν ἄριστον ἀφειδήσαντες ἕλεσθε</l>
                <l>ὄρχαμον ἡμείων, ᾧ κεν τὰ ἕκαστα μέλοιτο,</l>
                <l n="340">νείκεα συνθεσίας τε μετὰ ξείνοισι βαλέσθαι.&amp;quot;</l>
                <l rend="indent">Ὧς φάτο· πάπτηναν δὲ νέοι θρασὺν Ἡρακλῆα</l>
                <l>ἥμενον ἐν μέσσοισι· μιῇ δέ ἑ πάντες ἀυτῇ</l>
                <l>σημαίνειν ἐπέτελλον· ὁ δ’ αὐτόθεν, ἔνθα περ ἧστο,</l>
                <l>δεξιτερὴν ἀνὰ χεῖρα τανύσσατο φώνησέν τε·</l>
                <l n="345" rend="indent">&amp;quot;Μήτις ἐμοὶ τόδε κῦδος ὀπαζέτω. οὐ γὰρ ἔγωγε</l>
                <l>πείσομαι· ὥστε καὶ ἄλλον ἀναστήσεσθαι ἐρύξω.</l>
                <l>αὐτός, ὅτις ξυνάγειρε, καὶ ἀρχεύοι ὁμάδοιο.&amp;quot;</l>
                <l rend="indent">Ἦ ῥα μέγα φρονέων, ἐπὶ δ’ ᾔνεον, ὡς ἐκέλευεν</l>
                <l>Ἡρακλέης· ἀνὰ δ’ αὐτὸς ἀρήιος ὤρνυτ’ Ἰήσων</l>
                <l n="350">γηθόσυνος, καὶ τοῖα λιλαιομένοις ἀγόρευεν·</l>
                <l rend="indent">&amp;quot;Εἰ μὲν δή μοι κῦδος ἐπιτρωπᾶτε μέλεσθαι,</l>
                <l>μηκέτ’ ἔπειθ’, ὡς καὶ πρίν, ἐρητύοιτο κέλευθα.</l>
                <l>νῦν γε μὲν ἤδη Φοῖβον ἀρεσσάμενοι θυέεσσιν</l>
                <l>δαῖτ’ ἐντυνώμεσθα παρασχεδόν. ὄφρα δ’ ἴωσιν</l>
                <l n="355">δμῶες ἐμοὶ σταθμῶν σημάντορες, οἷσι μέμηλεν</l>
                <l>δεῦρο βόας ἀγέληθεν ἐὺ κρίναντας ἐλάσσαι,</l>
                <l>τόφρα κε νῆ’ ἐρύσαιμεν ἔσω ἁλός, ὅπλα δὲ πάντα</l>
                <l>ἐνθέμενοι πεπάλαχθε κατὰ κληῖδας ἐρετμά.</l>
                <l>τείως δ’ αὖ καὶ βωμὸν ἐπάκτιον Ἐμβασίοιο</l>
                <l n="360">θείομεν Ἀπόλλωνος, ὅ μοι χρείων ὑπέδεκτο</l>
                <l>σημανέειν δείξειν τε πόρους ἁλός, εἴ κε θυηλαῖς</l>
                <l>οὗ ἕθεν ἐξάρχωμαι ἀεθλεύων βασιλῆι.&amp;quot;</l>
                <l rend="indent">Η ῥα, καὶ εἰς ἔργον πρῶτος τράπεθ̓· οἱ δ’ ἐπανέσταν</l>
                <l>πειθόμενοι· ἀπὸ δ’ εἵματ’ ἐπήτριμα νηήσαντο</l>
                <l n="365">λείῳ ἐπὶ πλαταμῶνι, τὸν οὐκ ἐπέβαλλε θάλασσα</l>
                <l>κύμασι, χειμερίη δὲ πάλαι ἀποέκλυσεν ἅλμη.</l>
                <l>νῆα δ’ ἐπικρατέως Ἄργου ὑποθημοσύνῃσιν</l>
                <l>ἔζωσαν πάμπρωτον ἐυστρεφεῖ ἔνδοθεν ὅπλῳ</l>
                <l>τεινάμενοι ἑκάτερθεν, ἵν’ εὖ ἀραροίατο γόμφοις</l>
                <l n="370">δούρατα καὶ ῥοθίοιο βίην ἔχοι ἀντιόωσαν.</l>
                <l>σκάπτον δ’ αἶψα κατ’ εὖρος ὅσον περιβάλλετο χῶρον,</l>
                <l>ἠδὲ κατὰ πρῴραν εἴσω ἁλὸς ὁσσάτιόν περ</l>
                <l>ἑλκομένη χείρεσσιν ἐπιδραμέεσθαι ἔμελλεν.</l>
                <l>αἰεὶ δὲ προτέρω χθαμαλώτερον ἐξελάχαινον</l>
                <l n="375">στείρης, ἐν δ’ ὁλκῷ ξεστὰς στορέσαντο φάλαγγας·</l>
                <l>τὴν δὲ κατάντη κλῖναν ἐπὶ πρώτῃσι φάλαγξιν,</l>
                <l>ὥς κεν ὀλισθαίνουσα δι’ αὐτάων φορέοιτο.</l>
                <l>ὕψι δ’ ἄρ’ ἔνθα καὶ ἔνθα μεταστρέψαντες ἐρετμὰ</l>
                <l>πήχυιον προύχοντα περὶ σκαλμοῖσιν ἔδησαν.</l>
                <l n="380">τῶν δ’ ἐναμοιβαδὶς αὐτοὶ ἐνέσταθεν ἀμφοτέρωθεν,</l>
                <l>στέρνα θ’ ὁμοῦ καὶ χεῖρας ἐπήλασαν. ἐν δ’ ἄρα Τῖφυς</l>
                <l>βήσαθ’, ἵν’ ὀτρύνειε νέους κατὰ καιρὸν ἐρύσσαι·</l>
                <l>κεκλόμενος δ’ ἤυσε μάλα μέγα· τοὶ δὲ παρᾶσσον</l>
                <l>ᾧ κράτεϊ βρίσαντες ἰῇ στυφέλιξαν ἐρωῇ</l>
                <l n="385">νειόθεν ἐξ ἕδρης, ἐπὶ δ’ ἐρρώσαντο πόδεσσιν</l>
                <l>προπροβιαζόμενοι· ἡ δ’ ἕσπετο Πηλιὰς Ἀργὼ</l>
                <l>ῥίμφα μάλ’· οἱ δ’ ἑκάτερθεν ἐπίαχον ἀίσσοντες.</l>
                <l>αἱ δ’ ἄρ’ ὑπὸ τρόπιδι στιβαρῇ στενάχοντο φάλαγγες</l>
                <l>τριβόμεναι περὶ δέ σφιν ἀιδνὴ κήκιε λιγνὺς</l>
                <l n="390">βριθοσύνῃ, κατόλισθε δ’ ἔσω ἁλός· οἱ δέ μιν αὖθι</l>
                <l>ἂψ ἀνασειράζοντες ἔχον προτέρωσε κιοῦσαν.</l>
                <l>σκαλμοῖς δ’ ἀμφὶς ἐρετμὰ κατήρτυον· ἐν δέ οἱ ἱστὸν</l>
                <l>λαίφεά τ’ εὐποίητα καὶ ἁρμαλιὴν ἐβάλοντο. <milestone n="394" unit="card"/></l>
                <l rend="indent">Αὐτὰρ ἐπεὶ τὰ ἕκαστα περιφραδέως ἀλέγυναν,</l>
                <l n="395">κληῖδας μὲν πρῶτα πάλῳ διεμοιρήσαντο,</l>
                <l>ἄνδρ’ ἐντυναμένω δοιὼ μίαν· ἐκ δ’ ἄρα μέσσην</l>
                <l>ᾕρεον Ἡρακλῆι καὶ ἡρώων ἄτερ ἄλλων</l>
                <l>Ἀγκαίῳ, Τεγέης ὅς ῥα πτολίεθρον ἔναιεν.</l>
                <l>τοῖς μέσσην οἴοισιν ἀπὸ κληῖδα λίποντο</l>
                <l n="400">αὔτως, οὔτι πάλῳ· ἐπὶ δ’ ἔτρεπον αἰνήσαντες</l>
                <l>Τῖφυν ἐυστείρης οἰήια νηὸς ἔρυσθαι.</l>
                <l rend="indent">Ἔνθεν δ’ αὖ λάιγγας ἁλὸς σχεδὸν ὀχλίζοντες</l>
                <l>νήεον αὐτόθι βωμὸν ἐπάκτιον Ἀπόλλωνος,</l>
                <l>Ἀκτίου Ἐμβασίοιό τ’ ἐπώνυμον· ὦκα δέ τοίγε</l>
                <l n="405">φιτροὺς ἀζαλέης στόρεσαν καθύπερθεν ἐλαίης.</l>
                <l>τείως δ’ αὖτ’ ἀγέληθεν ἐπιπροέηκαν ἄγοντες</l>
                <l>βουκόλοι Αἰσονίδαο δύω βόε. τοὺς δ’ ἐρύσαντο</l>
                <l>κουρότεροι ἑτάρων βωμοῦ σχεδόν. οἱ δ’ ἄρ’ ἔπειτα</l>
                <l>χέρνιβά τ’ οὐλοχύτας τε παρέσχεθον. αὐτὰρ Ἰήσων</l>
                <l n="410">εὔχετο κεκλόμενος πατρώιον Ἀπόλλωνα·</l>
                <l rend="indent">&amp;quot;Κλῦθι ἄναξ, Παγασάς τε πόλιν τ’ Αἰσωνίδα ναίων,</l>
                <l>ἡμετέροιο τοκῆος ἐπώνυμον, ὅς μοι ὑπέστης</l>
                <l>Πυθοῖ χρειομένῳ ἄνυσιν καὶ πείραθ’ ὁδοῖο</l>
                <l>σημανέειν, αὐτὸς γὰρ ἐπαίτιος ἔπλευ ἀέθλων·</l>
                <l n="415">αὐτὸς νῦν ἄγε νῆα σὺν ἀρτεμέεσσιν ἑταίροις</l>
                <l>κεῖσέ τε καὶ παλίνορσον ἐς Ἑλλάδα. σοὶ δ’ ἂν ὀπίσσω</l>
                <l>τόσσων, ὅσσοι κεν νοστήσομεν, ἀγλαὰ ταύρων</l>
                <l>ἱρὰ πάλιν βωμῷ ἐπιθήσομεν· ἄλλα δὲ Πυθοῖ,</l>
                <l>ἄλλα δ’ ἐς Ὀρτυγίην ἀπερείσια δῶρα κομίσσω.</l>
                <l n="420">νῦν δ’ ἴθι, καὶ τήνδ’ ἧμιν, Ἑκηβόλε, δέξο θυηλήν,</l>
                <l>ἥν τοι τῆσδ’ ἐπίβαθρα χάριν προτεθείμεθα νηὸς</l>
                <l>πρωτίστην· λύσαιμι δ’, ἄναξ, ἐπ’ ἀπήμονι μοίρῃ</l>
                <l>πείσματα σὴν διὰ μῆτιν· ἐπιπνεύσειε δ’ ἀήτης</l>
                <l>μείλιχος, ᾧ κ’ ἐπὶ πόντον ἐλευσόμεθ’ εὐδιόωντες.&amp;quot;</l>
                <l rend="indent">Ἦ, καὶ ἅμ’ εὐχωλῇ προχύτας βάλε. τὼ δ’ ἐπὶ βουσὶν</l>
                <l n="426">ζωσάσθην, Ἀγκαῖος ὑπέρβιος, Ἡρακλέης τε.</l>
                <l>ἤτοι ὁ μὲν ῥοπάλῳ μέσσον κάρη ἀμφὶ μέτωπα</l>
                <l>πλῆξεν, ὁ δ’ ἀθρόος αὖθι πεσὼν ἐνερείσατο γαίῃ·</l>
                <l>Ἀγκαῖος δ’ ἑτέροιο κατὰ πλατὺν αὐχένα κόψας</l>
                <l n="430">χαλκείῳ πελέκει κρατεροὺς διέκερσε τένοντας·</l>
                <l>ἤριπε δ’ ἀμφοτέροισι περιρρηδὴς κεράεσσιν.</l>
                <l>τοὺς δ’ ἔταροι σφάξαν τε θοῶς, δεῖράν τε βοείας,</l>
                <l>κόπτον, δαίτρευόν τε, καὶ ἱερὰ μῆρ’ ἐτάμοντο,</l>
                <l>κὰδ δ’ ἄμυδις τάγε πάντα καλύψαντες πύκα δημῷ</l>
                <l n="435">καῖον ἐπὶ σχίζῃσιν· ὁ δ’ ἀκρήτους χέε λοιβὰς</l>
                <l>Αἰσονίδης, γήθει δὲ σέλας θηεύμενος Ἴδμων</l>
                <l>πάντοσε λαμπόμενον θυέων ἄπο τοῖό τε λιγνὺν</l>
                <l>πορφυρέαις ἑλίκεσσιν ἐναίσιμον ἀίσσουσαν·</l>
                <l>αἶψα δ’ ἀπηλεγέως νόον ἔκφατο Λητοΐδαο·</l>
                <l n="440" rend="indent">&amp;quot;Ὑμῖν μὲν δὴ μοῖρα θεῶν χρειώ τε περῆσαι</l>
                <l>ἐνθάδε κῶας ἄγοντας· ἀπειρέσιοι δ’ ἐνὶ μέσσῳ</l>
                <l>κεῖσέ τε δεῦρό τ’ ἔασιν ἀνερχομένοισιν ἄεθλοι.</l>
                <l>αὐτὰρ ἐμοὶ θανέειν στυγερῇ ὑπὸ δαίμονος αἴσῃ</l>
                <l>τηλόθι που πέπρωται ἐπ’ Ἀσίδος ἠπείροιο.</l>
                <l n="445">ὧδε κακοῖς δεδαὼς ἔτι καὶ πάρος οἰωνοῖσιν</l>
                <l>πότμον ἐμὸν πάτρης ἐξήιον, ὄφρ’ ἐπιβαίην</l>
                <l>νηός, ἐυκλείη δὲ δόμοις ἐπιβάντι λίπηται.&amp;quot; <milestone n="448" unit="card"/></l>
                <l rend="indent">Ὧς ἄρ’ ἔφη· κοῦροι δὲ θεοπροπίης ἀίοντες</l>
                <l>νόστῳ μὲν γήθησαν, ἄχος δ’ ἕλεν Ἴδμονος αἴσῃ.</l>
                <l n="450">ἦμος δ’ ἠέλιος σταθερὸν παραμείβεται ἦμαρ,</l>
                <l>αἱ δὲ νέον σκοπέλοισιν ὑποσκιόωνται ἄρουραι,</l>
                <l>δειελινὸν κλίνοντος ὑπὸ ζόφον ἠελίοιο,</l>
                <l>τῆμος ἄρ’ ἤδη πάντες ἐπὶ ψαμάθοισι βαθεῖαν</l>
                <l>φυλλάδα χευάμενοι πολιοῦ πρόπαρ αἰγιαλοῖο</l>
                <l n="455">κέκλινθ’ ἑξείης· παρὰ δέ σφισι μυρί’ ἔκειτο</l>
                <l>εἴδατα, καὶ μέθυ λαρόν, ἀφυσσαμένων προχόῃσιν</l>
                <l>οἰνοχόων· μετέπειτα δ’ ἀμοιβαδὶς ἀλλήλοισιν</l>
                <l>μυθεῦνθ’, οἷά τε πολλὰ νέοι παρὰ δαιτὶ καὶ οἴνῳ</l>
                <l>τερπνῶς ἑψιόωνται, ὅτ’ ἄατος ὕβρις ἀπείη.</l>
                <l n="460">ἔνθ’ αὖτ’ Αἰσονίδης μὲν ἀμήχανος εἰν ἑοῖ αὐτῷ</l>
                <l>πορφύρεσκεν ἕκαστα κατηφιόωντι ἐοικώς.</l>
                <l>τὸν δ’ ἄρ’ ὑποφρασθεὶς μεγάλῃ ὀπὶ νείκεσεν Ἴδας·</l>
                <l rend="indent">&amp;quot;Αἰσονίδη, τίνα τήνδε μετὰ φρεσὶ μῆτιν ἑλίσσεις;</l>
                <l>αὔδα ἐνὶ μέσσοισι τεὸν νόον. ἦέ σε δαμνᾷ</l>
                <l n="465">τάρβος ἐπιπλόμενον, τό τ’ ἀνάλκιδας ἄνδρας ἀτύζει;</l>
                <l>ἴστω νῦν δόρυ θοῦρον, ὅτῳ περιώσιον ἄλλων</l>
                <l>κῦδος ἐνὶ πτολέμοισιν ἀείρομαι, οὐδέ μ’ ὀφέλλει</l>
                <l>Ζεὺς τόσον, ὁσσάτιόν περ ἐμὸν δόρυ, μή νύ τι πῆμα</l>
                <l>λοίγιον ἔσσεσθαι, μηδ’ ἀκράαντον ἄεθλον</l>
                <l n="470">Ἴδεω ἑσπομένοιο, καὶ εἰ θεὸς ἀντιόῳτο.</l>
                <l>τοῖόν μ’ Ἀρήνηθεν ἀοσσητῆρα κομίζεις.&amp;quot;</l>
                <l rend="indent">Ἦ, καὶ ἐπισχόμενος πλεῖον δέπας ἀμφοτέρῃσιν</l>
                <l>πῖνε χαλίκρητον λαρὸν μέθυ· δεύετο δ’ οἴνῳ</l>
                <l>χείλεα, κυάνεαί τε γενειάδες· οἱ δ’ ὁμάδησαν</l>
                <l n="475">πάντες ὁμῶς, Ἴδμων δὲ καὶ ἀμφαδίην ἀγόρευσεν·</l>
                <l rend="indent">&amp;quot;Δαιμόνιε, φρονέεις ὀλοφώια καὶ πάρος αὐτῷ.</l>
                <l>ἦέ τοι εἰς ἄτην ζωρὸν μέθυ θαρσαλέον κῆρ</l>
                <l>οἰδάνει ἐν στήθεσσι, θεοὺς δ’ ἀνέηκεν ἀτίζειν;</l>
                <l>ἄλλοι μῦθοι ἔασι παρήγοροι, οἷσί περ ἀνὴρ</l>
                <l n="480">θαρσύνοι ἕταρον· σὺ δ’ ἀτάσθαλα πάμπαν ἔειπας,</l>
                <l>τοῖα φάτις καὶ τοὺς πρὶν ἐπιφλύειν μακάρεσσιν</l>
                <l>υἷας Ἀλωιάδας, οἷς οὐδ’ ὅσον ἰσοφαρίζεις</l>
                <l>ἠνορέην· ἔμπης δὲ θοοῖς ἐδάμησαν ὀιστοῖς</l>
                <l>ἄμφω Λητοΐδαο, καὶ ἴφθιμοί περ ἐόντες.&amp;quot;</l>
                <l n="485" rend="indent">Ὧς ἔφατ’· ἐκ δ’ ἐγέλασσεν ἄδήν Ἀφαρήιος
                    Ἴδας</l>
                <l>καί μιν ἐπιλλίζων ἠμείβετο κερτομίοισιν·</l>
                <l rend="indent">&amp;quot;Ἄγρει νυν τόδε σῇσι θεοπροπίῃσιν ἐνίσπες,</l>
                <l>εἰ καὶ ἐμοὶ τοιόνδε θεοὶ τελέουσιν ὄλεθρον,</l>
                <l>οἷον Ἀλωιάδῃσι πατὴρ τεὸς ἐγγυάλιξεν.</l>
                <l n="490">φράζεο δ’ ὅππως χεῖρας ἐμὰς σόος ἐξαλέοιο,</l>
                <l>χρειὼ θεσπίζων μεταμώνιον εἴ κεν ἁλῴης.&amp;quot;</l>
                <l rend="indent">Χώετ’ ἐνιπτάζων· προτέρω δέ κε νεῖκος ἐτύχθη,</l>
                <l>εἰ μὴ δηριόωντας ὁμοκλήσαντες ἑταῖροι</l>
                <l>αὐτός τ’ Αἰσονίδης κατερήτυεν· ἂν δὲ καὶ Ὀρφεὺς</l>
                <l n="495">λαιῇ ἀνασχόμενος κίθαριν πείραζεν ἀοιδῆς.</l>
                <l rend="indent">Ἤειδεν δ’ ὡς γαῖα καὶ οὐρανὸς ἠδὲ θάλασσα,</l>
                <l>τὸ πρὶν ἐπ’ ἀλλήλοισι μιῇ συναρηρότα μορφῇ,</l>
                <l>νείκεος ἐξ ὀλοοῖο διέκριθεν ἀμφὶς ἕκαστα·</l>
                <l>ἠδ’ ὡς ἔμπεδον αἰὲν ἐν αἰθέρι τέκμαρ ἔχουσιν</l>
                <l n="500">ἄστρα σεληναίη τε καὶ ἠελίοιο κέλευθοι·</l>
                <l>οὔρεά θ’ ὡς ἀνέτειλε, καὶ ὡς ποταμοὶ κελάδοντες</l>
                <l>αὐτῇσιν νύμφῃσι καὶ ἑρπετὰ πάντ’ ἐγένοντο.</l>
                <l>ἤειδεν δ’ ὡς πρῶτον Ὀφίων Εὐρυνόμη τε</l>
                <l>Ὠκεανὶς νιφόεντος ἔχον κράτος Οὐλύμποιο·</l>
                <l n="505">ὥς τε βίῃ καὶ χερσὶν ὁ μὲν Κρόνῳ εἴκαθε τιμῆς,</l>
                <l>ἡ δὲ rέῃ, ἔπεσον δ’ ἐνὶ κύμασιν Ὠκεανοῖο·</l>
                <l>οἱ δὲ τέως μακάρεσσι θεοῖς Τιτῆσιν ἄνασσον,</l>
                <l>ὄφρα Ζεὺς ἔτι κοῦρος, ἔτι φρεσὶ νήπια εἰδώς,</l>
                <l>Δικταῖον ναίεσκεν ὑπὸ σπέος· οἱ δέ μιν οὔπω</l>
                <l n="510">γηγενέες Κύκλωπες ἐκαρτύναντο κεραυνῷ,</l>
                <l>βροντῇ τε στεροπῇ τε· τὰ γὰρ Διὶ κῦδος ὀπάζει. <milestone n="512" unit="card"/></l>
                <l rend="indent">Ἦ, καὶ ὁ μὲν φόρμιγγα σὺν ἀμβροσίῃ σχέθεν αὐδῇ.</l>
                <l>τοὶ δ’ ἄμοτον λήξαντος ἔτι προύχοντο κάρηνα</l>
                <l>πάντες ὁμῶς ὀρθοῖσιν ἐπ’ οὔασιν ἠρεμέοντες</l>
                <l n="515">κηληθμῷ· τοῖόν σφιν ἐνέλλιπε θέλκτρον ἀοιδῆς.</l>
                <l>οὐδ’ ἐπὶ δὴν μετέπειτα κερασσάμενοι Διὶ λοιβάς,</l>
                <l>ἣ θέμις, ἑστηῶτες ἐπὶ γλώσσῃσι χέοντο</l>
                <l>αἰθομέναις, ὕπνου δὲ διὰ κνέφας ἐμνώοντο.</l>
                <l rend="indent">Αὐτὰρ ὅτ’ αἰγλήεσσα φαεινοῖς ὄμμασιν Ἠὼς</l>
                <l n="520">Πηλίου αἰπεινὰς ἴδεν ἄκριας, ἐκ δ’ ἀνέμοιο</l>
                <l>εὔδιοι ἐκλύζοντο τινασσομένης ἁλὸς ἄκραι,</l>
                <l>δὴ τότ’ ἀνέγρετο Τῖφυς· ἄφαρ δ’ ὀρόθυνεν ἑταίρους</l>
                <l>βαινέμεναί τ’ ἐπὶ νῆα καὶ ἀρτύνασθαι ἐρετμά.</l>
                <l>σμερδαλέον δὲ λιμὴν Παγασήιος ἠδὲ καὶ αὐτὴ</l>
                <l n="525">Πηλιὰς ἴαχεν Ἀργὼ ἐπισπέρχουσα νέεσθαι.</l>
                <l>ἐν γάρ οἱ δόρυ θεῖον ἐλήλατο, τό ῥ’ ἀνὰ μέσσην</l>
                <l>στεῖραν Ἀθηναίη Δωδωνίδος ἥρμοσε φηγοῦ.</l>
                <l>οἱ δ’ ἀνὰ σέλματα βάντες ἐπισχερὼ ἀλλήλοισιν,</l>
                <l>ὡς ἐδάσαντο πάροιθεν ἐρεσσέμεν ᾧ ἐνὶ χώρῳ,</l>
                <l n="530">εὐκόσμως σφετέροισι παρ’ ἔντεσιν ἑδριόωντο.</l>
                <l>μέσσῳ δ’ Ἀγκαῖος μέγα τε σθένος Ἡρακλῆος</l>
                <l>ἵζανον· ἄγχι δέ οἱ ῥόπαλον θέτο, καί οἱ ἔνερθεν</l>
                <l>ποσσὶν ὑπεκλύσθη νηὸς τρόπις.· εἵλκετο δ’ ἤδη</l>
                <l>πείσματα, καὶ μέθυ λεῖβον ὕπερθ’ ἁλός. αὐτὰρ Ἰήσων</l>
                <l n="535">δακρυόεις γαίης ἀπὸ πατρίδος ὄμματ’ ἔνεικεν.</l>
                <l>οἱ δ’, ὥστ’ ἠίθεοι Φοίβῳ χορὸν ἢ ἐνὶ Πυθοῖ</l>
                <l>ᾔ που ἐν Ὀρτυγίῃ, ἢ ἐφ’ ὕδασιν Ἰσμηνοῖο</l>
                <l>στησάμενοι, φόρμιγγος ὑπαὶ περὶ βωμὸν ὁμαρτῇ</l>
                <l>ἐμμελέως κραιπνοῖσι πέδον ῥήσσωσι πόδεσσιν·</l>
                <l n="540">ὧς οἱ ὑπ’ Ὀρφῆος κιθάρῃ πέπληγον ἐρετμοῖς</l>
                <l>πόντου λάβρον ὕδωρ, ἐπὶ δὲ ῥόθια κλύζοντο·</l>
                <l>ἀφρῷ δ’ ἔνθα καὶ ἔνθα κελαινὴ κήκιεν ἅλμη</l>
                <l>δεινὸν μορμύρουσα ἐρισθενέων μένει ἀνδρῶν.</l>
                <l>στράπτε δ’ ὑπ’ ἠελίῳ φλογὶ εἴκελα νηὸς ἰούσης</l>
                <l n="545">τεύχεα· μακραὶ δ’ αἰὲν ἐλευκαίνοντο κέλευθοι,</l>
                <l>ἀτραπὸς ὣς χλοεροῖο διειδομένη πεδίοιο.</l>
                <l>πάντες δ’ οὐρανόθεν λεῦσσον θεοὶ ἤματι κείνῳ</l>
                <l>νῆα καὶ ἡμιθέων ἀνδρῶν μένος, οἳ τότ’ ἄριστοι</l>
                <l>πόντον ἐπιπλώεσκον· ἐπ’ ἀκροτάτῃσι δὲ νύμφαι</l>
                <l n="550">Πηλιάδες κορυφῇσιν ἐθάμβεον εἰσορόωσαι</l>
                <l>ἔργον Ἀθηναίης Ἰτωνίδος, ἠδὲ καὶ αὐτοὺς</l>
                <l>ἥρωας χείρεσσιν ἐπικραδάοντας ἐρετμά.</l>
                <l>αὐτὰρ ὅγ’ ἐξ ὑπάτου ὄρεος κίεν ἄγχι θαλάσσης</l>
                <l>Χείρων Φιλλυρίδης, πολιῇ δ’ ἐπὶ κύματος ἀγῇ</l>
                <l n="555">τέγγε πόδας, καὶ πολλὰ βαρείῃ χειρὶ κελεύων,</l>
                <l>νόστον ἐπευφήμησεν ἀκηδέα νισσομένοισιν.</l>
                <l>σὺν καί οἱ παράκοιτις ἐπωλένιον φορέουσα</l>
                <l>Πηλεΐδην Ἀχιλῆα, φίλῳ δειδίσκετο πατρί.</l>
                <l rend="indent">Οἱ δ’ ὅτε δὴ λιμένος περιηγέα κάλλιπον ἀκτὴν</l>
                <l n="560">φραδμοσύνῃ μήτι τε δαΐφρονος Ἁγνιάδαο</l>
                <l>Τίφυος, ὅς ῥ’ ἐνὶ χερσὶν ἐύξοα τεχνηέντως</l>
                <l>πηδάλι’ ἀμφιέπεσκ’, ὄφρ’ ἔμπεδον ἐξιθύνοι,</l>
                <l>δή ῥα τότε μέγαν ἱστὸν ἐνεστήσαντο μεσόδμῃ,</l>
                <l>δῆσαν δὲ προτόνοισι, τανυσσάμενοι ἑκάτερθεν,</l>
                <l n="565">κὰδ δ’ αὐτοῦ λίνα χεῦαν, ἐπ’ ἠλακάτην ἐρύσαντες.</l>
                <l>ἐν δὲ λιγὺς πέσεν οὖρος· ἐπ’ ἰκριόφιν δὲ κάλωας</l>
                <l>ξεστῇσιν περόνῃσι διακριδὸν ἀμφιβαλόντες</l>
                <l>Τισαίην εὔκηλοι ὑπὲρ δολιχὴν θέον ἄκρην.</l>
                <l>τοῖσι δὲ φορμίζων εὐθήμονι μέλπεν ἀοιδῇ</l>
                <l n="570">Οἰάγροιο πάις νηοσσόον εὐπατέρειαν</l>
                <l>Ἄρτεμιν, ἣ κείνας σκοπιὰς ἁλὸς ἀμφιέπεσκεν</l>
                <l>ῥυομένη καὶ γαῖαν Ἰωλκίδα· τοὶ δὲ βαθείης</l>
                <l>ἰχθύες ἀίσσοντες ὕπερθ’ ἁλός, ἄμμιγα παύροις</l>
                <l>ἄπλετοι, ὑγρὰ κέλευθα διασκαίροντες ἕποντο.</l>
                <l n="575">ὡς δ’ ὁπότ’ ἀγραύλοιο κατ’ ἴχνια σημαντῆρος</l>
                <l>μυρία μῆλ’ ἐφέπονται ἄδην κεκορημένα ποίης</l>
                <l>εἰς αὖλιν, ὁ δέ τ’ εἶσι πάρος σύριγ γι λιγείῃ</l>
                <l>καλὰ μελιζόμενος νόμιον μέλος, ὧς ἄρα τοίγε</l>
                <l>ὡμάρτευν· τὴν δ’ αἰὲν ἐπασσύτερος φέρεν οὖρος. <milestone n="580" unit="card"/></l>
                <l n="580" rend="indent">Αὐτίκα δ’ ἠερίη πολυλήιος αἶα Πελασγῶν</l>
                <l>δύετο, Πηλιάδας δὲ παρεξήμειβον ἐρίπνας</l>
                <l>αἰὲν ἐπιπροθέοντες· ἔδυνε δὲ Σηπιὰς ἄκρη,</l>
                <l>φαίνετο δ’ εἰναλίη Σκίαθος, φαίνοντο δ’ ἄπωθεν</l>
                <l>Πειρεσιαὶ Μάγνησά θ’ ὑπεύδιος ἠπείροιο</l>
                <l n="585">ἀκτὴ καὶ τύμβος Δολοπήιος· ἔνθ’ ἄρα τοίγε</l>
                <l>ἑσπέριοι ἀνέμοιο παλιμπνοίῃσιν ἔκελσαν,</l>
                <l>καί μιν κυδαίνοντες ὑπὸ κνέφας ἔντομα μήλων</l>
                <l>κεῖαν, ὀρινομένης ἁλὸς οἴδματι· διπλόα δ’ ἀκταῖς</l>
                <l>ἤματ’ ἐλινύεσκον· ἀτὰρ τριτάτῳ προέηκαν</l>
                <l n="590">νῆα, τανυσσάμενοι περιώσιον ὑψόθι λαῖφος.</l>
                <l>τὴν δ’ ἀκτὴν Ἀφέτας Ἀργοῦς ἔτι κικλήσκουσιν.</l>
                <l rend="indent">Ἔνθεν δὲ προτέρωσε παρεξέθεον Μελίβοιαν.</l>
                <l>[ἀκτήν τ’ αἰγιαλόν τε δυσήνεμον εἰσορόωντες.]</l>
                <l>ἠῶθεν δ’ Ὁμόλην αὐτοσχεδὸν εἰσορόωντες</l>
                <l n="595">πόντῳ κεκλιμένην παρεμέτρεον· οὐδ’ ἔτι δηρὸν</l>
                <l>μέλλον ὑπὲκ ποταμοῖο βαλεῖν Ἀμύροιο ῥέεθρα.</l>
                <l>κεῖθεν δ’ Εὐρυμενάς τε πολυκλύστους τε φάραγγας</l>
                <l>Ὄσσης Οὐλύμποιό τ’ ἐσέδρακον· αὐτὰρ ἔπειτα</l>
                <l>κλίτεα Παλλήναια, Καναστραίην ὑπὲρ ἄκρην,</l>
                <l n="600">ἤνυσαν ἐννύχιοι πνοιῇ ἀνέμοιο θέοντες.</l>
                <l>ἦρι δὲ νισσομένοισιν Ἄθω ἀνέτελλε κολώνη</l>
                <l>Θρηικίη, ἣ τόσσον ἀπόπροθι Λῆμνον ἐοῦσαν,</l>
                <l>ὅσσον ἐς ἔνδιόν κεν ἐύστολος ὁλκὰς ἀνύσσαι,</l>
                <l>ἀκροτάτῃ κορυφῇ σκιάει, καὶ ἐσάχρι Μυρίνης.</l>
                <l n="605">τοῖσιν δ’ αὐτῆμαρ μὲν ἄεν καὶ ἐπι κνέφας οὖρος</l>
                <l>πάγχυ μάλ’ ἀκραής, τετάνυστο δὲ λαίφεα νηός.</l>
                <l>αὐτὰρ ἅμ’ ἠελίοιο βολαῖς ἀνέμοιο λιπόντος</l>
                <l>εἰρεσίῃ κραναὴν Σιντηίδα Λῆμνον ἵκοντο.</l>
                <l rend="indent">Ἔνθ’ ἄμυδις πᾶς δῆμος ὑπερβασίῃσι γυναικῶν</l>
                <l n="610">νηλειῶς δέδμητο παροιχομένῳ λυκάβαντι.</l>
                <l>δὴ γὰρ κουριδίας μὲν ἀπηνήναντο γυναῖκας</l>
                <l>ἀνέρες ἐχθήραντες, ἔχον δ’ ἐπὶ ληιάδεσσιν</l>
                <l>τρηχὺν ἔρον, ἃς αὐτοὶ ἀγίνεον ἀντιπέρηθεν</l>
                <l>Θρηικίην δῃοῦντες· ἐπεὶ χόλος αἰνὸς ὄπαζεν</l>
                <l n="615">Κύπιδος, οὕνεκά μιν γεράων ἐπὶ δηρὸν ἄτισσαν.</l>
                <l>ὦ μέλεαι, ζήλοιό τ’ ἐπισμυγερῶς ἀκόρητοι.</l>
                <l>οὐκ οἶον σὺν τῇσιν ἑοὺς ἔρραισαν ἀκοίτας</l>
                <l>ἀμφ’ εὐνῇ, πᾶν δ’ ἄρσεν ὁμοῦ γένος, ὥς κεν ὀπίσσω</l>
                <l>μήτινα λευγαλέοιο φόνου τίσειαν ἀμοιβήν.</l>
                <l n="620">οἴη δ’ ἐκ πασέων γεραροῦ περιφείσατο πατρὸς</l>
                <l>Ὑψιπύλεια Θόαντος, ὃ δὴ κατὰ δῆμον ἄνασσεν·</l>
                <l>λάρνακι δ’ ἐν κοίλῃ μιν ὕπερθ’ ἁλὸς ἧκε φέρεσθαι,</l>
                <l>αἴ κε φύγῃ. καὶ τὸν μὲν ἐς Οἰνοίην ἐρύσαντο</l>
                <l>πρόσθεν, ἀτὰρ Σίκινόν γε μεθύστερον αὐδηθεῖσαν</l>
                <l n="625">νῆσον, ἐπακτῆρες, Σικίνου ἄπο, τόν ῥα Θόαντι</l>
                <l>νηιὰς Οἰνοίη νύμφη τέκεν εὐνηθεῖσα.</l>
                <l>τῇσι δὲ βουκόλιαί τε βοῶν χάλκειά τε δύνειν</l>
                <l>τεύχεα, πυροφόρους τε διατμήξασθαι ἀροὔρας</l>
                <l>ῥηίτερον πάσῃσιν Ἀθηναίης πέλεν ἔργων,</l>
                <l n="630">οἷς αἰεὶ τὸ πάροιθεν ὁμίλεον. ἀλλὰ γὰρ ἔμπης</l>
                <l>ἦ θαμὰ δὴ πάπταινον ἐπὶ πλατὺν ὄμμασι πόντον</l>
                <l>δείματι λευγαλέῳ, ὁπότε Θρήικες ἴασιν.</l>
                <l>τῶ καὶ ὅτ’ ἐγγύθι νήσου ἐρεσσομένην ἴδον Ἀργώ,</l>
                <l>αὐτίκα πασσυδίῃ πυλέων ἔκτοσθε Μυρίνης</l>
                <l n="635">δήια τεύχεα δῦσαι ἐς αἰγιαλὸν προχέοντο,</l>
                <l>Θυιάσιν ὠμοβόροις ἴκελαι· φὰν γάρ που ἱκάνειν</l>
                <l>Θρήικας· ἡ δ’ ἅμα τῇσι Θοαντιὰς Ὑψιπύλεια</l>
                <l>δῦν’ ἐνὶ τεύχεσι πατρός. ἀμηχανίῃ δ’ ἐχέοντο</l>
                <l>ἄφθογγοι· τοῖόν σφιν ἐπὶ δέος ᾐωρεῖτο. <milestone n="640" unit="card"/></l>
                <l n="640" rend="indent">Τείως δ’ αὖτ’ ἐκ νηὸς ἀριστῆες προέηκαν</l>
                <l>Αἰθαλίδην κήρυκα θοόν, τῷπέρ τε μέλεσθαι</l>
                <l>ἀγγελίας καὶ σκῆπτρον ἐπέτρεπον Ἑρμείαο,</l>
                <l>σφωιτέροιο τοκῆος, ὅ οἱ μνῆστιν πόρε πάντων</l>
                <l>ἄφθιτον· οὐδ’ ἔτι νῦν περ ἀποιχομένου Ἀχέροντος</l>
                <l n="645">δίνας ἀπροφάτους ψυχὴν ἐπιδέδρομε λήθη·</l>
                <l>ἀλλ’ ἥγ’ ἔμπεδον αἰὲν ἀμειβομένη μεμόρηται,</l>
                <l>ἄλλοθ’ ὑποχθονίοις ἐναρίθμιος, ἄλλοτ’ ἐς αὐγὰς</l>
                <l>ἠελίου ζωοῖσι μετ’ ἀνδράσιν. ἀλλὰ τί μύθους</l>
                <l>Αἰθαλίδεω χρειώ με διηνεκέως ἀγορεύειν;</l>
                <l n="650">ὅς ῥα τόθ’ Ὑψιπύλην μειλίξατο δέχθαι ἰόντας</l>
                <l>ἤματος ἀνομένοιο διὰ κνέφας· οὐδὲ μὲν ἠοῖ</l>
                <l>πείσματα νηὸς ἔλυσαν ἐπὶ πνοιῇ βορέαο.</l>
                <l rend="indent">Λημνιάδες δὲ γυναῖκες ἀνὰ πτόλιν ἷζον ἰοῦσαι</l>
                <l>εἰς ἀγορήν· αὐτὴ γὰρ ἐπέφραδεν Ὑψιπύλεια.</l>
                <l n="655">καί ῥ’ ὅτε δὴ μάλα πᾶσαι ὁμιλαδὸν ἠγερέθοντο,</l>
                <l>αὐτίκ’ ἄρ’ ἥγ’ ἐνὶ τῇσιν ἐποτρύνους’ ἀγόρευεν·</l>
                <l rend="indent">&amp;quot;Ὦφιλαι, εἰ δ’ ἄγε δὴ μενοεικέα δῶρα πόρωμεν</l>
                <l>ἀνδράσιν, οἷά τ’ ἔοικεν ἄγειν ἐπὶ νηὸς ἔχοντας,</l>
                <l>ἤια, καὶ μέθυ λαρόν, ἵν’ ἔμπεδον ἔκτοθι πύργων</l>
                <l n="660">μίμνοιεν, μηδ’ ἄμμε κατὰ χρειὼ μεθέποντες</l>
                <l>ἀτρεκέως γνώωσι, κακὴ δ’ ἐπὶ πολλὸν ἵκηται</l>
                <l>βάξις· ἐπεὶ μέγα ἔργον ἐρέξαμεν, οὐδέ τι πάμπαν</l>
                <l>θυμηδὲς καὶ τοῖσι τόγ’ ἔσσεται, εἴ κε δαεῖεν.</l>
                <l>ἡμετέρη μὲν νῦν τοίη παρενήνοθε μῆτις·</l>
                <l n="665">ὑμέων δ’ εἴ τις ἄρειον ἔπος μητίσεται ἄλλη,</l>
                <l>ἐγρέσθω· τοῦ γάρ τε καὶ εἵνεκα δεῦρ’ ἐκάλεσσα.&amp;quot;</l>
                <l rend="indent">Ὧς ἄρ’ ἔφη, καὶ θῶκον ἐφίζανε πατρὸς ἑοῖο</l>
                <l>λάινον· αὐτὰρ ἔπειτα φίλη τροφὸς ὦρτο Πολυξώ,</l>
                <l>γήραϊ δὴ ῥικνοῖσιν ἐπισκάζουσα πόδεσσιν,</l>
                <l n="670">βάκτρῳ ἐρειδομένη, περὶ δὲ μενέαιν’ ἀγορεῦσαι.</l>
                <l>τῇ καὶ παρθενικαὶ πίσυρες σχεδὸν ἑδριόωντο</l>
                <l>ἀδμῆτες λευκῇσιν ἐπιχνοαούσῃ ἐθείραις.</l>
                <l>στῆ δ’ ἄρ’ ἐνὶ μέσσῃ ἀγορῇ, ἀνὰ δ’ ἔσχεθε δειρὴν</l>
                <l>ἦκα μόλις κυφοῖο μεταφρένου, ὧδέ τ’ ἔειπεν·</l>
                <l n="675" rend="indent">&amp;quot;Δῶρα μέν, ὡς αὐτῇ περ ἐφανδάνει Ὑψιπυλείῃ,</l>
                <l>πέμπωμεν ξείνοισιν, ἐπεὶ καὶ ἄρειον ὀπάσσαι.</l>
                <l>ὔμμι γε μὴν τίς μῆτις ἐπαύρεσθαι βιότοιο,</l>
                <l>αἴ κεν ἐπιβρίσῃ Θρήιξ στρατός, ἠέ τις ἄλλος</l>
                <l>δυσμενέων, ἅ τε πολλὰ μετ’ ἀνθρώποισι πέλονται;</l>
                <l n="680">ὡς καὶ νῦν ὅδ’ ὅμιλος ἀνωίστως ἐφικάνει.</l>
                <l>εἰ δὲ τὸ μὲν μακάρων τις ἀποτρέποι, ἄλλα δ’ ὀπίσσω</l>
                <l>μυρία δηιοτῆτος ὑπέρτερα πήματα μίμνει,</l>
                <l>εὖτ’ ἂν δὴ γεραραὶ μὲν ἀποφθινύθωσι γυναῖκες,</l>
                <l>κουρότεραι δ’ ἄγονοι στυγερὸν ποτὶ γῆρας ἵκησθε.</l>
                <l n="685">πῶς τῆμος βώσεσθε δυσάμμοροι; ἦε βαθείαις</l>
                <l>αὐτόματοι βόες ὔμμιν ἐνιζευχθέντες ἀρούραις</l>
                <l>γειοτόμον νειοῖο διειρύσσουσιν ἄροτρον,</l>
                <l>καὶ πρόκα τελλομένου ἔτεος στάχυν ἀμήσονται;</l>
                <l>ἦ μὲν ἐγών, εἰ καί με τὰ νῦν ἔτι πεφρίκασιν</l>
                <l n="690">Κῆρες, ἐπερχόμενόν που ὀίομαι εἰς ἔτος ἤδη</l>
                <l>γαῖαν ἐφέσσεσθαι, κτερέων ἀπὸ μοῖραν ἑλοῦσαν</l>
                <l>αὔτως, ἣ θέμις ἐστί, πάρος κακότητα πελάσσαι.</l>
                <l>ὁπλοτέρῃσι δὲ πάγχυ τάδε φράζεσθαι ἄνωγα.</l>
                <l>νῦν γὰρ δὴ παρὰ ποσσὶν ἐπήβολός ἐστ’ ἀλεωρή,</l>
                <l n="695">εἴ κεν ἐπιτρέψητε δόμους καὶ ληίδα πᾶσαν</l>
                <l>ὑμετέρην ξείνοισι καὶ ἀγλαὸν ἄστυ μέλεσθαι.&amp;quot; <milestone n="697" unit="card"/></l>
                <l rend="indent">Ὧς ἔφατ’· ἐν δ’ ἀγορὴ πλῆτο θρόου. εὔαδε γάρ σφιν</l>
                <l>μῦθος. ἀτὰρ μετὰ τήνγε παρασχεδὸν αὖτις ἀνῶρτο</l>
                <l>Ὑψιπύλη, καὶ τοῖον ὑποβλήδην ἔπος ηὔδα·</l>
                <l n="700" rend="indent">&amp;quot;Εἰ μὲν δὴ πάσῃσιν ἐφανδάνει ἥδε μενοινή,</l>
                <l>ἤδη κεν μετὰ νῆα καὶ ἄγγελον ὀτρύναιμι.&amp;quot;</l>
                <l rend="indent">ἦ ῥα, καὶ Ἰφινόην μετεφώνεεν ἆσσον ἐοῦσαν·</l>
                <l>&amp;quot;Ὄρσο μοι, Ἰφινόη, τοῦδ’ ἀνέρος ἀντιόωσα,</l>
                <l>ἡμέτερόνδε μολεῖν, ὅστις στόλου ἡγεμονεύει,</l>
                <l n="705">ὄφρα τί οἱ δήμοιο ἔπος θυμῆρες ἐνίσπω·</l>
                <l>καὶ δ’ αὐτοὺς γαίης τε καὶ ἄστεος, αἴ κ’ ἐθέλωσιν,</l>
                <l>κέκλεο θαρσαλέως ἐπιβαινέμεν εὐμενέοντας.&amp;quot;</l>
                <l rend="indent">Ἦ, καὶ ἔλυς’ ἀγορήν, μετὰ δ’ εἰς ἑὸν ὦρτο νέεσθαι.</l>
                <l>ὧς δὲ καὶ Ἰφινόη Μινύας ἵκεθ’· οἱ δ’ ἐρέεινον,</l>
                <l n="710">χρεῖος ὅ τι φρονέουσα μετήλυθεν. ὦκα δὲ τούσγε</l>
                <l>πασσυδίῃ μύθοισι προσέννεπεν ἐξερέοντας·</l>
                <l rend="indent">&amp;quot;Κούρη τοί μ’ ἐφέηκε Θοαντιὰς ἐνθάδ’ ἰοῦσαν,</l>
                <l>Ὑψιπύλη, καλέειν νηὸς πρόμον, ὅστις ὄρωρεν,</l>
                <l>ὄφρα τί οἱ δήμοιο ἔπος θυμῆρες ἐνίσπῃ·</l>
                <l n="715">καὶ δ’ αὐτοὺς γαίης τε καὶ ἄστεος, αἴ κ’ ἐθέλητε,</l>
                <l>κέκλεται αὐτίκα νῦν ἐπιβαινέμεν εὐμενέοντας.&amp;quot;</l>
                <l rend="indent">Ὧς ἄρ’ ἔφη· πάντεσσι δ’ ἐναίσιμος ἥνδανε μῦθος.</l>
                <l>Υψιπύλην δ’ εἴσαντο καταφθιμένοιο Θόαντος</l>
                <l>τηλυγέτην γεγαυῖαν ἀνασσέμεν· ὦκα δὲ τόνγε</l>
                <l n="720">πέμπον ἴμεν, καὶ δ’ αὐτοὶ ἐπεντύνοντο νέεσθαι.</l>
                <l rend="indent">Αὐτὰρ ὅγ’ ἀμφ’ ὤμοισι θεᾶς Τριτωνίδος ἔργον,</l>
                <l>δίπλακα πορφυρέην περονήσατο, τήν οἱ ὄπασσεν</l>
                <l>Παλλάς, ὅτε πρῶτον δρυόχους ἐπεβάλλετο νηὸς</l>
                <l>Ἀργοῦς, καὶ κανόνεσσι δάε ζυγὰ μετρήσασθαι.</l>
                <l n="725">τῆς μὲν ῥηίτερόν κεν ἐς ἠέλιον ἀνιόντα</l>
                <l>ὄσσε βάλοις, ἢ κεῖνο μεταβλέψειας ἔρευθος.</l>
                <l>δὴ γάρ τοι μέσση μὲν ἐρευθήεσς’ ἐτέτυκτο,</l>
                <l>ἄκρα δὲ πορφυρέη πάντῃ πέλεν· ἐν δ’ ἄρ’ ἑκάστῳ</l>
                <l>τέρματι δαίδαλα πολλὰ διακριδὸν εὖ ἐπέπαστο.</l>
                <l n="730" rend="indent">Ἐν μὲν ἔσαν Κύκλωπες ἐπ’ ἀφθίτῳ ἥμενοι
                    ἔργῳ,</l>
                <l>Ζηνὶ κεραυνὸν ἄνακτι πονεύμενοι· ὃς τόσον ἤδη</l>
                <l>παμφαίνων ἐτέτυκτο, μιῆς δ’ ἔτι δεύετο μοῦνον</l>
                <l>ἀκτῖνος, τὴν οἵδε σιδηρείῃς ἐλάασκον</l>
                <l>σφύρῃσιν, μαλεροῖο πυρὸς ζείουσαν ἀυτμήν.</l>
                <l n="735" rend="indent">Ἐν δ’ ἔσαν Ἀντιόπης Ἀσωπίδος υἱέε δοιώ,</l>
                <l>Ἀμφίων καὶ Ζῆθος· ἀπύργωτος δ’ ἔτι Θήβη</l>
                <l>κεῖτο πέλας, τῆς οἵγε νέον βάλλοντο δομαίους</l>
                <l>ἱέμενοι. Ζῆθος μὲν ἐπωμαδὸν ἠέρταζεν</l>
                <l>οὔρεος ἠλιβάτοιο κάρη, μογέοντι ἐοικώς·</l>
                <l n="740">Ἀμφίων δ’ ἐπί οἱ χρυσέῃ φόρμιγγι λιγαίνων</l>
                <l>ἤιε, δὶς τόσση δὲ μετ’ ἴχνια νίσσετο πέτρη</l>
                <l rend="indent">Ἑξείης δ’ ἤσκητο βαθυπλόκαμος Κυθέρεια</l>
                <l>Ἄρεος ὀχμάζουσα θοὸν σάκος· ἐκ δέ οἱ ὤμου</l>
                <l>πῆχυν ἔπι σκαιὸν ξυνοχὴ κεχάλαστο χιτῶνος</l>
                <l n="745">νέρθεν ὑπὲκ μαζοῖο· τὸ δ’ ἀντίον ἀτρεκὲς αὔτως</l>
                <l>χαλκείῃ δείκηλον ἐν ἀσπίδι φαίνετ’ ἰδέσθαι. <milestone n="747" unit="card"/></l>
                <l rend="indent">Ἐν δὲ βοῶν ἔσκεν λάσιος νομός· ἀμφὶ δὲ βουσὶν</l>
                <l>Τηλεβόαι μάρναντο καὶ υἱέες Ἠλεκτρύωνος·</l>
                <l>οἱ μὲν ἀμυνόμενοι, ἀτὰρ οἵγ’ ἐθέλοντες ἀμέρσαι,</l>
                <l n="750">ληισταὶ Τάφιοι· τῶν δ’ αἵματι δεύετο λειμὼν</l>
                <l>ἑρσήεις, πολέες δ’ ὀλίγους βιόωντο νομῆας.</l>
                <l rend="indent">Ἐν δὲ δύω δίφροι πεπονήατο δηριόωντες.</l>
                <l>καὶ τὸν μὲν προπάροιθε Πέλοψ ἴθυνε, τινάσσων</l>
                <l>ἡνία, σὺν δέ οἱ ἔσκε παραιβάτις Ἱπποδάμεια·</l>
                <l n="755">τὸν δὲ μεταδρομάδην ἐπὶ Μυρτίλος ἤλασεν ἵππους,</l>
                <l>σὺν τῷ δ’ Οἰνόμαος προτενὲς δόρυ χειρὶ μεμαρπὼς</l>
                <l>ἄξονος ἐν πλήμνῃσι παρακλιδὸν ἀγνυμένοιο</l>
                <l>πῖπτεν, ἐπεσσύμενος Πελοπήια νῶτα δαΐξαι.</l>
                <l rend="indent">Ἐν καὶ Ἀπόλλων Φοῖβος ὀιστεύων ἐτέτυκτο,</l>
                <l n="760">βούπαις οὔπω πολλός, ἑὴν ἐρύοντα καλύπτρης</l>
                <l>μητέρα θαρσαλέως Τιτυὸν μέγαν, ὅν ῥ’ ἔτεκέν γε</l>
                <l>δῖ’ Ἐλάρη, θρέψεν δὲ καὶ ἂψ ἐλοχεύσατο Γαῖα.</l>
                <l rend="indent">Ἐν καὶ Φρίξος ἔην Μινυήιος ὡς ἐτεόν περ</l>
                <l>εἰσαΐων κριοῦ, ὁ δ’ ἄρ’ ἐξενέποντι ἐοικώς.</l>
                <l n="765">κείνους κ’ εἰσορόων ἀκέοις, ψεύδοιό τε θυμόν,</l>
                <l>ἐλπόμενος πυκινήν τιν’ ἀπὸ σφείων ἐσακοῦσαι</l>
                <l>βάξιν, ὃ καὶ δηρόν περ ἐπ’ ἐλπίδι θηήσαιο.</l>
                <l rend="indent">Τοῖ’ ἄρα δῶρα θεᾶς Τριτωνίδος ἦεν Ἀθήνης.</l>
                <l>δεξιτερῇ δ’ ἕλεν ἔγχος ἑκηβόλον, ὅ ῥ’ Ἀταλάντη</l>
                <l n="770">Μαινάλῳ ἔν ποτέ οἱ ξεινήιον ἐγγυάλιξεν,</l>
                <l>πρόφρων ἀντομένη· περὶ γὰρ μενέαινεν ἕπεσθαι</l>
                <l>τὴν ὁδόν· ἀλλὰ γὰρ αὐτὸς ἑκὼν ἀπερήτυε κούρην,</l>
                <l>δεῖσεν δ’ ἀργαλέας ἔριδας φιλότητος ἕκητι.</l>
                <l rend="indent">Βῆ δ’ ἴμεναι προτὶ ἄστυ, φαεινῷ ἀστέρι ἶσος,</l>
                <l n="775">ὅν ῥά τε νηγατέῃσιν ἐεργόμεναι καλύβῃσιν</l>
                <l>νύμφαι θηήσαντο δόμων ὕπερ ἀντέλλοντα,</l>
                <l>καί σφισι κυανέοιο δι’ ἠέρος ὄμματα θέλγει</l>
                <l>καλὸν ἐρευθόμενος, γάνυται δέ τε ἠιθέοιο</l>
                <l>παρθένος ἱμείρουσα μετ’ ἀλλοδαποῖσιν ἐόντος</l>
                <l n="780">ἀνδράσιν, ᾧ καί μιν μνηστὴν κομέουσι τοκῆες·</l>
                <l>τῷ ἴκελος πρὸ πόληος ἀνὰ στίβον ἤιεν ἥρως.</l>
                <l>καί ῥ’ ὅτε δὴ πυλέων τε καὶ ἄστεος ἐντὸς ἔβησαν,</l>
                <l>δημότεραι μὲν ὄπισθεν ἐπεκλονέοντο γυναῖκες,</l>
                <l>γηθόσυναι ξείνῳ· ὁ δ’ ἐπὶ χθονὸς ὄμματ’ ἐρείσας</l>
                <l n="785">νίσσετ’ ἀπηλεγέως, ὄφρ’ ἀγλαὰ δώμαθ’ ἵκανεν</l>
                <l>Ὑψιπύλης· ἄνεσαν δὲ πύλας προφανέντι θεράπναι</l>
                <l>δικλίδας, εὐτύκτοισιν ἀρηρεμένας σανίδεσσιν.</l>
                <l>ἔνθα μιν Ἰφινόη κλισμῷ ἔνι παμφανόωντι</l>
                <l>ἐσσυμένως καλῆς διὰ παστάδος εἷσεν ἄγουσα</l>
                <l n="790">ἀντία δεσποίνης· ἡ δ’ ἐγκλιδὸν ὄσσε βαλοῦσα</l>
                <l>παρθενικὰς ἐρύθηνε παρηίδας· ἔμπα δὲ τόνγε</l>
                <l>αἰδομένη μύθοισι προσέννεπεν αἱμυλίοισιν·</l>
                <l rend="indent">&amp;quot;Ξεῖνε, τίη μίμνοντες ἐπὶ χρόνον ἔκτοθι πύργων</l>
                <l>ἧσθ’ αὔτως; ἐπεὶ οὐ μὲν ὑπ’ ἀνδράσι ναίεται ἄστυ,</l>
                <l n="795">ἀλλὰ Θρηικίης ἐπινάστιοι ἠπείροιο</l>
                <l>πυροφόρους ἀρόωσι γύας. κακότητα δὲ πᾶσαν</l>
                <l>ἐξερέω νημερτές, ἵν’ εὖ γνοίητε καὶ αὐτοί.</l>
                <l>εὖτε Θόας ἀστοῖσι πατὴρ ἐμὸς ἐμβασίλευεν,</l>
                <l>τηνίκα Θρηικίην, οἵ τ’ ἀντία ναιετάουσιν,</l>
                <l n="800">δήμου ἀπορνύμενοι λαοὶ πέρθεσκον ἐπαύλους</l>
                <l>ἐκ νηῶν, αὐτῇσι δ’ ἀπείρονα ληίδα κούραις</l>
                <l>δεῦρ’ ἄγον· οὐλομένης δὲ θεᾶς πορσύνετο μῆτις</l>
                <l>Κύπριδος, ἥ τέ σφιν θυμοφθόρον ἔμβαλεν ἄτην.</l>
                <l>δὴ γὰρ κουριδίας μὲν ἀπέστυγον, ἐκ δὲ μελάθρων,</l>
                <l n="805">ᾗ ματίῃ εἴξαντες, ἀπεσσεύοντο γυναῖκας·</l>
                <l>αὐτὰρ ληιάδεσσι δορικτήταις παρίαυον,</l>
                <l>σχέτλιοι. ἦ μὲν δηρὸν ἐτέτλαμεν, εἴ κέ ποτ’ αὖτις</l>
                <l>ὀψὲ μεταστρέψωσι νόον· τὸ δὲ διπλόον αἰεὶ</l>
                <l>πῆμα κακὸν προύβαινεν. ἀτιμάζοντο δὲ τέκνα</l>
                <l n="810">γνήσι’ ἐνὶ μεγάροις, σκοτίη δ’ ἀνέτελλε γενέθλη.</l>
                <l>αὔτως δ’ ἀδμῆτές τε κόραι, χῆραί τ’ ἐπὶ τῇσιν</l>
                <l>μητέρες ἂμ πτολίεθρον ἀτημελέες ἀλάληντο.</l>
                <l>οὐδὲ πατὴρ ὀλίγον περ ἑῆς ἀλέγιζε θυγατρός,</l>
                <l>εἰ καὶ ἐν ὀφθαλμοῖσι δαϊζομένην ὁρόῳτο</l>
                <l n="815">μητρυιῆς ὑπὸ χερσὶν ἀτασθάλου· οὐδ’ ἀπὸ μητρὸς</l>
                <l>λώβην, ὡς τὸ πάροιθεν, ἀεικέα παῖδες ἄμυνον·</l>
                <l>οὐδὲ κασιγνήτοισι κασιγνήτη μελε θυμῷ.</l>
                <l>ἀλλ’ οἶαι κοῦραι ληίτιδες ἔν τε δόμοισιν</l>
                <l>ἔν τε χοροῖς ἀγορῇ τε καὶ εἰλαπίνῃσι μέλοντο·</l>
                <l n="820">εἰσόκε τις θεὸς ἄμμιν ὑπέρβιον ἔμβαλε θάρσος,</l>
                <l>ἂψ ἀναερχομένους Θρῃκῶν ἄπο μηκέτι πύργοις</l>
                <l>δέχθαι, ἵν’ ἢ φρονέοιεν ἅπερ θέμις, ἠέ πῃ ἄλλῃ</l>
                <l>αὐταῖς ληιάδεσσιν ἀφορμηθέντες ἵκοιντο.</l>
                <l>οἱ δ’ ἄρα θεσσάμενοι παίδων γένος, ὅσσον ἔλειπτο</l>
                <l n="825">ἄρσεν ἀνὰ πτολίεθρον, ἔβαν πάλιν, ἔνθ’ ἔτι νῦν περ</l>
                <l>Θρηικίης ἄροσιν χιονώδεα ναιετάουσιν.</l>
                <l>τῶ ὑμεῖς στρωφᾶσθ’ ἐπιδήμιοι· εἰ δέ κεν αὖθι</l>
                <l>ναιετάειν ἐθέλοις, καί τοι ἅδοι, ἦ τ’ ἂν ἔπειτα</l>
                <l>πατρὸς ἐμεῖο Θόαντος ἔχοις γέρας· οὐδέ τί ς’ οἴω</l>
                <l n="830">γαῖαν ὀνόσσεσθαι· περὶ γὰρ βαθυλήιος ἄλλων</l>
                <l>νήσων, Αἰγαίῃ ὅσαι εἰν ἁλὶ ναιετάουσιν.</l>
                <l>ἀλλ’ ἄγε νῦν ἐπὶ νῆα κιὼν ἑτάροισιν ἐνίσπες</l>
                <l>μύθους ἡμετέρους, μηδ’ ἔκτοθι μίμνε πόληος.&amp;quot; <milestone n="834" unit="card"/></l>
                <l rend="indent">Ἴσκεν, ἀμαλδύνουσα φόνου τέλος, οἷον ἐτύχθη</l>
                <l n="835">ἀνδράσιν· αὐτὰρ ὁ τήνγε παραβλήδην προσέειπεν</l>
                <l rend="indent">&amp;quot;Ὑψιπύλη, μάλα κεν θυμηδέος ἀντιάσαιμεν</l>
                <l>χρησμοσύνης, ἣν ἄμμι σέθεν χατέουσιν ὀπάζεις.</l>
                <l>εἶμι δ’ ὑπότροπος αὖτις ἀνὰ πτόλιν, εὖτ’ ἂν ἕκαστα</l>
                <l>ἐξείπω κατὰ κόσμον. ἀνακτορίη δὲ μελέσθω</l>
                <l n="840">σοίγ’ αὐτῇ καὶ νῆσος· ἔγωγε μὲν οὐκ ἀθερίζων</l>
                <l>χάζομαι, ἀλλά με λυγροὶ ἐπισπέρχουσιν ἄεθλοι.&amp;quot;</l>
                <l rend="indent">Ἦ, καὶ δεξιτερῆς χειρὸς θίγεν· αἶψα δ’ ὀπίσσω</l>
                <l>βῆ ῥ’ ἴμεν, ἀμφὶ δὲ τόνγε νεήνιδες ἄλλοθεν ἄλλαι</l>
                <l>μυρίαι εἱλίσσοντο κεχαρμέναι, ὄφρα πυλάων</l>
                <l n="845">ἐξέμολεν. μετέπειτα δ’ ἐυτροχάλοισιν ἀμάξαις</l>
                <l>ἀκτὴν εἰσαπέβαν, ξεινήια πολλὰ φέρουσαι,</l>
                <l>μῦθον ὅτ’ ἤδη πάντα διηνεκέως ἀγόρευσεν,</l>
                <l>τόν ῥα καλεσσαμένη διεπέφραδεν Ὑψιπύλεια·</l>
                <l>καὶ δ’ αὐτοὺς ξεινοῦσθαι ἐπὶ σφέα δώματ’ ἄγεσκον</l>
                <l n="850">ῥηιδίως. Κύπρις γὰρ ἐπὶ γλυκὺν ἵμερον ὦρσεν</l>
                <l>Ἡφαίστοιο χάριν πολυμήτιος, ὄφρα κεν αὖτις</l>
                <l>ναίηται μετόπισθεν ἀκήρατος ἀνδράσι Λῆμνος.</l>
                <l rend="indent">Ἔνθ’ ὁ μὲν Ὑψιπύλης βασιλήιον ἐς δόμον ὦρτο</l>
                <l>Αἰσονίδης· οἱ δ’ ἄλλοι ὅπῃ καὶ ἔκυρσαν ἕκαστος,</l>
                <l n="855">Ἡρακλῆος ἄνευθεν, ὁ γὰρ παρὰ νηὶ λέλειπτο</l>
                <l>αὐτὸς ἑκὼν παῦροί τε διακρινθέντες ἑταῖροι.</l>
                <l>αὐτίκα δ’ ἄστυ χοροῖσι καὶ εἰλαπίνῃσι γεγήθει</l>
                <l>καπνῷ κνισήεντι περίπλεον· ἔξοχα δ’ ἄλλων</l>
                <l>ἀθανάτων Ἥρης υἷα κλυτὸν ἠδὲ καὶ αὐτὴν</l>
                <l n="860">Κύπριν ἀοιδῇσιν θυέεσσί τε μειλίσσοντο.</l>
                <l>ἀμβολίη δ’ εἰς ἦμαρ ἀεὶ ἐξ ἤματος ἦεν</l>
                <l>ναυτιλίης· δηρὸν δ’ ἂν ἐλίνυον αὖθι μένοντες,</l>
                <l>εἰ μὴ ἀολλίσσας ἑτάρους ἀπάνευθε γυναικῶν</l>
                <l>Ἡρακλέης τοίοισιν ἐνιπτάζων μετέειπεν·</l>
                <l n="865" rend="indent">&amp;quot;Δαιμόνιοι, πάτρης ἐμφύλιον αἷμ’ ἀποέργει</l>
                <l>ἡμέας; ἦε γάμων ἐπιδευέες ἐνθάδ’ ἔβημεν</l>
                <l>κεῖθεν, ὀνοσσάμενοι πολιήτιδας; αὖθι δ’ ἕαδεν</l>
                <l>ναίοντας λιπαρὴν ἄροσιν Λήμνοιο ταμέσθαι;</l>
                <l>οὐ μὰν εὐκλειεῖς γε σὺν ὀθνείῃσι γυναιξὶν</l>
                <l n="870">ἐσσόμεθ’ ὧδ’ ἐπὶ δηρὸν ἐελμένοι· οὐδέ τι κῶας</l>
                <l>αὐτόματον δώσει τις ἑλὼν θεὸς εὐξαμένοισιν.</l>
                <l>ἴομεν αὖτις ἕκαστοι ἐπὶ σφέα· τὸν δ’ ἐνὶ λέκτροις</l>
                <l>Ὑψιπύλης εἰᾶτε πανήμερον, εἰσόκε Λῆμνον</l>
                <l>παισὶν ἐσανδρώσῃ, μεγάλη τέ ἑ βάξις ἵκηται.&amp;quot;</l>
                <l n="875" rend="indent">Ὧς νείκεσσεν ὅμιλον· ἐναντία δ’ οὔ νύ τις ἔτλη</l>
                <l>ὄμματ’ ἀνασχεθέειν, οὐδὲ προτιμυθήσασθαι·</l>
                <l>ἀλλ’ αὔτως ἀγορῆθεν ἐπαρτίζοντο νέεσθαι</l>
                <l>σπερχόμενοι. ταὶ δέ σφιν ἐπέδραμον, εὖτ’ ἐδάησαν.</l>
                <l>ὡς δ’ ὅτε λείρια καλὰ περιβρομέουσι μέλισσαι</l>
                <l n="880">πέτρης ἐκχύμεναι σιμβληίδος, ἀμφὶ δὲ λειμὼν</l>
                <l>ἑρσήεις γάνυται, ταὶ δὲ γλυκὺν ἄλλοτε ἄλλον</l>
                <l>καρπὸν ἀμέργουσιν πεποτημέναι· ὧς ἄρα ταίγε</l>
                <l>ἐνδυκὲς ἀνέρας ἀμφὶ κινυρόμεναι προχέοντο,</l>
                <l>χερσί τε καὶ μύθοισιν ἐδεικανόωντο ἕκαστον,</l>
                <l n="885">εὐχόμεναι μακάρεσσιν ἀπήμονα νόστον ὀπάσσαι.</l>
                <l>ὧς δὲ καὶ Ὑψιπύλη ἠρήσατο χεῖρας ἑλοῦσα</l>
                <l>Αἰσονίδεω, τὰ δέ οἱ ῥέε δάκρυα χήτει ἰόντος· <milestone n="888" unit="card"/></l>
                <l rend="indent">&amp;quot;Νίσσεο, καὶ σὲ θεοὶ σὺν ἀπηρέσιν αὖτις ἑταίροις</l>
                <l>χρύσειον βασιλῆι δέρος κομίσειαν ἄγοντα</l>
                <l n="890">αὔτως, ὡς ἐθέλεις καί τοι φίλον. ἥδε δὲ νῆσος</l>
                <l>σκῆπτρά τε πατρὸς ἐμεῖο παρέσσεται, ἢν καὶ ὀπίσσω</l>
                <l>δή ποτε νοστήσας ἐθέλῃς ἄψορρον ἱκέσθαι.</l>
                <l>ῥηιδίως δ’ ἂν ἑοῖ καὶ ἀπείρονα λαὸν ἀγείραις</l>
                <l>ἄλλων ἐκ πολίων· ἀλλ’ οὐ σύγε τήνδε μενοινὴν</l>
                <l n="895">σχήσεις, οὔτ’ αὐτὴ προτιόσσομαι ὧδε τελεῖσθαι.</l>
                <l>μνώεο μὴν ἀπεών περ ὁμῶς καὶ νόστιμος ἤδη</l>
                <l>Ὑψιπύλης· λίπε δ’ ἧμιν ἔπος, τό κεν ἐξανύσαιμι</l>
                <l>πρόφρων, ἢν ἄρα δή με θεοὶ δώωσι τεκέσθαι.&amp;quot;</l>
                <l rend="indent">Τὴν δ’ αὖτ’ Αἴσονος υἱὸς ἀγαιόμενος προσέειπεν·</l>
                <l n="900">&amp;quot;Ὑψιπύλη, τὰ μὲν οὕτω ἐναίσιμα πάντα γένοιτο</l>
                <l>ἐκ μακάρων· τύνη δ’ ἐμέθεν πέρι θυμὸν ἀρείω</l>
                <l>ἴσχαν’, ἐπεὶ πάτρην μοι ἅλις Πελίαο ἕκητι</l>
                <l>ναιετάειν· μοῦνόν με θεοὶ λύσειαν ἀέθλων.</l>
                <l>εἰ δ’ οὔ μοι πέπρωται ἐς Ἑλλάδα γαῖαν ἱκέσθαι</l>
                <l n="905">τηλοῦ ἀναπλώοντι, σὺ δ’ ἄρσενα παῖδα τέκηαι,</l>
                <l>πέμπε μιν ἡβήσαντα Πελασγίδος ἔνδον Ἰωλκοῦ</l>
                <l>πατρί τ’ ἐμῷ καὶ μητρὶ δύης ἄκος, ἢν ἄρα τούσγε</l>
                <l>τέτμῃ ἔτι ζώοντας, ἵν’ ἄνδιχα τοῖο ἄνακτος</l>
                <l>σφοῖσιν πορσύνωνται ἐφέστιοι ἐν μεγάροισιν.&amp;quot;</l>
                <l n="910" rend="indent">Ἦ, καὶ ἔβαιν’ ἐπὶ νῆα παροίτατος· ὧς δὲ καὶ
                    ἄλλοι</l>
                <l>βαῖνον ἀριστῆες· λάζοντο δὲ χερσὶν έρετμὰ</l>
                <l>ἐνσχερὼ ἑζόμενοι· πρυμνήσια δέ σφισιν Ἄργος</l>
                <l>λῦσεν ὑπὲκ πέτρης ἁλιμυρέος. ἔνθ’ ἄρα τοίγε</l>
                <l>κόπτον ὕδωρ δολιχῇσιν ἐπικρατέως ἐλάτῃσιν.</l>
                <l n="915">ἑσπέριοι δ’ Ὀρφῆος ἐφημοσύνῃσιν ἔκελσαν</l>
                <l>νῆσον ἐς Ἠλέκτρης Ἀτλαντίδος, ὄφρα δαέντες</l>
                <l>ἀρρήτους ἀγανῇσι τελεσφορίῃσι θέμιστας</l>
                <l>σωότεροι κρυόεσσαν ὑπεὶρ ἅλα ναυτίλλοιντο.</l>
                <l>τῶν μὲν ἔτ’ οὐ προτέρω μυθήσομαι· ἀλλὰ καὶ αὐτὴ</l>
                <l n="920">νῆσος ὁμῶς κεχάροιτο καὶ οἳ λάχον ὄργια κεῖνα</l>
                <l>δαίμονες ἐνναέται, τὰ μὲν οὐ θέμις ἄμμιν ἀείδειν.</l>
                <l rend="indent">Κεῖθεν δ’ εἰρεσίῃ Μέλανος διὰ βένθεα πόντου</l>
                <l>ἱέμενοι τῇ μὲν Θρῃκῶν χθόνα, τῇ δὲ περαίην</l>
                <l>Ἴμβρον ἔχον καθύπερθε· νέον γε μὲν ἠελίοιο</l>
                <l n="925">δυομένου Χερόνησον ἐπὶ προύχουσαν ἵκοντο.</l>
                <l>ἔνθα σφιν λαιψηρὸς ἄη νότος, ἱστία δ’ οὔρῳ</l>
                <l>στησάμενοι κούρης Ἀθαμαντίδος αἰπὰ ῥέεθρα</l>
                <l>εἰσέβαλον· πέλαγος δὲ τὸ μὲν καθύπερθε λέλειπτο</l>
                <l>ἦρι, τὸ δ’ ἐννύχιοι rοιτειάδος ἔνδοθεν ἀκτῆς</l>
                <l n="930">μέτρεον, Ἰδαίην ἐπὶ δεξιὰ γαῖαν ἔχοντες.</l>
                <l>Δαρδανίην δὲ λιπόντες ἐπιποοσέβαλλον Ἀβύδῳ,</l>
                <l>Περκώτην δ’ ἐπὶ τῇ καὶ Ἀβαρνίδος ἠμαθόεσσαν</l>
                <l>ἠιόνα ζαθέην τε παρήμειβον Πιτύειαν.</l>
                <l>καὶ δὴ τοίγ’ ἐπὶ νυκτὶ διάνδιχα νηὸς ἰούσης</l>
                <l n="935">δίνῃ πορφύροντα διήνυσαν Ἑλλήσποντον.</l>
                <l rend="indent">Ἔστι δέ τις αἰπεῖα Προποντίδος ἔνδοθι νῆσος</l>
                <l>τυτθὸν ἀπὸ Φρυγίης πολυληίου ἠπείροιο</l>
                <l>εἰς ἅλα κεκλιμένη, ὅσσον τ’ ἐπιμύρεται ἰσθμὸς</l>
                <l>χέρσῳ ἐπιπρηνὴς καταειμένος· ἐν δέ οἱ ἀκταὶ</l>
                <l n="940">ἀμφίδυμοι, κεῖνται δ’ ὑπὲρ ὕδατος Λἰσήποιο.</l>
                <l>lρκτων μιν καλέουσιν ὄρος περιναιετάοντες·</l>
                <l>καὶ τὸ μὲν ὑβρισταί τε καὶ ἄγριοι ἐνναίουσιν</l>
                <l>Γηγενέες, μέγα θαῦμα περικτιόνεσσιν ἰδέσθαι.</l>
                <l>ἓξ γὰρ ἑκάστῳ χεῖρες ὑπέρβιοι ἠερέθονται,</l>
                <l n="945">αἱ μὲν ἀπὸ στιβαρῶν ὤμων δύο, ταὶ δ’ ὑπένερθεν</l>
                <l>τέσσαρες αἰνοτάτῃσιν ἐπὶ πλευρῇς ἀραρυῖαι.</l>
                <l>ἰσθμὸν δ’ αὖ πεδίον τε Δολίονες ἀμφενέμοντο</l>
                <l>ἀνέρες· ἐν δ’ ἥρως Λἰνήιος υἱὸς ἄνασσεν</l>
                <l>Κύζικος, ὃν κούρη δίου τέκεν Εὐσώροιο</l>
                <l n="950">Αἰνήτη. τοὺς δ’ οὔτι καὶ ἔκπαγλοί περ ἐόντες</l>
                <l>Γηγενέες σίνοντο, Ποσειδάωνος ἀρωγῇ·</l>
                <l>τοῦ γὰρ ἔσαν τὰ πρῶτα Δολίονες ἐκγεγαῶτες.</l>
                <l>ἔνθ’ Ἀργὼ προύτυψεν ἐπειγομένη ἀνέμοισιν</l>
                <l>Θρηικίοις, Καλὸς δὲ λιμὴν ὑπέδεκτο θέουσαν.</l>
                <l n="955">κεῖσε καὶ εὐναίης ὀλίγον λίθον ἐκλύσαντες</l>
                <l>Τίφυος ἐννεσίῃσιν ὑπὸ κρήνῃ ἐλίποντο,</l>
                <l>κρήνῃ ὑπ’ Ἀρτακίῃ· ἕτερον δ’ ἔλον, ὅστις ἀρήρει,</l>
                <l>βριθύν· ἀτὰρ κεῖνόν γε θεοπροπίαις Ἑκάτοιο</l>
                <l>Νηλεΐδαι μετόπισθεν Ἰάονες ἱδρύσαντο</l>
                <l n="960">ἱερόν, ἣ θέμις ἦεν, Ἰησονίης ἐν Ἀθήνης. <milestone n="961" unit="card"/></l>
                <l rend="indent">Τοὺς δ’ ἄμυδις φιλότητι Δολίονες ἠδὲ καὶ αὐτὸς</l>
                <l>Κύζικος ἀντήσαντες ὅτε στόλον ἠδὲ γενέθλην</l>
                <l>ἔκλυον, οἵτινες εἶεν, ἐυξείνως ἀρέσαντο,</l>
                <l>καί σφεας εἰρεσίῃ πέπιθον προτέρωσε κιόντας</l>
                <l n="965">ἄστεος ἐν λιμένι πρυμνήσια νηὸς ἀνάψαι,</l>
                <l>ἔνθ’ οἵγ’ Ἐκβασίῳ βωμὸν θέσαν Ἀπόλλωνι</l>
                <l>εἱσάμενοι παρὰ θῖνα, θυηπολίης τ’ ἐμελοντο.</l>
                <l>δῶκεν δ’ αὐτὸς ἄναξ λαρὸν μέθυ δευουένοισιν</l>
                <l>μῆλά θ’ ὁμοῦ· δὴ γάρ οἱ ἔην φάτις, εὖτ’ ἂν ἵκωνται</l>
                <l n="970">ἀνδρῶν ἡρώων θεῖος στόλος, αὐτίκα τόνγε</l>
                <l>μείλιχον ἀντιάαν, μηδὲ πτολέμοιο μέλεσθαι.</l>
                <l>ἶσόν που κἀκείνῳ ἐπισταχύεσκον ἴουλοι,</l>
                <l>οὐδέ νύ πω παίδεσσιν ἀγαλλόμενος μεμόρητο·</l>
                <l>ἀλλ’ ἔτι οἱ κατὰ δώματ’ ἀκήρατος ἦεν ἄκοιτις</l>
                <l n="975">ὠδίνων, Μέροπος Περκωσίου ἐκγεγαυῖα,</l>
                <l>Κλείτη ἐυπλόκαμος, τὴν μὲν νέον ἐξέτι πατρὸς</l>
                <l>θεσπεσίοις ἕδνοισιν ἀνήγαγεν ἀντιπέρηθεν.</l>
                <l>ἀλλὰ καὶ ὧς θάλαμόν τε λιπὼν καὶ δέμνια νύμφης</l>
                <l>τοῖς μέτα δαῖτ’ ἀλέγυνε, βάλεν δ’ ἀπὸ δείματα θυμοῦ.</l>
                <l n="980">ἀλλήλους δ’ ἐρέεινον ἀμοιβαδίς· ἤτοι ὁ μέν σφεων</l>
                <l>πεύθετο ναυτιλίης ἄνυσιν, Πελίαό τ’ ἐφετμάς·</l>
                <l>οἱ δὲ περικτιόνων πόλιας καὶ κόλπον ἅπαντα</l>
                <l>εὐρείης πεύθοντο Προποντίδος· οὐ μὲν ἐπιπρὸ</l>
                <l>ἠείδει καταλέξαι ἐελδομένοισι δαῆναι.</l>
                <l n="985">ἠοῖ δ’ εἰσανέβαν μέγα Δίνδυμον, ὄφρα καὶ αὐτοὶ</l>
                <l>θηήσαιντο πόρους κείνης ἁλός· ἐκ δ’ ἄρα τοίγε</l>
                <l>νῆα Χυτοῦ λιμένος προτέρω ἐξήλασαν ὅρμον·</l>
                <l>ἥδε δ’ Ἰησονίη πέφαται ὁδός, ἥνπερ ἔβησαν.</l>
                <l rend="indent">Γηγενέες δ’ ἑτέρωθεν ἀπ’ οὔρεος ἀίξαντες</l>
                <l n="990">φράξαν ἀπειρεσίοιο Χυτοῦ στόμα νειόθι πέτρῃς</l>
                <l>πόντιον, οἷά τε θῆρα λοχώμενοι ἔνδον ἐόντα.</l>
                <l>ἀλλὰ γὰρ αὖθι λέλειπτο σὺν ἀνδράσιν ὁπλοτέροισιν</l>
                <l>Ἡρακλέης, ὃς δή σφι παλίντονον αἶψα τανύσσας</l>
                <l>τόξον ἐπασσυτέρους πέλασε χθονί· τοὶ δὲ καὶ αὐτοὶ</l>
                <l n="995">πέτρας ἀμφιρρῶγας ἀερτάζοντες ἔβαλλον.</l>
                <l>δὴ γάρ που κἀκεῖνα θεὰ τρέφεν αἰνὰ πέλωρα</l>
                <l>Ἥρη, Ζηνὸς ἄκοιτις, ἀέθλιον Ἡρακλῆι.</l>
                <l>σὺν δὲ καὶ ὧλλοι δῆθεν ὑπότροποι ἀντιόωντες,</l>
                <l>πρίν περ ἀνελθέμεναι σκοπιήν, ἥπτοντο φόνοιο</l>
                <l n="1000">Γηγενέων ἥρωες ἀρήιοι, ἠμὲν ὀιστοῖς</l>
                <l>ἠδὲ καὶ ἐγχείῃσι δεδεγμένοι, εἰσόκε πάντας</l>
                <l>ἀντιβίην ἀσπερχὲς ὀρινομένους ἐδάιξαν.</l>
                <l>ὡς δ’ ὅτε δούρατα μακρὰ νέον πελέκεσσι τυπέντα</l>
                <l>ὑλοτόμοι στοιχηδὸν ἐπὶ ῥηγμῖνι βάλωσιν,</l>
                <l n="1005">ὄφρα νοτισθέντα κρατεροὺς ἀνεχοίατο γόμφους·</l>
                <l>ὧς οἱ ἐνὶ ξυνοχῇ λιμένος πολιοῖο τέταντο</l>
                <l>ἑξείης, ἄλλοι μὲν ἐς ἁλμυρὸν ἀθρόοι ὕδωρ</l>
                <l>δύπτοντες κεφαλὰς καὶ στήθεα, γυῖα δ’ ὕπερθεν</l>
                <l>χέρσῳ τεινάμενοι· τοὶ δ’ ἔμπαλιν, αἰγιαλοῖο</l>
                <l n="1010">κράατα μὲν ψαμάθοισι, πόδας δ’ εἰς βένθος ἔρειδον,</l>
                <l>ἄμφω ἅμ’ οἰωνοῖσι καὶ ἰχθύσι κύρμα γενέσθαι. <milestone n="1012" unit="card"/></l>
                <l rend="indent">Ἥρωες δ’, ὅτε δή σφιν ἀταρβὴς ἔπλετ’ ἄεθλος,</l>
                <l>δὴ τότε πείσματα νηὸς ἐπὶ πνοιῇς ἀνέμοιο</l>
                <l>λυσάμενοι προτέρωσε διὲξ ἁλὸς οἶδμα νέοντο.</l>
                <l n="1015">ἡ δ’ ἔθεεν λαίφεσσι πανήμερος· οὐ μὲν ἰούσης</l>
                <l>νυκτὸς ἔτι ῥιπὴ μένεν ἔμπεδον, ἀλλὰ θύελλαι</l>
                <l>ἀντίαι ἁρπάγδην ὀπίσω φέρον, ὄφρ’ ἐπέλασσαν</l>
                <l>αὖτις ἐυξείνοισι Δολίοσιν ἐκ δ’ ἄρ’ ἔβησαν</l>
                <l>αὐτονυχί· Ἱερὴ δὲ φατίζεται ἥδ’ ἔτι πέτρη,</l>
                <l n="1020">ᾗ πέρι πείσματα νηὸς ἐπεσσύμενοι ἐβάλοντο.</l>
                <l>οὐδέ τις αὐτὴν νῆσον ἐπιφραδέως ἐνόησεν</l>
                <l>ἔμμεναι· οὐδ’ ὑπὸ νυκτὶ Δολίονες ἂψ ἀνιόντας</l>
                <l>ἥρωας νημερτὲς ἐπήισαν· ἀλλά που ἀνδρῶν</l>
                <l>Μακριέων εἴσαντο Πελασγικὸν ἄρεα κέλσαι.</l>
                <l n="1025">τῶ καὶ τεύχεα δύντες ἐπὶ σφίσι χεῖρας ἄειραν.</l>
                <l>σὺν δ’ ἔλασαν μελίας τε καὶ ἀσπίδας ἀλλήλοισιν</l>
                <l>ὀξείῃ ἴκελοι ῥιπῇ πυρός, ἥ τ’ ἐνὶ θάμνοις</l>
                <l>αὐαλέοισι πεσοῦσα κορύσσεται· ἐν δὲ κυδοιμὸς</l>
                <l>δεινός τε ζαμενής τε Δολιονίῳ πέσε δήμῳ.</l>
                <l n="1030">οὐδ’ ὅγε δηιοτῆτος ὑπὲρ μόρον αὖτις ἔμελλεν</l>
                <l>οἴκαδε νυμφιδίους θαλάμους καὶ λέκτρον ἱκέσθαι.</l>
                <l>ἀλλά μιν Λἰσονίδης τετραμμένον ἰθὺς ἑοῖο</l>
                <l>πλῆξεν ἐπαΐξας στῆθος μέσον, ἀμφὶ δὲ δουρὶ</l>
                <l>ὀστέον ἐρραίσθη· ὁ δ’ ἐνὶ ψαμάθοισιν έλυσθεὶς</l>
                <l n="1035">μοῖραν ἀνέπλησεν. τὴν γὰρ θέμις οὔποτ’ ἀλύξαι</l>
                <l>θνητοῖσιν· πάντῃ δὲ περὶ μέγα πέπταται ἕρκος.</l>
                <l>ὧς τὸν ὀιόμενόν που ἀδευκέος ἔκτοθεν ἄτης</l>
                <l>εἶναι ἀριστήων αὐτῇ ὑπὸ νυκτὶ πέδησεν</l>
                <l>μαρνάμενον κείνοισι· πολεῖς δ’ ἐπαρηγόνες ἄλλοι</l>
                <l n="1040">ἔκταθεν· Ἡρακλέης μὲν ἐνήρατο Τηλεκλῆα</l>
                <l>ἠδὲ Μεγαβρόντην· Σφόδριν δ’ ἐνάριξεν Ἄκαστος·</l>
                <l>Πηλεὺς δὲ Ζέλυν εἷλεν ἀρηίθοόν τε Γέφυρον.</l>
                <l>αὐτὰρ ἐυμμελίης Τελαμὼν Βασιλῆα κατέκτα.</l>
                <l>Ἴδας δ’ αὖ Προμέα, Κλυτίος δ’ Ὑάκινθον ἔπεφνεν,</l>
                <l n="1045">Τυνδαρίδαι δ’ ἄμφω Μεγαλοσσάκεα Φλογίον τε.</l>
                <l>Οἰνεΐδης δ’ ἐπὶ τοῖσιν ἕλεν θρασὺν Ἰτυμονῆα</l>
                <l>ἠδὲ καὶ Ἀρτακέα, πρόμον ἀνδρῶν· οὓς ἔτι πάντας</l>
                <l>ἐνναέται τιμαῖς ἡρωίσι κυδαίνουσιν.</l>
                <l>οἱ δ’ ἄλλοι εἴξαντες ὑπέτρεσαν, ἠύτε κίρκους</l>
                <l n="1050">ὠκυπέτας ἀγεληδὸν ὑποτρέσσωσι πέλειαι.</l>
                <l>ἐς δὲ πύλας ὁμάδῳ πέσον ἀθρόοι· αἶψα δ’ ἀυτῆς</l>
                <l>πλῆτο πόλις στονόεντος ὑποτροπίῃ πολέμοιο.</l>
                <l>ἠῶθεν δ’ ὀλοὴν καὶ ἀμήχανον εἰσενόησαν</l>
                <l>ἀμπλακίην ἄμφω· στυγερὸν δ’ ἄχος εἷλεν ἰδόντας</l>
                <l n="1055">ἥρωας Μινύας Αἰνήιον υἷα πάροιθεν</l>
                <l>Κύζικον ἐν κονίῃσι καὶ αἵματι πεπτηῶτα.</l>
                <l>ἤματα δὲ τρία πάντα γόων, τίλλοντό τε χαίτας</l>
                <l>αὐτοὶ ὁμῶς λαοί τε Δολίονες. αὐτὰρ ἔπειτα</l>
                <l>τρὶς περὶ χαλκείοις σὺν τεύχεσι δινηθέντες</l>
                <l n="1060">τύμβῳ ἐνεκτερέιξαν, ἐπειρήσαντό τ’ ἀέθλων,</l>
                <l>ἣ θέμις, ἂμ πεδίον λειμώνιον, ἔνθ’ ἔτι νῦν περ</l>
                <l>ἀγκέχυται τόδε σῆμα καὶ ὀψιγόνοισιν ἰδέσθαι.</l>
                <l>οὐδὲ μὲν οὐδ’ ἄλοχος Κλείτη φθιμένοιο λέλειπτο</l>
                <l>οὗ πόσιος μετόπισθε· κακῷ δ’ ἐπὶ κύντερον ἄλλο</l>
                <l n="1065">ἤνυσεν, ἁψαμένη βρόχον αὐχένι. τὴν δὲ καὶ αὐταὶ</l>
                <l>νύμφαι ἀποφθιμένην ἀλσηίδες ὠδύραντο·</l>
                <l>καί οἱ ἀπὸ βλεφάρων ὅσα δάκρυα χεῦαν ἔραζε,</l>
                <l>πάντα τάγε κρήνην τεῦξαν θεαί, ἣν καλέουσιν</l>
                <l>Κλείτην, δυστήνοιο περικλεὲς οὔνομα νύμφης.</l>
                <l n="1070">αἰνότατον δὴ κεῖνο Δολιονίῃσι γυναιξὶν</l>
                <l>ἀνδράσι τ’ ἐκ Διὸς ἦμαρ ἐπήλυθεν· οὐδὲ γὰρ αὐτῶν</l>
                <l>ἔτλη τις πάσσασθαι ἐδητύος, οὐδ’ ἐπὶ δηρὸν</l>
                <l>ἐξ ἀχέων ἔργοιο μυληφάτου ἐμνώοντο·</l>
                <l>ἀλλ’ αὔτως ἄφλεκτα διαζώεσκον ἔδοντες.</l>
                <l n="1075">ἔνθ’ ἔτι νῦν, εὖτ’ ἄν σφιν ἐτήσια χύτλα χέωνται</l>
                <l>Κύζικον ἐνναίοντες Ἰάονες, ἔμπεδον αἰεὶ</l>
                <l>πανδήμοιο μύλης πελάνους ἐπαλετρεύουσιν. <milestone n="1078" unit="card"/></l>
                <l rend="indent">Ἐκ δὲ τόθεν τρηχεῖαι ἀνηέρθησαν ἄελλαι</l>
                <l>ἤμαθ’ ὁμοῦ νύκτας τε δυώδεκα, τοὺς δὲ καταῦθι</l>
                <l n="1080">ναυτίλλεσθαι ἔρυκον. ἐπιπλομένῃ δ’ ἐνὶ νυκτὶ</l>
                <l>ὧλλοι μέν ῥα πάρος δεδμημένοι εὐνάζοντο</l>
                <l>ὕπνῳ ἀριστῆες πύματον λάχος· αὐτὰρ Ἄκαστος</l>
                <l>Μόψος τ’ Ἀμπυκίδης ἀδινὰ κνώσσοντας ἔρυντο.</l>
                <l>ἡ δ’ ἄρ’ ὑπὲρ ξανθοῖο καρήατος Αἰσονίδαο</l>
                <l n="1085">πωτᾶτ’ ἀλκυονὶς λιγυρῇ ὀπὶ θεσπίζουσα</l>
                <l>λῆξιν ὀρινομένων ἀνέμων· συνέηκε δὲ Μόψος</l>
                <l>ἀκταίης ὄρνιθος ἐναίσιμον ὄσσαν ἀκούσας.</l>
                <l>καὶ τὴν μὲν θεὸς αὖτις ἀπέτραπεν, ἷζε δ’ ὕπερθεν</l>
                <l>νηίου ἀφλάστοιο μετήορος ἀίξασα.</l>
                <l n="1090">τὸν δ’ ὅγε κεκλιμένον μαλακοῖς ἐνὶ κώεσιν οἰῶν.</l>
                <l>κινήσας ἀνέγειρε παρασχεδόν, ὧδέ τ’ ἔειπεν·</l>
                <l rend="indent">&amp;quot;Αἰσονίδη, χρειώ σε τόδ’ ἱερὸν εἰσανιόντα</l>
                <l>Δινδύμου ὀκριόεντος ἐύθρονον ἱλάξασθαι</l>
                <l>μητέρα συμπάντων μακάρων· λήξουσι δ’ ἄελλαι</l>
                <l n="1095">ζαχρηεῖς· τοίην γὰρ ἐγὼ νέον ὄσσαν ἄκουσα</l>
                <l>ἀλκυόνος ἁλίης, ἥ τε κνώσσοντος ὕπερθεν</l>
                <l>σεῖο πέριξ τὰ ἕκαστα πιφαυσκομένη πεπότηται.</l>
                <l>ἐκ γὰρ τῆς ἄνεμοί τε θάλασσά τε νειόθι τε χθὼν</l>
                <l>πᾶσα πεπείρανται νιφόεν θ’ ἕδος Οὐλύμποιο·</l>
                <l n="1100">καί οἱ, ὅτ’ ἐξ ὀρέων μέγαν οὐρανὸν εἰσαναβαίνῃ,</l>
                <l>Ζεὺς αὐτὸς Κρονίδης ὑποχάζεται. ὧς δὲ καὶ ὧλλοι</l>
                <l>ἀθάνατοι μάκαρες δεινὴν θεὸν ἀμφιέπουσιν.&amp;quot;</l>
                <l rend="indent">Ὧς φάτο· τῷ δ’ ἀσπαστὸν ἔπος γένετ’ εἰσαΐοντι.</l>
                <l>ὤρνυτο δ’ ἐξ εὐνῆς κεχαρημένος· ὦρσε δ’ ἑταίρους</l>
                <l n="1105">πάντας ἐπισπέρχων, καί τέ σφισιν ἐγρομένοισιν</l>
                <l>Ἀμπυκίδεω Μόψοιο θεοπροπίας ἀγόρευεν.</l>
                <l>αἶψα δὲ κουρότεροι μὲν ἀπὸ σταθμῶν ἐλάσαντες</l>
                <l>ἔνθεν ἐς αἰπεινὴν ἄναγον βόας οὔρεος ἄκρην.</l>
                <l>οἱ δ’ ἄρα λυσάμενοι Ἱερῆς ἐκ πείσματα πέτρης</l>
                <l n="1110">ἤρεσαν ἐς λιμένα Θρηίκιον· ἂν δὲ καὶ αὐτοὶ</l>
                <l>βαῖνον, παυροτέρους ἑτάρων ἐν νηὶ λιπόντες.</l>
                <l>τοῖσι δὲ Μακριάδες σκοπιαὶ καὶ πᾶσα περαίη</l>
                <l>Θρηικίης ἐνὶ χερσὶν ἑαῖς προυφαίνετ’ ἰδέσθαι·</l>
                <l>φαίνετο δ’ ἠερόεν στόμα Βοσπόρου ἠδὲ κολῶναι</l>
                <l n="1115">Μυσίαι· ἐκ δ’ ἑτέρης ποταμοῦ ῥόος Αἰσήποιο</l>
                <l>ἄστυ τε καὶ πεδίον Νηπήιον Ἀδρηστείης.</l>
                <l>ἔσκε δέ τι στιβαρὸν στύπος ἀμπέλου ἔντροφον ὕλῃ,</l>
                <l>πρόχνυ γεράνδρυον· τὸ μὲν ἔκταμον, ὄφρα πέλοιτο</l>
                <l>δαίμονος οὐρείης ἱερὸν βρέτας· ἔξεσε δ’ Ἄργος</l>
                <l n="1120">εὐκόσμως, καὶ δή μιν ἐπ’ ὀκριόεντι κολωνῷ</l>
                <l>ἵδρυσαν φηγοῖσιν ἐπηρεφὲς ἀκροτάτῃσιν,</l>
                <l>αἵ ῥά τε πασάων πανυπέρταται ἐρρίζωνται.</l>
                <l>βωμὸν δ’ αὖ χέραδος παρενήνεον· ἀμφὶ δὲ φύλλοις</l>
                <l>στεψάμενοι δρυΐνοισι θυηπολίης ἐμέλοντο</l>
                <l n="1125">Μητέρα Δινδυμίην πολυπότνιαν ἀγκαλέοντες,</l>
                <l>ἐνναέτιν Φρυγίης, Τιτίην θ’ ἅμα Κύλληνόν τε,</l>
                <l>οἳ μοῦνοι πολέων μοιρηγέται ἠδὲ πάρεδροι</l>
                <l>Μητέρος Ἰδαίης κεκλήαται, ὅσσοι ἔασιν</l>
                <l>Δάκτυλοι Ἰδαῖοι Κρηταιέες, οὕς ποτε νύμφη</l>
                <l n="1130">Ἀγχιάλη Δικταῖον ἀνὰ σπέος ἀμφοτέρῃσιν</l>
                <l>δραξαμένη γαίης Οἰαξίδος ἐβλάστησεν.</l>
                <l>πολλὰ δὲ τήνγε λιτῇσιν ἀποστρέψαι ἐριώλας</l>
                <l>Λἰσονίδης γουνάζετ’ ἐπιλλείβων ἱεροῖσιν</l>
                <l>αἰθομένοις· ἄμυδις δὲ νέοι Ὀρφῆος ἀνωγῇ</l>
                <l n="1135">σκαίροντες βηταρμὸν ἐνόπλιον ὠρχήσαντο,</l>
                <l>καὶ σάκεα ξιφέεσσιν ἐπέκτυπον, ὥς κεν ἰωὴ</l>
                <l>δύσφημος πλάζοιτο δι’ ἠέρος, ἣν ἔτι λαοὶ</l>
                <l>κηδείῃ βασιλῆος ἀνέστενον. ἔνθεν ἐσαιεὶ</l>
                <l>ῥόμβῳ καὶ τυπάνῳ rείην Φρύγες ἱλάσκονται.</l>
                <l n="1140">ἡ δέ που εὐαγέεσσιν ἐπὶ φρένα θῆκε θυηλαῖς</l>
                <l>ἀνταίη δαίμων· τὰ δ’ ἐοικότα σήματ’ ἔγεντο.</l>
                <l>δένδρεα μὲν καρπὸν χέον ἄσπετον, ἀμφὶ δὲ ποσσὶν</l>
                <l>αὐτομάτη φύε γαῖα τερείνης ἄνθεα ποίης.</l>
                <l>θῆρες δ’ εἰλυούς τε κατὰ ξυλόχους τε λιπόντες</l>
                <l n="1145">οὐρῇσιν σαίνοντες ἐπήλυθον. ἡ δὲ καὶ ἄλλο</l>
                <l>θῆκε τέρας· ἐπεὶ οὔτι παροίτερον ὕδατι νᾶεν</l>
                <l>Δίνδυμον· ἀλλά σφιν τότ’ ἀνέβραχε διψάδος αὔτως</l>
                <l>ἐκ κορυφῆς ἄλληκτον· Ἰησονίην δ’ ἐνέπουσιν</l>
                <l>κεῖνο ποτὸν κρήνην περιναιέται ἄνδρες ὀπίσσω.</l>
                <l n="1150">καὶ τότε μὲν δαῖτ’ ἀμφὶ θεᾶς θέσαν οὔρεσιν Ἄρκτων,</l>
                <l>μέλποντες rείην πολυπότνιαν· αὐτὰρ ἐς ἠὼ</l>
                <l>ληξάντων ἀνέμων νῆσον λίπον εἰρεσίῃσιν. <milestone n="1153" unit="card"/></l>
                <l rend="indent">Ἔνθ’ ἔρις ἄνδρα ἕκαστον ἀριστήων ὀρόθυνεν,</l>
                <l>ὅστις ἀπολλήξειε πανύστατος. ἀμφὶ γὰρ αἰθὴρ</l>
                <l n="1155">νήνεμος ἐστόρεσεν δίνας, κατὰ δ’ εὔνασε πόντον.</l>
                <l>οἱ δὲ γαληναίῃ πίσυνοι ἐλάασκον ἐπιπρὸ</l>
                <l>νῆα βίῃ· ?? δ’ οὔ κε διὲξ ἁλὸς ἀίσσουσαν</l>
                <l>οὐδὲ Ποσειδάωνος ἀελλόποδες κίχον ἵπποι.</l>
                <l>ἔμπης δ’ ἐγρομένοιο σάλου ζαχρηεσιν αὔραις,</l>
                <l n="1160">αἳ νέον ἐκ ποταμῶν ὑπὸ δείελον ἠερέθονται,</l>
                <l>τειρόμενοι καὶ δὴ μετελώφεον· αὐτὰρ ὁ τούσγε</l>
                <l>πασσυδίῃ μογέοντας ἐφέλκετο κάρτεϊ χειρῶν</l>
                <l>Ἡρακλέης, ἐτίνασσε δ’ ἀρη??ότα δούρατα νηός.</l>
                <l>ἀλλ’ ὅτε δὴ Μυσῶν λελιημένοι ἠπείροιο</l>
                <l n="1165">rυνδακίδας προχοὰς μέγα τ’ ἠρίον Λἰγαίωνος</l>
                <l>τυτθὸν ὑπὲκ Φρυγίης παρεμέτρεον εἰσορόωντες,</l>
                <l>δὴ τότ’ ἀνοχλίζων τετρηχότος οἴδματος ὁλκοὺς</l>
                <l>μεσσόθεν ἆξεν ἐρετμόν. ἀτὰρ τρύφος ἄλλο μὲν αὐτὸς</l>
                <l>ἄμφω χερσὶν ἔχων πέσε δόχμιος, ἄλλο δὲ πόντος</l>
                <l n="1170">κλύζε παλιρροθίοισι φέρων. ἀνὰ δ’ ἕζετο σιγῇ</l>
                <l>παπταίνων· χεῖρες γὰρ ἀήθεον ἠρεμέουσαι.</l>
                <l rend="indent">Ἦμος δ’ ἀγρόθεν εἶσι φυτοσκάφος ἤ τις ἀροτρεὺς</l>
                <l>ἀσπασίως εἰς αὖλιν ἑήν, δόρποιο χατίζων,</l>
                <l>αὐτοῦ δ’ ἐν προμολῇ τετρυμένα γούνατ’ ἔκαμψεν</l>
                <l n="1175">αὐσταλέος κονίῃσι, περιτριβέας δέ τε χεῖρας</l>
                <l>εἰσορόων κακὰ πολλὰ ἑῇ ἠρήσατο γαστρί·</l>
                <l>τῆμος ἄρ’ οἵγ’ ἀφίκοντο Κιανίδος ἤθεα γαίης</l>
                <l>ἀμφ’ Ἀργανθώνειον ὄρος προχοάς τε Κίοιο.</l>
                <l>τοὺς μὲν ἐυξείνως Μυσοὶ φιλότητι κιόντας</l>
                <l n="1180">δειδέχατ’, ἐνναέται κείνης χθονός, ἤιά τέ σφιν</l>
                <l>μῆλά τε δευομένοις μέθυ τ’ ἄσπετον ἐγγυάλιξαν.</l>
                <l>ἔνθα δ’ ἔπειθ’ οἱ μὲν ξύλα κάγκανα, τοὶ δὲ λεχαίην</l>
                <l>φυλλάδα λειμώνων φέρον ἄσπετον ἀμήσαντες,</l>
                <l>στόρνυσθαι· τοὶ δ’ ἀμφὶ πυρήια δινεύεσκον·</l>
                <l n="1185">οἱ δ’ οἶνον κρητῆρσι κέρων, πονέοντο τε δαῖτα,</l>
                <l>Ἐκβασίῳ ῥέξαντες ὑπὸ κνέφας Ἀπόλλωνι.</l>
                <l rend="indent">Αὐτὰρ ὁ δαίνυσθαι ἑτάροις οἷς εὖ ἐπιτείλας</l>
                <l>βῆ ῥ̓ ἴμεν εἰς ὕλην υἱὸς Διός, ὥς κεν ἐρετμὸν</l>
                <l>οἷ αὐτῷ φθαίη καταχείριον ἐντύνασθαι.</l>
                <l n="1190">εὗρεν ἔπειτ’ ἐλάτην ἀλαλήμενος, οὔτε τι πολλοῖς</l>
                <l>ἀχθομένην ὄζοις, οὐδὲ μέγα τηλεθόωσαν,</l>
                <l>ἀλλ’ οἷον ταναῆς ἔρνος πέλει αἰγείροιο·</l>
                <l>τόσση ὁμῶς μῆκός τε καὶ ἐς πάχος ἦεν ἰδέσθαι.</l>
                <l>ῥίμφα δ’ ὀιστοδόκην μὲν ἐπὶ χθονὶ θῆκε φαρέτρην</l>
                <l n="1195">αὐτοῖσιν τόξοισιν, ἔδυ δ’ ἀπὸ δέρμα λέοντος.</l>
                <l>τὴν δ’ ὅγε χαλκοβαρεῖ ῥοπάλῳ δαπέδοιο τινάξας</l>
                <l>νειόθεν ἀμφοτέρῃσι περὶ στύπος ἔλλαβε χερσίν,</l>
                <l>ἠνορέῃ πίσυνος· ἐν δὲ πλατὺν ὦμον ἔρεισεν</l>
                <l>εὖ διαβάς· πεδόθεν δὲ βαθύρριζόν περ ἐοῦσαν</l>
                <l n="1200">προσφὺς ἐξήειρε σὺν αὐτοῖς ἔχμασι γαίης.</l>
                <l>ὡς δ’ ὅταν ἀπροφάτως ἱστόν νεός, εὖτε μάλιστα</l>
                <l>χειμερίη ὀλοοῖο δύσις πέλει Ὠρίωνος,</l>
                <l>ὑψόθεν ἐμπλήξασα θοὴ ἀνέμοιο κατάιξ</l>
                <l>αὐτοῖσι σφήνεσσιν ὑπὲκ προτόνων ἐρύσηται·</l>
                <l n="1205">ὧς ὅγε τὴν ἤειρεν. ὁμοῦ δ’ ἀνὰ τόξα καὶ ἰοὺς</l>
                <l>δέρμα θ’ ἑλὼν ῥόπαλόν τε παλίσσυτος ὦρτο νέεσθαι. <milestone n="1207" unit="card"/></l>
                <l rend="indent">Τόφρα δ’ Ὕλας χαλκέῃ σὺν κάλπιδι νόσφιν ὁμίλου</l>
                <l>δίζητο κρήνης ἱερὸν ῥόον, ὥς κέ οἱ ὕδωρ</l>
                <l>φθαίη ἀφυσσάμενος ποτιδόρπιον, ἄλλα τε πάντα</l>
                <l n="1210">ὀτραλέως κατὰ κόσμον ἐπαρτίσσειεν ἰόντι.</l>
                <l>δὴ γάρ μιν τοίοισιν ἐν ἤθεσιν αὐτὸς ἔφερβεν,</l>
                <l>νηπίαχον τὰ πρῶτα δόμων ἐκ πατρὸς ἀπούρας,</l>
                <l>δίου Θειοδάμαντος, ὃν ἐν Δρυόπεσσιν ἔπεφνεν</l>
                <l>νηλειῶς, βοὸς ἀμφὶ γεωμόρου ἀντιόωντα.</l>
                <l n="1215">ἤτοι ὁ μὲν νειοῖο γύας τέμνεσκεν ἀρότρῳ</l>
                <l>Θειοδάμας ἀνίῃ βεβολημένος· αὐτὰρ ὁ τόνγε</l>
                <l>βοῦν ἀρότην ἤνωγε παρασχέμεν οὐκ ἐθέλοντα.</l>
                <l>ἵετο γὰρ πρόφασιν πολέμου Δρυόπεσσι βαλέσθαι</l>
                <l>λευγαλέην, ἐπεὶ οὔτι δίκης ἀλέγοντες ἔναιον.</l>
                <l n="1220">ἀλλὰ τὰ μὲν τηλοῦ κεν ἀποπλάγξειεν ἀοιδῆς.</l>
                <l>αἶψα δ’ ὅγε κρήνην μετεκίαθεν, ἣν καλέουσιν</l>
                <l>Πηγὰς ἀγχίγυοι περιναιέται. οἱ δέ που ἄρτι</l>
                <l>νυμφάων ἵσταντο χοροί· μέλε γάρ σφισι πάσαις,</l>
                <l>ὅσσαι κεῖς’ ἐρατὸν νύμφαι ῥίον ἀμφενέμοντο,</l>
                <l n="1225">Ἄρτεμιν ἐννυχίῃσιν ἀεὶ μέλπεσθαι ἀοιδαῖς.</l>
                <l>αἱ μέν, ὅσαι σκοπιὰς ὀρέων λάχον ἢ καὶ ἐναύλους,</l>
                <l>αἵγε μὲν ὑλήωροι ἀπόπροθεν ἐστιχόωντο,</l>
                <l>ἡ δὲ νέον κρήνης ἀνεδύετο καλλινάοιο</l>
                <l>νύμφη ἐφυδατίη· τὸν δὲ σχεδὸν εἰσενόησεν</l>
                <l n="1230">κάλλεϊ καὶ γλυκερῇσιν ἐρευθόμενον χαρίτεσσιν.</l>
                <l>πρὸς γάρ οἱ διχόμηνις ἀπ’ αἰθέρος αὐγάζουσα</l>
                <l>βάλλε σεληναίη. τὴν δὲ φρένας ἐπτοίησεν</l>
                <l>Κύπρις, ἀμηχανίῃ δὲ μόλις συναγείρατο θυμόν.</l>
                <l>αὐτὰρ ὅγ’ ὡς τὰ πρῶτα ῥόῳ ἔνι κάλπιν ἔρεισεν</l>
                <l n="1235">λέχρις ἐπιχριμφθείς, περὶ δ’ ἄσπετον ἔβραχεν ὕδωρ</l>
                <l>χαλκὸν ἐς ἠχήεντα φορεύμενον, αὐτίκα δ’ ἥγε</l>
                <l>λαιὸν μὲν καθύπερθεν ἐπ’ αὐχένος ἄνθετο πῆχυν</l>
                <l>κύσσαι ἐπιθύουσα τέρεν στόμα· δεξιτερῇ δὲ</l>
                <l>ἀγκῶν’ ἔσπασε χειρί, μέσῃ δ’ ἐνικάββαλε δίνῃ.</l>
                <l n="1240" rend="indent">Τοῦ δ’ ἥρως ἰάχοντος ἐπέκλυεν οἶος ἑταίρων</l>
                <l>Εἰλατίδης Πολύφημος, ἰὼν προτέρωσε κελεύθου,</l>
                <l>δέκτο γὰρ Ἡρακλῆα πελώριον, ὁππόθ’ ἵκοιτο.</l>
                <l>βῆ δὲ μεταΐξας Πηγέων σχεδόν, ἠύτε τις θὴρ</l>
                <l>ἄγριος, ὅν ῥά τε γῆρυς ἀπόπροθεν ἵκετο μήλων,</l>
                <l n="1245">λιμῷ δ’ αἰθόμενος μετανίσσεται, οὐδ’ ἐπέκυρσεν</l>
                <l>ποίμνῃσιν· πρὸ γὰρ αὐτοὶ ἐνὶ σταθμοῖσι νομῆες</l>
                <l>ἔλσαν· ὁ δὲ στενάχων βρέμει ἄσπετον, ὄφρα κάμῃσιν·</l>
                <l>ὧς τότ’ ἄρ’ Εἰλατίδης μεγάλ’ ἔστενεν, ἀμφὶ δὲ χῶρον</l>
                <l>φοίτα κεκληγώς· μελέη δέ οἱ ἔπλετο φωνή.</l>
                <l n="1250">αἶψα δ’ ἐρυσσάμενος μέγα φάσγανον ὦρτο δίεσθαι,</l>
                <l>μήπως ἢ θήρεσσιν ἕλωρ πέλοι, ἠέ μιν ἄνδρες</l>
                <l>μοῦνον ἐόντ’ ἐλόχησαν, ἄγουσι δὲ ληίδ’ ἑτοίμην.</l>
                <l>ἔνθ’ αὐτῷ ξύμβλητο κατὰ στίβον Ἡρακλῆι</l>
                <l>γυμνὸν ἐπαΐσσων παλάμῃ ξίφος· εὖ δέ μιν ἔγνω</l>
                <l n="1255">σπερχόμενον μετὰ νῆα διὰ κνέφας. αὐτίκα δ’ ἄτην</l>
                <l>ἔκφατο λευγαλέην, βεβαρημένος ἄσθματι θυμόν· <milestone n="1257" unit="card"/></l>
                <l rend="indent">&amp;quot;Δαιμόνιε, στυγερόν τοι ἄχος πάμπρωτος ἐνίψω.</l>
                <l>οὐ γὰρ Ὕλας κρήνηνδε κιὼν σόος αὖτις ἱκάνει.</l>
                <l>ἀλλά ἑ ληιστῆρες ἐνιχρίμψαντες ἄγουσιν,</l>
                <l n="1260">ἢ θῆρες σίνονται· ἐγὼ δ’ ἰάχοντος ἄκουσα.&amp;quot;</l>
                <l rend="indent">Ὧς φάτο· τῷ δ’ ἀίοντι κατὰ κροτάφων ἅλις ἱδρὼς</l>
                <l>κήκιεν, ἐν δὲ κελαινὸν ὑπὸ σπλάγχνοις ζέεν αἷμα.</l>
                <l>χωόμενος δ’ ἐλάτην χαμάδις βάλεν, ἐς δὲ κέλευθον</l>
                <l>τὴν θέεν, ᾗ πόδες αὐτὸν ὑπέκφερον ἀίσσοντα.</l>
                <l n="1265">ὡς δ’ ὅτε τίς τε μύωπι τετυμμένος ἔσσυτο ταῦρος</l>
                <l>πίσεά τε προλιπὼν καὶ ἑλεσπίδας, οὐδὲ νομήων</l>
                <l>οὐδ’ ἀγέλης ὄθεται, πρήσσει δ’ ὁδόν, ἄλλοτ’ ἄπαυστος,</l>
                <l>ἄλλοτε δ’ ἱστάμενος, καὶ ἀνὰ πλατὺν αὐχέν’ ἀείρων</l>
                <l>ἵησιν μύκημα, κακῷ βεβολημένος οἴστρῳ·</l>
                <l n="1270">ὧς ὅγε μαιμώων ὁτὲ μὲν θοὰ γούνατ’ ἔπαλλεν</l>
                <l>συνεχέως, ὁτὲ δ’ αὖτε μεταλλήγων καμάτοιο</l>
                <l>τῆλε διαπρύσιον μεγάλῃ βοάασκεν ἀυτῇ.</l>
                <l rend="indent">Αὐτίκα δ’ ἀκροτάτας ὑπερέσχεθεν ἄκριας ἀστὴρ</l>
                <l>ἠῷος, πνοιαὶ δὲ κατήλυθον· ὦκα δὲ Τῖφυς</l>
                <l n="1275">ἐσβαίνειν ὀρόθυνεν, ἐπαύρεσθαί τ’ ἀνέμοιο.</l>
                <l>οἱ δ’ εἴσβαινον ἄφαρ λελιημένοι· ὕψι δὲ νηὸς</l>
                <l>εὐναίας ἐρύσαντες ἀνεκρούσαντο κάλωας.</l>
                <l>κυρτώθη δ’ ἀνέμῳ λίνα μεσσόθι, τῆλε δ’ ἀπ’ ἀκτῆς</l>
                <l>γηθόσυνοι φορέοντο παραὶ Ποσιδήιον ἄκρην.</l>
                <l n="1280">ἦμος δ’ οὐρανόθεν χαροπὴ ὑπολάμπεται ἠὼς</l>
                <l>ἐκ περάτης ἀνιοῦσα, διαγλαύσσουσι δ’ ἀταρποί,</l>
                <l>καὶ πεδία δροσόεντα φαεινῇ λάμπεται αἴγλῃ,</l>
                <l>τῆμος τούσγ’ ἐνόησαν ἀιδρείῃσι λιπόντες.</l>
                <l>ἐν δέ σφιν κρατερὸν νεῖκος πέσεν, ἐν δὲ κολῳὸς</l>
                <l n="1285">ἄσπετος, εἰ τὸν ἄριστον ἀποπρολιπόντες ἔβησαν</l>
                <l>σφωιτέρων ἑτάρων. ὁ δ’ ἀμηχανίῃσιν ἀτυχθεὶς</l>
                <l>οὔτε τι τοῖον ἔπος μετεφώνεεν, οὔτε τι τοῖον</l>
                <l>Αἰσονίδης· ἀλλ’ ἧστο βαρείῃ νειόθεν ἄτῃ</l>
                <l>θυμὸν ἔδων· Τελαμῶνα δ’ ἕλεν χόλος, ὧδέ τ’ ἔειπεν·</l>
                <l n="1290" rend="indent">&amp;quot;Ἧς’ αὔτως εὔκηλος, ἐπεί??ύ τοι ἄρμενον ἦεν</l>
                <l>Ἡρακλῆα λιπεῖν· σέο δ’ ἔκτοθι μῆτις ὄρωρεν,</l>
                <l>ὄφρα τὸ κείνου κῦδος ἀν’ Ἑλλάδα μή σε καλύψῃ,</l>
                <l>αἴ κε θεοὶ δώωσιν ὑπότροπον οἴκαδε νόστον.</l>
                <l>ἀλλὰ τί μύθων ἦδος; ἐπεὶ καὶ νόσφιν ἑταίρων</l>
                <l n="1295">εἶμι τεῶν, οἳ τόνγε δόλον συνετεκτήναντο.&amp;quot;</l>
                <l rend="indent">Ἦ, καὶ ἐς Ἁγνιάδην Τῖφυν θόρε· τὼ δέ οἱ ὄσσε</l>
                <l>ὄστλιγγες μαλεροῖο πυρὸς ὣς ἰνδάλλοντο.</l>
                <l>καί νύ κεν ἂψ ὀπίσω Μυσῶν ἐπὶ γαῖαν ἵκοντο</l>
                <l>λαῖτμα βιησάμενοι ἀνέμου τ’ ἄλληκτον ἰωήν,</l>
                <l n="1300">εἰ μὴ Θρηικίοιο δύω υἷες Βορέαο</l>
                <l>Αἰακίδην χαλεποῖσιν ἐρητύεσκον ἔπεσσιν,</l>
                <l>σχέτλιοι· ἦ τέ σφιν στυγερὴ τίσις ἔπλετ’ ὀπίσσω</l>
                <l>χερσὶν ὑφ’ Ἡρακλῆος, ὅ μιν δίζεσθαι ἔρυκον.</l>
                <l>ἄθλων γὰρ Πελίαο δεδουπότος ἂψ ἀνιόντας</l>
                <l n="1305">Τήνῳ ἐν ἀμφιρύτῃ πέφνεν, καὶ ἀμήσατο γαῖαν</l>
                <l>ἀμφ’ αὐτοῖς, στήλας τε δύω καθύπερθεν ἔτευξεν,</l>
                <l>ὧν ἑτέρη, θάμβος περιώσιον ἀνδράσι λεύσσειν,</l>
                <l>κίνυται ἠχήεντος ὑπὸ πνοιῇ βορέαο.</l>
                <l>καὶ τὰ μὲν ὧς ἤμελλε μετὰ χρόνον ἐκτελέεσθαι.</l>
                <l n="1310">τοῖσιν δὲ Γλαῦκος βρυχίης ἁλὸς ἐξεφαάνθη,</l>
                <l>Νηρῆος θείοιο πολυφράδμων ὑποφήτης·</l>
                <l>ὕψι δὲ λαχνῆέν τε κάρη καὶ στήθε’ ἀείρας</l>
                <l>νειόθεν ἐκ λαγόνων στιβαρῇ ἐπορέξατο χειρὶ</l>
                <l>νηίου ὁλκαίοιο, καὶ ἴαχεν ἐσσυμένοισιν· <milestone n="1315" unit="card"/></l>
                <l n="1315" rend="indent">&amp;quot;Τίπτε παρὲκ μεγάλοιο Διὸς μενεαίνετε βουλὴν</l>
                <l>Αἰήτεω πτολίεθρον ἄγειν θρασὺν Ἡρακλῆα;</l>
                <l>Ἄργεΐ οἱ μοῖρ’ ἐστὶν ἀτασθάλῳ Εὐρυσθῆι</l>
                <l>ἐκπλῆσαι μογέοντα δυώδεκα πάντας ἀέθλους,</l>
                <l>ναίειν δ’ ἀθανάτοισι συνέστιον, εἴ κ’ ἔτι παύρους</l>
                <l n="1320">ἐξανύσῃ· τῶ μή τι ποθὴ κείνοιο πελέσθω.</l>
                <l>αὔτως δ’ αὖ Πολύφημον ἐπὶ προχοῇσι Κίοιο</l>
                <l>πέπρωται Μυσοῖσι περικλεὲς ἄστυ καμόντα</l>
                <l>μοῖραν ἀναπλήσειν Χαλύβων ἐν ἀπείρονι γαίῃ.</l>
                <l>αὐτὰρ Ὕλαν φιλότητι θεὰ ποιήσατο νύμφη</l>
                <l n="1325">ὃν πόσιν, οἷό περ οὕνεκ’ ἀποπλαγχθέντες ἔλειφθεν.&amp;quot;</l>
                <l rend="indent">Ἦ, καὶ κῦμ’ ἀλίαστον ἐφέσσατο νειόθι δύψας·</l>
                <l>ἀμφὶ δέ οἱ δίνῃσι κυκώμενον ἄφρεεν ὕδωρ</l>
                <l>πορφύρεον, κοίλην δὲ διὲξ ἁλὸς ἔκλυσε νῆα.</l>
                <l>γήθησαν δ’ ἥρωες· ὁ δ’ ἐσσυμένως ἐβεβήκει</l>
                <l n="1330">Αἰακίδης Τελαμὼν ἐς Ἰήσονα, χεῖρα δὲ χειρὶ</l>
                <l>ἄκρην ἀμφιβαλὼν προσπτύξατο, φώνησέν τε·</l>
                <l rend="indent">&amp;quot;Αἰσονίδη, μή μοί τι χολώσεαι, ἀφραδίῃσιν</l>
                <l>εἴ τί περ ἀασάμην· πέρι γάρ μ’ ἄχος εἷλεν ἐνισπεῖν</l>
                <l>μῦθον ὑπερφίαλόν τε καὶ ἄσχετον, ἀλλ’ ἀνέμοισιν</l>
                <l n="1335">δώομεν ἀμπλακίην, ὡς καὶ πάρος εὐμενέοντες.&amp;quot;</l>
                <l rend="indent">Τὸν δ’ αὖτ’ Αἴσονος υἱὸς ἐπιφραδέως προσέειπεν·</l>
                <l>&amp;quot;Ὦ πέπον, ἦ μάλα δή με κακῷ ἐκυδάσσαο μύθῳ,</l>
                <l>φὰς ἐνὶ τοῖσιν ἅπασιν ἐνηέος ἀνδρὸς ἀλείτην</l>
                <l>ἔμμεναι. ἀλλ’ οὐ θήν τοι ἀδευκέα μῆνιν ἀέξω,</l>
                <l n="1340">πρίν περ ἀνιηθείς· ἐπεὶ οὐ περὶ πώεσι μήλων,</l>
                <l>οὐδὲ περὶ κτεάτεσσι χαλεψάμενος μενέηνας,</l>
                <l>ἀλλ’ ἑτάρου περὶ φωτός. ἔολπα δέ τοι σὲ καὶ ἄλλῳ</l>
                <l>ἀμφ’ ἐμεῦ, εἰ τοιόνδε πέλοι ποτέ, δηρίσασθαι.&amp;quot;</l>
                <l rend="indent">Ἦ ῥα, καὶ ἀρθμηθέντες, ὅπῃ πάρος, ἑδριόωντο.</l>
                <l n="1345">τὼ δὲ Διὸς βουλῇσιν, ὁ μὲν Μυσοῖσι βαλέσθαι</l>
                <l>μέλλεν ἐπώνυμον ἄστυ πολισσάμενος ποταμοῖο</l>
                <l>Εἰλατίδης Πολύφημος· ὁ δ’ Εὐρυσθῆος ἀέθλους</l>
                <l>αὖτις ἰὼν πονέεσθαι. ἐπηπείλησε δὲ γαῖαν</l>
                <l>Μυσίδ’ ἀναστήσειν αὐτοσχεδόν, ὁππότε μή οἱ</l>
                <l n="1350">ἢ ζωοῦ εὕροιεν Ὕλα μόρον, ἠὲ θανόντος.</l>
                <l>τοῖο δὲ ῥύσι’ ὄπασσαν ἀποκρίναντες ἀρίστους</l>
                <l>υἱέας ἐκ δήμοιο, καὶ ὅρκια ποιήσαντο,</l>
                <l>μήποτε μαστεύοντες ἀπολλήξειν καμάτοιο.</l>
                <l>τούνεκεν εἰσέτι νῦν περ Ὕλαν ἐρέουσι Κιανοί,</l>
                <l n="1355">κοῦρον Θειοδάμαντος, ἐυκτιμένης τε μέλονται</l>
                <l>Τρηχῖνος. δὴ γάρ ῥα κατ’ αὐτόθι νάσσατο παῖδας,</l>
                <l>οὕς οἱ ῥύσια κεῖθεν ἐπιπροέηκαν ἄγεσθαι.</l>
                <l rend="indent">Νηῦν δὲ πανημερίην ἄνεμος φέρε νυκτί τε πάσῃ</l>
                <l>λάβρος ἐπιπνείων· ἀτὰρ οὐδ’ ἐπὶ τυτθὸν ἄητο</l>
                <l n="1360">ἠοῦς τελλομένης, οἱ δὲ χθονὸς εἰσανέχουσαν</l>
                <l>ἀκτὴν ἐκ κόλποιο μάλ’ εὐρεῖαν ἐσιδέσθαι</l>
                <l>φρασσαμενοι, κώπῃσιν ἅμ’ ἠελίῳ ἐπέκελσαν</l>
            </p></div1>
            <div1 type="book" n="2">
                <milestone unit="card" n="1"/>
                <p><l>Ἔνθα δ’ ἔσαν σταθμοί τε βοῶν αὖλίς τ’ Ἀμύκοιο,</l>
                <l>Βεβρύκων βασιλῆος ἀγήνορος, ὅν ποτε νύμφη</l>
                <l>τίκτε Ποσειδάωνι Γενεθλίῳ εὐνηθεῖσα</l>
                <l>Βιθυνὶς Μελίη, ὑπεροπληέστατον ἀνδρῶν·</l>
                <l n="5">ὅς τ’ ἐπὶ καὶ ξείνοισιν ἀεικέα θεσμὸν ἔθηκεν,</l>
                <l>μήτιν’ ἀποστείχειν, πρὶν πειρήσασθαι ἑοῖο</l>
                <l>πυγμαχίης· πολέας δὲ περικτιόνων ἐδάιξεν.</l>
                <l>καὶ δὲ τότε προτὶ νῆα κιών, χρειώ μιν ἐρέσθαι</l>
                <l>ναυτιλίης, οἵ τ’ εἶεν, ὑπερβασίῃσιν ἄτισσεν,</l>
                <l n="10">τοῖον δ’ ἐν πάντεσσι παρασχεδὸν ἔκφατο μῦθον·</l>
                <l rend="indent">&amp;quot;Κέκλυθ’, ἁλίπλαγκτοι, τάπερ ἴδμεναι ὔμμιν ἔοικεν.</l>
                <l>οὔτινα θέσμιόν ἐστιν ἀφορμηθέντα νέεσθαι</l>
                <l>ἀνδρῶν ὀθνείων, ὅς κεν Βέβρυξι πελάσσῃ,</l>
                <l>πρὶν χείρεσσιν ἐμῇσιν ἑὰς ἀνὰ χεῖρας ἀεῖραι.</l>
                <l n="15">τῶ καί μοι τὸν ἄριστον ἀποκριδὸν οἶον ὁμίλου</l>
                <l>πυγμαχίῃ στήσασθε καταυτόθι δηρινθῆναι.</l>
                <l>εἰ δ’ ἂν ἀπηλεγέοντες ἐμὰς πατέοιτε θέμιστας,</l>
                <l>ἧ κέν τις στυγερῶς κρατερὴ ἐπιέψετ’ ἀνάγκη.&amp;quot;</l>
                <l rend="indent">Ἦ ῥα μέγα φρονέων· τοὺς δ’ ἄγριος εἰσαΐοντας</l>
                <l n="20">εἷλε χόλος· περὶ δ’ αὖ Πολυδεύκεα τύψεν ὁμοκλη</l>
                <l>αἶψα δ’ ἑῶν ἑτάρων πρόμος ἵστατο, φώνησέν τε·</l>
                <l>&amp;quot;Ἴσχεο νῦν, μηδ’ ἄμμι κακήν, ὅτις εὔχεαι εἶναι,</l>
                <l>φαῖνε βίην· θεσμοῖς γὰρ ὑπείξομεν, ὡς ἀγορεύεις.</l>
                <l>αὐτὸς ἑκὼν ἤδη τοι ὑπίσχομαι ἀντιάασθαι.&amp;quot;</l>
                <l n="25" rend="indent">Ὧς φάτ’ ἀπηλεγέως· ὁ δ’ ἐσέδρακεν ὄμμαθ’
                    ἑλίξας,</l>
                <l>ὥστε λέων ὑπ’ ἄκοντι τετυμμένος, ὅν τ’ ἐν ὄρεσσιν</l>
                <l>ἀνέρες ἀμφιπένονται· ὁ δ’ ἰλλόμενός περ ὁμίλῳ</l>
                <l>τῶν μὲν ἔτ’ οὐκ ἀλέγει, ἐπὶ δ’ ὄσσεται οἰόθεν οἶον</l>
                <l>ἄνδρα τόν, ὅς μιν ἔτυψε παροίτατος, οὐδ’ ἐδάμασσεν.</l>
                <l n="30">ἔνθ’ ἀπὸ Τυνδαρίδης μὲν ἐύστιπτον θέτο φᾶρος</l>
                <l>λεπταλέον, τό ῥά οἵ τις ἑὸν ξεινήιον εἶναι</l>
                <l>ὤπασε Λημνιάδων· ὁ δ’ ἐρεμνὴν δίπτυχα λώπην</l>
                <l>αὐτῇσιν περόνῃσι καλαύροπά τε τρηχεῖαν</l>
                <l>κάββαλε, τὴν φορέεσκεν, ὀριτρεφέος κοτίνοιο.</l>
                <l n="35">αὐτίκα δ’ ἐγγύθι χῶρον ἑαδότα παπτήναντες</l>
                <l>ἷζον ἑοὺς δίχα πάντας ἐνὶ ψαμάθοισιν ἑταίρους,</l>
                <l>οὐ δέμας, οὐδὲ φυὴν ἐναλίγκιοι εἰσοράασθαι.</l>
                <l>ἀλλ’ ὁ μὲν ἢ ὀλοοῖο Τυφωέος, ἠὲ καὶ αὐτῆς</l>
                <l>Γαίης εἶναι ἔικτο πέλωρ τέκος, οἷα πάροιθεν</l>
                <l n="40">χωομένη Διὶ τίκτεν· ὁ δ’ οὐρανίῳ ἀτάλαντος</l>
                <l>ἀστέρι Τυνδαρίδης, οὗπερ κάλλισται ἔασιν</l>
                <l>ἑσπερίην διὰ νύκτα φαεινομένου ἀμαρυγαί.</l>
                <l>τοῖος ἔην Διὸς υἱός, ἔτι χνοάοντας ἰούλους</l>
                <l>ἀντέλλων, ἔτι φαιδρὸς ἐν ὄμμασιν. ἀλλά οἱ ἀλκὴ</l>
                <l n="45">καὶ μένος ἠύτε θηρὸς ἀέξετο· πῆλε δὲ χεῖρας</l>
                <l>πειράζων, εἴθ’ ὡς πρὶν ἐυτρόχαλοι φορέονται,</l>
                <l>μηδ’ ἄμυδις καμάτῳ τε καὶ εἰρεσίῃ βαρύθοιεν</l>
                <l>οὐ μὰν αὖτ’ Ἄμυκος πειρήσατο· σῖγα δ’ ἄπωθεν</l>
                <l>ἑστηὼς εἰς αὐτὸν ἔχ’ ὄμματα, καί οἱ ὀρέχθει</l>
                <l n="50">θυμὸς ἐελδομένῳ στηθέων ἐξ αἷμα κεδάσσαι.</l>
                <l>τοῖσι δὲ μεσσηγὺς θεράπων Ἀμύκοιο Λυκωρεὺς</l>
                <l>θῆκε πάροιθε ποδῶν δοιοὺς ἑκάτερθεν ἱμάντας</l>
                <l>ὠμούς, ἀζαλέους, περὶ δ’ οἵγ’ ἔσαν ἐσκληῶτες.</l>
                <l>αὐτὰρ ὁ τόνγ’ ἐπέεσσιν ὑπερφιάλοισι μετηύδα· <milestone n="55" unit="card"/></l>
                <l n="55" rend="indent">&amp;quot;Τῶνδέ τοι ὅν κ’ ἐθέλῃσθα, πάλου ἄτερ ἐγγυαλίξω</l>
                <l>αὐτὸς ἑκών, ἵνα μή μοι ἀτέμβηαι μετόπισθεν.</l>
                <l>ἀλλὰ βάλευ περὶ χειρί· δαεὶς δέ κεν ἄλλῳ ἐνίσποις,</l>
                <l>ὅσσον ἐγὼ ῥινούς τε βοῶν περίειμι ταμέσθαι</l>
                <l>ἀζαλέας, ἀνδρῶν τε παρηίδας αἵματι φύρσαι.&amp;quot;</l>
                <l n="60" rend="indent">Ὧς ἔφατ’· αὐτὰρ ὅγ’ οὔτι παραβλήδην ἐρίδηνεν.</l>
                <l>ἦκα δὲ μειδήσας, οἵ οἱ παρὰ ποσσὶν ἔκειντο,</l>
                <l>τοὺς ἕλεν ἀπροφάτως· τοῦ δ’ ἀντίος ἤλυθε Κάστωρ</l>
                <l>ἠδὲ Βιαντιάδης Ταλαὸς μέγας· ὦκα δ’ ἱμάντας</l>
                <l>ἀμφέδεον, μάλα πολλὰ παρηγορέοντες ἐς ἀλκήν.</l>
                <l n="65">τῷ δ’ αὖτ’ Ἄρητός τε καὶ Ὄρνυτος, οὐδέ τι ᾔδειν</l>
                <l>νήπιοι ὕστατα κεῖνα κακῇ δήσαντες ἐν αἴσῃ.</l>
                <l rend="indent">Οἱ δ’ ἐπεὶ οὖν ἱμᾶσι διασταδὸν ἠρτύναντο,</l>
                <l>αὐτίκ’ ἀνασχόμενοι ῥεθέων προπάροιθε βαρείας</l>
                <l>χεῖρας, ἐπ’ ἀλλήλοισι μένος φέρον ἀντιόωντες.</l>
                <l n="70">ἔνθα δὲ Βεβρύκων μὲν ἄναξ, ἅ τε κῦμα θαλάσσης</l>
                <l>τρηχὺ θοὴν ἐπὶ νῆα κορύσσεται, ἡ δ’ ὑπὸ τυτθὸν</l>
                <l>ἰδρείῃ πυκινοῖο κυβερνητῆρος ἀλύσκει,</l>
                <l>ἱεμένου φορέεσθαι ἔσω τοίχοιο κλύδωνος,</l>
                <l>ὧς ὅγε Τυνδαρίδην φοβέων ἕπετ’, οὐδέ μιν εἴα</l>
                <l n="75">δηθύνειν. ὁ δ’ ἄρ’ αἰὲν ἀνούτατος ἣν διὰ μῆτιν</l>
                <l>ἀίσσοντ’ ἀλέεινεν· ἀπηνέα δ’ αἶψα νοήσας</l>
                <l>πυγμαχίην, ᾗ κάρτος ἀάατος, ᾗ τε χερείων,</l>
                <l>στῆ ῥ̓ ἄμοτον καὶ χερσὶν ἐναντία χεῖρας ἔμιξεν.</l>
                <l>ὡς δ’ ὅτε νήια δοῦρα θοοῖς ἀντίξοα γόμφοις</l>
                <l n="80">ἀνέρες ὑληουργοὶ ἐπιβλήδην ἐλάοντες</l>
                <l>θείνωσι σφύρῃσιν, ἐπ’ ἄλλῳ δ’ ἄλλος ἄηται</l>
                <l>δοῦπος ἄδην· ὧς τοῖσι παρήιά τ’ ἀμφοτέρωθεν</l>
                <l>καὶ γένυες κτύπεον· βρυχὴ δ’ ὑπετέλλετ’ ὀδόντων</l>
                <l>ἄσπετος, οὐδ’ ἔλληξαν ἐπισταδὸν οὐτάζοντες,</l>
                <l n="85">ἔστε περ οὐλοὸν ἆσθμα καὶ ἀμφοτέρους ἐδάμασσεν.</l>
                <l>στάντε δὲ βαιὸν ἄπωθεν ἀπωμόρξαντο μετώπων</l>
                <l>ἱδρῶ ἅλις, καματηρὸν ἀυτμένα φυσιόωντε.</l>
                <l>ἂψ δ’ αὖτις συνόρουσαν ἐναντίοι, ἠύτε ταύρω</l>
                <l>φορβάδος ἀμφὶ βοὸς κεκοτηότε δηριάασθον.</l>
                <l n="90">ἔνθα δ’ ἔπειτ’ Ἄμυκος μὲν ἐπ’ ἀκροτάτοισιν ἀερθείς,</l>
                <l>βουτύπος οἷα, πόδεσσι τανύσσατο, κὰδ δὲ βαρεῖαν</l>
                <l>χεῖρ’ ἐπὶ οἷ πελέμιξεν· ὁ δ’ ἀίξαντος ὑπέστη,</l>
                <l>κρᾶτα παρακλίνας, ὤμῳ δ’ ἀνεδέξατο πῆχυν</l>
                <l>τυτθόν· ὁ δ’ ἄγχ’ αὐτοῖο παρὲκ γόνυ γουνὸς ἀμσίβων</l>
                <l n="95">κόψε μεταΐγδην ὑπὲρ οὔατος, ὀστέα δ’ εἴσω</l>
                <l>ῥῆξεν· ὁ δ’ ἀμφ’ ὀδύνῃ γνὺξ ἤριπεν· οἱ δ’ ἰάχησαν</l>
                <l>ἥρωες Μινύαι· τοῦ δ’ ἀθρόος ἔκχυτο θυμός.</l>
                <l rend="indent">Οὐδ’ ἄρα Βέβρυκες ἄνδρες ἀφείδησαν βασιλῆος·</l>
                <l>ἀλλ’ ἄμυδις κορύνας ἀζηχέας ἠδὲ σιγύννους</l>
                <l n="100">ἰθὺς ἀνασχόμενοι Πολυδεύκεος ἀντιάασκον.</l>
                <l>τοῦ δὲ πάρος κολεῶν εὐήκεα φάσγαν’ ἑταῖροι</l>
                <l>ἔσταν ἐρυσσάμενοι. πρῶτός γε μὲν ἀνέρα Κάστωρ</l>
                <l>ἤλας’ ἐπεσσύμενον κεφαλῆς ὕπερ· ἡ δ’ ἑκάτερθεν</l>
                <l>ἔνθα καὶ ἔνθ’ ὤμοισιν ἐπ’ ἀμφοτέροις ἐκεάσθη.</l>
                <l n="105">αὐτὸς δ’ Ἰτυμονῆα πελώριον ἠδὲ Μίμαντα,</l>
                <l>τὸν μὲν ὑπὸ στέρνοιο θοῷ ποδὶ λὰξ ἐπορούσας</l>
                <l>πλῆξε, καὶ ἐν κονίῃσι βάλεν· τοῦ δ’ ἆσσον ἰόντος</l>
                <l>δεξιτερῇ σκαιῆς ὑπὲρ ὀφρύος ἤλασε χειρί,</l>
                <l>δρύψε δέ οἱ βλέφαρον, γυμνὴ δ’ ὑπελείπετ’ ὀπωπή.</l>
                <l n="110">Ὠρεΐδης δ’ Ἀμύκοιο βίην ὑπέροπλος ὀπάων</l>
                <l>οὖτα Βιαντιάδαο κατὰ λαπάρην Ταλαοῖο,</l>
                <l>ἀλλά μιν οὐ κατέπεφνεν, ὅσον δ’ ἐπὶ δέρματι μοῦνον</l>
                <l>νηδυίων ἄψαυστος ὑπὸ ζώνην θόρε χαλκός.</l>
                <l>αὔτως δ’ Ἄρητος μενεδήιον Εὐρύτου υἷα</l>
                <l n="115">Ἴφιτον ἀζαλέῃ κορύνῃ στυφέλιξεν ἐλάσσας,</l>
                <l>οὔπω κηρὶ κακῇ πεπρωμένον· ἦ τάχ’ ἔμελλεν</l>
                <l>αὐτὸς δῃώσεσθαι ὑπὸ ξίφεϊ Κλυτίοιο.</l>
                <l>καὶ τότ’ ἄρ’ lγκαῖος Λυκοόργοιο θρασὺς υἱὸς</l>
                <l>αἶψα μάλ’ ἀντεταγὼν πέλεκυν μέγαν ἠδὲ κελαινὸν</l>
                <l n="120">ἄρκτου προσχόμενος σκαιῇ δέρος ἔνθορε μέσσῳ</l>
                <l>ἐμμεμαὼς Βέβρυξιν· ὁμοῦ δέ οἱ ἐσσεύοντο</l>
                <l>Αἰακίδαι, σὺν δέ σφιν ἀρήιος ὤρνυτ’ Ἰήσων.</l>
                <l>ὡς δ’ ὅτ’ ἐνὶ σταθμοῖσιν ἀπείρονα μῆλ’ ἐφόβησαν</l>
                <l>ἤματι χειμερίῳ πολιοὶ λύκοι ὁρμηθέντες</l>
                <l n="125">λάθρῃ ἐυρρίνων τε κυνῶν αὐτῶν τε νομήων,</l>
                <l>μαίονται δ’ ὅ τι πρῶτον ἐπαΐξαντες ἕλωσιν,</l>
                <l>πόλλ’ ἐπιπαμφαλόωντες ὁμοῦ· τὰ δὲ πάντοθεν αὔτως</l>
                <l>στείνονται πίπτοντα περὶ σφίσιν· ὧς ἄρα τοίγε</l>
                <l>λευγαλέως Βέβρυκας ὑπερφιάλους ἐφόβησαν.</l>
                <l n="130">ὡς δὲ μελισσάων σμῆνος μέγα μηλοβοτῆρες</l>
                <l>ἠὲ μελισσοκόμοι πέτρῃ ἔνι καπνιόωσιν,</l>
                <l>αἱ δ’ ἤτοι τείως μὲν ἀολλέες ᾧ ἐνὶ σίμβλῳ</l>
                <l>βομβηδὸν κλονέονται, ἐπιπρὸ δὲ λιγνυόεντι</l>
                <l>καπνῷ τυφόμεναι πέτρης ἑκὰς ἀίσσουσιν·</l>
                <l n="135">ὧς οἵγ’ οὐκέτι δὴν μένον ἔμπεδον, ἀλλ’ ἐκέδασθεν</l>
                <l>εἴσω Βεβρυκίης, Ἀμύκου μόρον ἀγγελέοντες·</l>
                <l>νήπιοι, οὐδ’ ἐνόησαν ὃ δή σφισιν ἐγγύθεν ἄλλο</l>
                <l>πῆμ’ ἀίδηλον ἔην. πέρθοντο γὰρ ἠμὲν ἀλωαὶ</l>
                <l>ἠδ’ οἶαι τῆμος δῄῳ ὑπὸ δουρὶ Λύκοιο</l>
                <l n="140">καὶ Μαριανδυνῶν ἀνδρῶν, ἀπεόντος ἄνακτος.</l>
                <l>αἰεὶ γὰρ μάρναντο σιδηροφόρου περὶ γαίης.</l>
                <l>οἱ δ’ ἤδη σταθμούς τε καὶ αὔλια δηιάασκον·</l>
                <l>ἤδη δ’ ἄσπετα μῆλα περιτροπάδην ἐτάμοντο</l>
                <l>ἥρωες, καὶ δή τις ἔπος μετὰ τοῖσιν ἔειπεν· <milestone n="145" unit="card"/></l>
                <l n="145" rend="indent">&amp;quot;Φράζεσθ’ ὅττι κεν ᾗσιν ἀναλκείῃσιν ἔρεξαν,</l>
                <l>εἴ πως Ἡρακλῆα θεὸς καὶ δεῦρ’ ἐκόμισσε??.</l>
                <l>ἤτοι μὲν γὰρ ἐγὼ κείνου παρεόντος ἔολπα</l>
                <l>οὐδ’ ἂν πυγμαχίῃ κρινθήμεναι· ἀλλ’ ὅτε θεσμοὺς</l>
                <l>ἤλυθεν ἐξερέων, αὐτοῖς ἄφαρ οἷς ἀγόρευεν</l>
                <l n="150">θεσμοῖσιν ῥοπάλῳ μιν ἀγηνορίης λελαθέσθαι.</l>
                <l>ναὶ μὲν ἀκήδεστον γαίῃ ἔνι τόνγε λιπόντες</l>
                <l>πόντον ἐπέπλωμεν· μάλα δ’ ἡμέων αὐτὸς ἕκαστος</l>
                <l>εἴσεται οὐλομένην ἄτην, ἀπάνευθεν ἐόντος.&amp;quot;</l>
                <l rend="indent">Ὧς ἄρ’ ἔφη· τὰ δὲ πάντα Διὸς βουλῇς ἐτέτυκτο.</l>
                <l n="155">καὶ τότε μὲν μένον αὖθι διὰ κνέφας, ἕλκεά τ’ ἀνδρῶν</l>
                <l>οὐταμένων ἀκέοντο, καὶ ἀθανάτοισι θυηλὰς</l>
                <l>ῥέξαντες μέγα δόρπον ἐφώπλισαν· οὐδέ τιν’ ὕπνος</l>
                <l>εἷλε παρὰ κρητῆρι καὶ αἰθομένοις ἱεροῖσιν.</l>
                <l>ξανθὰ δ’ ἐρεψάμενοι δάφνῃ καθύπερθε μέτωπα</l>
                <l n="160">ἀγχιάλῳ, τῇ, ἀκτῇ ἔπι, πρυμνήσι’ ἀνῆπτο,</l>
                <l>Ὀρφείῃ φόρμιγγι συνοίμιον ὕμνον ἄειδον</l>
                <l>ἐμμελέως· περὶ δέ σφιν ἰαίνετο νήνεμος ἀκτὴ</l>
                <l>μελπομένοις· κλεῖον δὲ Θεραπναῖον Διὸς υἷα.</l>
                <l rend="indent">Ἦμος δ’ ἠέλιος δροσερὰς ἐπέλαμψε κολώνας</l>
                <l n="165">ἐκ περάτων ἀνιών, ἤγειρε δὲ μηλοβοτῆρας,</l>
                <l>δὴ τότε λυσάμενοι νεάτης ἐκ πείσματα δάφνης,</l>
                <l>ληίδα τ’ εἰσβήσαντες ὅσην χρεὼ ἦεν ἄγεσθαι,</l>
                <l>πνοιῇ δινήεντ’ ἀνὰ Βόσπορον ἰθύνοντο.</l>
                <l>ἔνθα μὲν ἠλιβάτῳ ἐναλίγκιον οὔρεϊ κῦμα</l>
                <l n="170">ἀμφέρεται προπάροιθεν ἐπαΐσσοντι ἐοικός,</l>
                <l>αἰὲν ὑπὲρ νεφέων ἠερμένον· οὐδέ κε φαίης</l>
                <l>φεύξεσθαι κακὸν οἶτον, ἐπεὶ μάλα μεσσόθι νηὸς</l>
                <l>λάβρον ἐπικρέμαται, καθάπερ νέφος. ἀλλὰ τόγ’ ἔμπης</l>
                <l>στόρνυται, εἴ κ’ ἐσθλοῖο κυβερνητῆρος ἐπαύρῃ.</l>
                <l n="175">τῶ καὶ Τίφυος οἵδε δαημοσύνῃσι νέοντο,</l>
                <l>ἀσκηθεῖς μέν, ἀτὰρ πεφοβημένοι. ἤματι δ’ ἄλλῳ</l>
                <l>ἀντιπέρην γαίῃ Βιθυνίδι πείσματ’ ἀνῆψαν.</l>
                <l rend="indent">Ἔνθα δ’ ἐπάκτιον οἶκον Ἀγηνορίδης ἔχε Φινεύς,</l>
                <l>ὃς περὶ δὴ πάντων ὀλοώτατα πήματ’ ἀνέτλη</l>
                <l n="180">εἵνεκα μαντοσύνης, τήν οἱ πάρος ἐγγυάλιξεν</l>
                <l>Λητοΐδης· οὐδ’ ὅσσον ὀπίζετο καὶ Διὸς αὐτοῦ</l>
                <l>χρείων ἀτρεκέως ἱερὸν νόον ἀνθρώποισιν.</l>
                <l>τῶ καί οἱ γῆρας μὲν ἐπὶ δηναιὸν ἴαλλεν,</l>
                <l>ἐκ δ’ ἕλετ’ ὀφθαλμῶν γλυκερὸν φάος· οὐδὲ γάνυσθαι</l>
                <l n="185">εἴα ἀπειρεσίοισιν ὀνείασιν, ὅσσα οἱ αἰεὶ</l>
                <l>θέσφατα πευθόμενοι περιναιέται οἴκαδ’ ἄγειρον.</l>
                <l>ἀλλὰ διὰ νεφέων ἄφνω πέλας ἀίσσουσαι</l>
                <l>Ἅρπυιαι στόματος χειρῶν τ’ ἀπὸ γαμφηλῇσιν</l>
                <l>συνεχέως ἥρπαζον. ἐλείπετο δ’ ἄλλοτε φορβῆς</l>
                <l n="190">οὐδ’ ὅσον, ἄλλοτε τυτθόν, ἵνα ζώων ἀκάχοιτο.</l>
                <l>καὶ δ’ ἐπὶ μυδαλέην ὀδμὴν χέον· οὐδέ τις ἔτλη</l>
                <l>μὴ καὶ λευκανίηνδε φορεύμενος, ἀλλ’ ἀποτηλοῦ</l>
                <l>ἑστηώς· τοῖόν οἱ ἀπέπνεε λείψανα δαιτός.</l>
                <l>αὐτίκα δ’ εἰσαΐων ἐνοπὴν καὶ δοῦπον ὁμίλου</l>
                <l n="195">τούσδ’ αὐτοὺς παριόντας ἐπήισεν, ὧν οἱ ἰόντων</l>
                <l>θέσφατον ἐκ Διὸς ἦεν ἑῆς ἀπόνασθαι ἐδωδῆς.</l>
                <l>ὀρθωθεὶς δ’ εὐνῆθεν, ἀκήριον ἠύτ’ ὄνειρον,</l>
                <l>βάκτρῳ σκηπτόμενος ῥικνοῖς ποσὶν ᾖε θύραζε,</l>
                <l>τοίχους ἀμφαφόων· τρέμε δ’ ἅψεα νισσομένοιο</l>
                <l n="200">ἀδρανίῃ γήραι τε· πίνῳ δέ οἱ αὐσταλέος χρὼς</l>
                <l>ἐσκλήκει, ῥινοὶ δὲ σὺν ὀστέα μοῦνον ἔεργον.</l>
                <l>ἐκ δ’ ἐλθὼν μεγάροιο καθέζετο γοῦνα βαρυνθεὶς</l>
                <l>οὐδοῦ ἐπ’ αὐλείοιο· κάρος δέ μιν ἀμφεκάλυψεν</l>
                <l>πορφύρεος, γαῖαν δὲ πέριξ ἐδόκησε φέρεσθαι</l>
                <l n="205">νειόθεν, ἀβληχρῷ δ’ ἐπὶ κώματι κέκλιτ’ ἄναυδος.</l>
                <l>οἱ δέ μιν ὡς εἴδοντο, περισταδὸν ἠγερέθοντο</l>
                <l>καὶ τάφον. αὐτὰρ ὁ τοῖσι μάλα μόλις ἐξ ὑπάτοιο</l>
                <l>στήθεος ἀμπνεύσας μετεφώνεε μαντοσύνῃσιν· <milestone n="209" unit="card"/></l>
                <l rend="indent">&amp;quot;Κλῦτε, Πανελλήνων προφερέστατοι, εἰ ἐτεὸν δὴ</l>
                <l n="210">οἵδ’ ὑμεῖς, οὓς δή κρυερῇ βασιλῆος ἐφετμῇ</l>
                <l>Ἁργῴης ἐπὶ νηὸς ἄγει μετὰ κῶας Ἰήσων.</l>
                <l>ὑμεῖς ἀτρεκέως. ἔτι μοι νόος οἶδεν ἕκαστα</l>
                <l>ᾗσι θεοπροπίῃσι. χάριν νύ τοι, ὦ ἄνα Λητοῦς</l>
                <l>υἱέ, καὶ ἀργαλέοισιν ἀνάπτομαι ἐν καμάτοισιν.</l>
                <l n="215">Ἱκεσίου πρὸς Ζηνός, ὅτις ῥίγιστος ἀλιτροῖς</l>
                <l>ἀνδράσι, Φοίβου τ’ ἀμφὶ καὶ αὐτῆς εἵνεκεν Ἥρης</l>
                <l>λίσσομαι, ᾗ περίαλλα θεῶν μέμβλεσθε κιόντες,</l>
                <l>χραίσμετέ μοι, ῥύσασθε δυσάμμορον ἀνέρα λύμης,</l>
                <l>μηδέ μ’ ἀκηδείῃσιν ἀφορμήθητε λιπόντες</l>
                <l n="220">αὔτως. οὐ γὰρ μοῦνον ἐπ’ ὀφθαλμοῖσιν Ἐρινὺς</l>
                <l>λὰξ ἐπέβη, καὶ γῆρας ἀμήρυτον ἐς τέλος ἕλκω·</l>
                <l>πρὸς δ’ ἔτι πικρότατον κρέμαται κακὸν ἄλλο κακοῖσιν.</l>
                <l>Ἅρπυιαι στόματός μοι ἀφαρπάζουσιν ἐδωδὴν</l>
                <l>ἔκποθεν ἀφράστοιο καταΐσσουσαι ὄλεθροι.</l>
                <l n="225">ἴσχω δ’ οὔτινα μῆτιν ἐπίρροθον. ἀλλά κε ῥεῖα</l>
                <l>αὐτὸς ἑὸν λελάθοιμι νόον δόρποιο μεμηλώς,</l>
                <l>ἢ κείνας· ὧδ’ αἶψα διηέριαι ποτέονται.</l>
                <l>τυτθὸν δ’ ἢν ἄρα δήποτ’ ἐδητύος ἄμμι λίπωσιν,</l>
                <l>πνεῖ τόδε μυδαλέον τε καὶ οὐ τλητὸν μένος ὀδμῆς·</l>
                <l n="230">οὔ κέ τις οὐδὲ μίνυνθα βροτῶν ἄνσχοιτο πελάσσας,</l>
                <l>οὐδ’ εἴ οἱ ἀδάμαντος ἐληλάμενον κέαρ εἴη.</l>
                <l>ἀλλά με πικρὴ δῆτα καὶ ἄατος ἴσχει ἀνάγκη</l>
                <l>μίμνειν καὶ μίμνοντα κακῇ ἐνὶ γαστέρι θέσθαι.</l>
                <l>τὰς μὲν θέσφατόν ἐστιν ἐρητῦσαι Βορέαο</l>
                <l n="235">υἱέας. οὐδ’ ὀθνεῖοι ἀλαλκήσουσιν ἐόντες,</l>
                <l>εἰ δὴ ἐγὼν ὁ πρίν ποτ’ ἐπικλυτὸς ἀνδράσι Φινεὺς</l>
                <l>ὄλβῳ μαντοσύνῃ τε, πατὴρ δέ με γείνατ’ Ἀγήνωρ·</l>
                <l>τῶν δὲ κασιγνήτην, ὅτ’ ἐνὶ Θρῄκεσσιν ἄνασσον,</l>
                <l>Κλειοπάτρην ἕδνοισιν ἐμὸν δόμον ἦγον ἄκοιτιν.&amp;quot;</l>
                <l n="240" rend="indent">Ἴσκεν Ἀγηνορίδης· ἀδινὸν δ’ ἕλε κῆδος ἕκαστον</l>
                <l>ἡρώων, πέρι δ’ αὖτε δύω υἷας Βορέαο.</l>
                <l>δάκρυ δ’ ὀμορξαμένω σχεδὸν ἤλυθον, ὧδέ τ’ ἔειπεν</l>
                <l>Ζήτης, ἀσχαλόωντος ἑλὼν χερὶ χεῖρα γέροντος·</l>
                <l rend="indent">&amp;quot;͂Ἀ δείλ’, οὔτινά φημι σέθεν σμυγερώτερον ἄλλον</l>
                <l n="245">ἔμμεναι ἀνθρώπων. τί νύ τοι τόσα κήδε’ ἀνῆπται;</l>
                <l>ἦ ῥα θεοὺς ὀλοῇσι παρήλιτες ἀφραδίῃσιν</l>
                <l>μαντοσύνας δεδαώς; τῶ τοι μέγα μηνιόωσιν;</l>
                <l>ἄμμι γε μὴν νόος ἔνδον ἀτύζεται ἱεμένοισιν</l>
                <l>χραισμεῖν, εἰ δὴ πρόχνυ γέρας τόδε πάρθετο δαίμων</l>
                <l n="250">νῶιν. ἀρίζηλοι γὰρ ἐπιχθονίοισιν ἐνιπαὶ</l>
                <l>ἀθανάτων. οὐδ’ ἂν πρὶν ἐρητύσαιμεν ἰούσας</l>
                <l>Ἁρπυίας, μάλα περ λελιημένοι, ἔστ’ ἂν ὀμόσσῃς,</l>
                <l>μὴ μὲν τοῖό γ’ ἕκητι θεοῖς ἀπὸ θυμοῦ ἔσεσθαι.&amp;quot;</l>
                <l rend="indent">Ὧς φάτο· τοῦ δ’ ἰθὺς κενεὰς ὁ γεραιὸς ἀνέσχεν</l>
                <l n="255">γλήνας ἀμπετάσας, καὶ ἀμείψατο τοῖσδ’ ἐπέεσσιν·</l>
                <l rend="indent">&amp;quot;Σίγα· μή μοι ταῦτα νόῳ ἔνι βάλλεο, τέκνον.</l>
                <l>ἴστω Λητοῦς υἱός, ὅ με πρόφρων ἐδίδαξεν</l>
                <l>μαντοσύνας· ἴστω δὲ δυσώνυμος, ἥ μ’ ἔλαχεν, κὴρ</l>
                <l>καὶ τόδ’ ἐπ’ ὀφθαλμῶν ἀλαὸν νέφος, οἵ θ’ ὑπένερθεν</l>
                <l n="260">δαίμονες, οἳ μηδ’ ὧδε θανόντι περ εὐμενέοιεν,</l>
                <l>ὡς οὔ τις θεόθεν χόλος ἔσσεται εἵνεκ’ ἀρωγῆς.&amp;quot; <milestone n="262" unit="card"/></l>
                <l rend="indent">Τὼ μὲν ἔπειθ’ ὅρκοισιν ἀλαλκέμεναι μενέαινον.</l>
                <l>αἶψα δὲ κουρότεροι πεπονήατο δαῖτα γέροντι,</l>
                <l>λοίσθιον Ἁρπυίῃσιν ἑλώριον· ἐγγύθι δ’ ἄμφω</l>
                <l n="265">στῆσαν, ἵνα ξιφέεσσιν ἐπεσσυμένας ἐλάσειαν.</l>
                <l>καὶ δὴ τὰ πρώτισθ’ ὁ γέρων ἔψαυεν ἐδωδῆς·</l>
                <l>αἱ δ’ ἄφαρ ἠύτ’ ἄελλαι ἀδευκέες, ἢ στεροπαὶ ὥς,</l>
                <l>ἀπρόφατοι νεφέων ἐξάλμεναι ἐσσεύοντο</l>
                <l>κλαγγῇ μαιμώωσαι ἐδητύος· οἱ δ’ ἐσιδόντες</l>
                <l n="270">ἥρωες μεσσηγὺς ἀνίαχον· αἱ δ’ ἅμ’ ἀυτῇ</l>
                <l>πάντα καταβρόξασαι ὑπὲρ πόντοιο φέροντο</l>
                <l>τῆλε παρέξ· ὀδμὴ δὲ δυσάσχετος αὖθι λέλειπτο.</l>
                <l>τάων δ’ αὖ κατόπισθε δύω υἷες Βορέαο</l>
                <l>φάσγαν’ ἐπισχόμενοι ὀπίσω θέον. ἐν γὰρ ἕηκεν</l>
                <l n="275">Ζεὺς μένος ἀκάματόν σφιν· ἀτὰρ Διὸς οὔ κεν ἑπέσθην</l>
                <l>νόσφιν, ἐπεὶ ζεφύροιο παραΐσσεσκον ἀέλλας</l>
                <l>αἰέν. ὅτ’ ἐς Φινῆα καὶ ἐκ Φινῆος ἴοιεν.</l>
                <l>ὡς δ’ ὅτ’ ἐνὶ κνημοῖσι κύνες δεδαημένοι ἄγρη;</l>
                <l>ἢ αἶγας κεραοὺς ἠὲ πρόκας ἰχνεύοντες</l>
                <l n="280">θείωσιν, τυτθὸν δὲ τιταινόμενοι μετόπισθεν</l>
                <l>ἄκρῃς ἐν γενύεσσι μάτην ἀράβησαν ὀδόντας·</l>
                <l>ὧς Ζήτης Κάλαΐς τε μάλα σχεδὸν ἀίσσοντες</l>
                <l>τάων ἀκροτάτῃσιν ἐπέχραον ἤλιθα χερσίν.</l>
                <l>καί νύ κε δή σφ’ ἀέκητι θεῶν διεδηλήσαντο</l>
                <l n="285">πολλὸν ἑκὰς νήσοισιν ἔπι Πλωτῇσι κιχόντες,</l>
                <l>εἰ μὴ ἄρ’ ὠκέα ͂Ἰρις ἴδεν, κατὰ δ’ αἰθέρος ἆλτο</l>
                <l>οὐρανόθεν, καὶ τοῖα παραιφαμένη κατέρυκεν·</l>
                <l rend="indent">&amp;quot;Οὐ θέμις, ὦ υἱεῖς Βορέω, ξιφέεσσιν ἐλάσσαι</l>
                <l>Ἁρπυίας, μεγάλοιο Διὸς κύνας· ὅρκια δ’ αὐτὴ</l>
                <l n="290">δώσω ἐγών, ὡς οὔ οἱ ἔτι χρίμψουσιν ἰοῦσαι.&amp;quot;</l>
                <l rend="indent">Ὧς φαμένη λοιβὴν Στυγὸς ὤμοσεν, ἥ τε θεοῖσιν</l>
                <l>ῥιγίστη πάντεσσιν ὀπιδνοτάτη τε τέτυκται,</l>
                <l>μὴ μὲν Ἀγηνορίδαο δόμοις ἔτι τάσδε πελάσσαι</l>
                <l>εἰσαῦτις Φινῆος, ἐπεὶ καὶ μόρσιμον ἦεν.</l>
                <l n="295">οἱ δ’ ὅρκῳ εἴξαντες ὑπέστρεφον ἂψ ἐπὶ νῆα</l>
                <l>σώεσθαι. Στροφάδας δὲ μετακλείους’ ἄνθρωποι</l>
                <l>νήσους τοῖό γ’ ἕκητι, πάρος Πλωτὰς καλέοντες.</l>
                <l>Ἄρπυιαί τ’ ͂Ἰρίς τε διέτμαγεν. αἱ μὲν ἔδυσαν</l>
                <l>κευθμῶνα Κρήτης Μινωίδος· ἡ δ’ ἀνόρουσεν</l>
                <l n="300">Οὔλυμπόνδε, θοῇσι μεταχρονίη πτερύγεσσιν.</l>
                <l rend="indent">Τόφρα δ’ ἀριστῆες πινόεν περὶ δέρμα γέροντος</l>
                <l>πάντῃ φοιβήσαντες ἐπικριδὸν ἱρεύσαντο</l>
                <l>μῆλα, τά τ’ ἐξ Ἀμύκοιο λεηλασίης ἐκόμισσαν.</l>
                <l>αὐτὰρ ἐπεὶ μέγα δόρπον ἐνὶ μεγάροισιν ἔθεντο,</l>
                <l n="305">δαίνυνθ’ ἑζόμενοι· σὺν δέ σφισι δαίνυτο Φινεὺς</l>
                <l>ἁρπαλέως, οἷόν τ’ ἐν ὀνείρασι θυμὸν ἰαίνων.</l>
                <l>ἔνθα δ’, ἐπεὶ δόρποιο κορέσσαντ’ ἠδὲ ποτῆτος,</l>
                <l>παννύχιοι Βορέω μένον υἱέας ἐγρήσσοντες.</l>
                <l>αὐτὸς δ’ ἐν μέσσοισι παρ’ ἐσχάρῃ ἧστο γεραιὸς</l>
                <l n="310">πείρατα ναυτιλίης ἐνέπων ἄνυσίν τε κελεύθου·</l>
                <l rend="indent">&amp;quot;Κλῦτέ νυν. οὐ μὲν πάντα πέλει θέμις ὔμμι δαῆναι</l>
                <l>ἀτρεκές· ὅσσα δ’ ὄρωρε θεοῖς φίλον, οὐκ ἐπικεύσω.</l>
                <l>ἀασάμην καὶ πρόσθε Διὸς νόον ἀφραδίῃσιν</l>
                <l>χρείων ἑξείης τε καὶ ἐς τέλος. ὧδε γὰρ αὐτὸς</l>
                <l n="315">βούλεται ἀνθρώποις ἐπιδευέα θέσφατα φαίνειν</l>
                <l>μαντοσύνης, ἵνα καί τι θεῶν χατέωσι νόοιο. <milestone n="317" unit="card"/></l>
                <l rend="indent">Πέτρας μὲν πάμπρωτον, ἀφορμηθέντες ἐμεῖο,</l>
                <l>Κυανέας ὄψεσθε δύω ἁλὸς ἐν ξυνοχῇσιν,</l>
                <l>τάων οὔτινά φημι διαμπερὲς ἐξαλέασθαι.</l>
                <l n="320">οὐ γάρ τε ῥίζῃσιν ἐρήρεινται νεάτῃσιν,</l>
                <l>ἀλλὰ θαμὰ ξυνίασιν ἐναντίαι ἀλλήλῃσιν</l>
                <l>εἰς ἕν, ὕπερθε δὲ πολλὸν ἁλὸς κορθύεται ὕδωρ</l>
                <l>βρασσόμενον· στρηνὲς δὲ περὶ στυφελῇ βρέμει ἀκτῇ.</l>
                <l>τῶ νῦν ἡμετέρῃσι παραιφασίῃσι πίθεσθε,</l>
                <l n="325">εἰ ἐτεὸν πυκινῷ τε νόῳ μακάρων τ’ ἀλέγοντες</l>
                <l>πείρετε· μηδ’ αὔτως αὐτάγρετον οἶτον ὄλησθε</l>
                <l>ἀφραδέως, ἢ θύνετ’ ἐπισπόμενοι νεότητι.</l>
                <l>οἰωνῷ δή πρόσθε πελειάδι πειρήσασθαι</l>
                <l>νηὸς ἄπο προμεθέντες ἐφιέμεν. ἢν δὲ δι’ αὐτῶν</l>
                <l n="330">πετράων πόντονδε σόη πτερύγεσσι δίηται,</l>
                <l>μηκέτι δὴν μηδ’ αὐτοὶ ἐρητύεσθε κελεύθου,</l>
                <l>ἀλλ’ εὖ καρτύναντες ἑαῖς ἐνὶ χερσὶν ἐρετμὰ</l>
                <l>τέμνεθ’ ἁλὸς στεινωπόν· ἐπεὶ φάος οὔ νύ τι τόσσον</l>
                <l>ἔσσετ’ ἐν εὐχωλῇσιν, ὅσον τ’ ἐνὶ κάρτεϊ χειρῶν.</l>
                <l n="335">τῶ καὶ τἆλλα μεθέντες ὀνήιστον πονέεσθαι</l>
                <l>θαρσαλέως· πρὶν δ’ οὔτι θεοὺς λίσσεσθαι ἐρύκω.</l>
                <l>εἰ δέ κεν ἀντικρὺ πταμένη μεσσηγὺς ὄληται,</l>
                <l>ἄψορροι στέλλεσθαι ἐπεὶ πολὺ βέλτερον εἶξαι</l>
                <l>ἀθανάτοις. οὐ γάρ κε κακὸν μόρον ἐξαλέαισθε</l>
                <l n="340">πετράων, οὐδ’ εἴ κε σιδηρείη πέλοι lργώ.</l>
                <l>ὦ μέλεοι, μὴ τλῆτε παρὲξ ἐμὰ θέσφατα βῆναι,</l>
                <l>εἰ καί με τρὶς τόσσον ὀίεσθ’ Οὐρανίδῃσιν,</l>
                <l>ὅσσον ἀνάρσιός εἰμι, καὶ εἰ πλεῖον στυγέεσθαι·</l>
                <l>μὴ τλῆτ’ οἰωνοῖο πάρεξ ἔτι νηὶ περῆσαι.</l>
                <l n="345">καὶ τὰ μὲν ὥς κε πέλῃ, τὼς ἔσσεται. ἢν δὲ φύγητε</l>
                <l>σύνδρομα πετράων ἀσκηθέες ἔνδοθι Πόντου,</l>
                <l>αὐτίκα Βιθυνῶν ἐπὶ δεξιὰ γαῖαν ἔχοντες</l>
                <l>πλώετε ῥηγμῖνας πεφυλαγμένοι, εἰσόκεν αὖτε</l>
                <l>rήβαν ὠκυρόην ποταμὸν ἄκρην τε Μέλαιναν</l>
                <l n="350">γνάμψαντες νήσου Θυνηίδος ὅρμον ἵκησθε.</l>
                <l>κεῖθεν δ’ οὐ μάλα πουλὺ διὲξ ἁλὸς ἀντιπέραιαν</l>
                <l>γῆν Μαριανδυνῶν ἐπικέλσετε νοστήσαντες.</l>
                <l>ἔνθα μὲν εἰς Ἀίδαο καταιβάτις ἐστὶ κέλευθος,</l>
                <l>ἄκρη τε προβλὴς Ἀχερουσιὰς ὑψόθι τείνει,</l>
                <l n="355">δινήεις τ’ Ἀχέρων αὐτὴν διὰ νειόθι τέμνων</l>
                <l>ἄκρην ἐκ μεγάλης προχοὰς ἵησι φάραγγος.</l>
                <l>ἀγχίμολον δ’ ἐπὶ τῇ πολέας παρανεῖσθε κολωνοὺς</l>
                <l>Παφλαγόνων, τοῖσίν τ’ Ἐνετήιος ἐμβασίλευσεν</l>
                <l>πρῶτα Πέλοψ, τοῦ καί περ ἀφ’ αἵματος εὐχετόωνται.</l>
                <l n="360">ἔστι δέ τις ἄκρη Ἑλίκης κατεναντίον Ἄρκτου,</l>
                <l>πάντοθεν ἠλίβατος, καί μιν καλέουσι Κάραμβιν,</l>
                <l>τῆς καὶ ὑπὲρ βορέαο περισχίζονται ἄελλαι·</l>
                <l>ὧδε μάλ’ ἂμ πέλαγος τετραμμένη αἰθέρι κύρει.</l>
                <l>τήνδε περιγνάμψαντι πολὺς παρακέκλιται· ἤδη</l>
                <l n="365">Αἰγιαλός· πολέος δ’ ἐπὶ πείρασιν Αἰγιαλοῖο</l>
                <l>ἀκτῇ ἐπὶ προβλῆτι ῥοαὶ Ἅλυος ποταμοῖο</l>
                <l>δεινὸν ἐρεύγονται· μετὰ τὸν δ’ ἀγχίροος ͂Ἰρις</l>
                <l>μειότερος λευκῇσιν ἑλίσσεται εἰς ἅλα δίναις.</l>
                <l>κεῖθεν δὲ προτέρωσε μέγας καὶ ὑπείροχος ἀγκὼν</l>
                <l n="370">ἐξανέχει γαίης· ἐπὶ δὲ στόμα Θερμώδοντος</l>
                <l>κόλπῳ ἐν εὐδιόωντι Θεμισκύρειον ὑπ’ ἄκρην</l>
                <l>μύρεται, εὐρείης διαειμένος ἠπείροιο.</l>
                <l>ἔνθα δὲ Δοίαντος πεδίον, σχεδόθεν δὲ πόληες</l>
                <l>τρισσαὶ Ἀμαζονίδων, μετά τε σμυγερώτατοι ἀνδρῶν</l>
                <l n="375">τρηχεῖαν Χάλυβες καὶ ἀτειρέα γαῖαν ἔχουσιν,</l>
                <l>ἐργατίναι· τοὶ δ’ ἀμφὶ σιδήρεα ἔργα μέλονται.</l>
                <l>ἄγχι δὲ ϝαιετάουσι πολύρρηνες Τιβαρηνοὶ</l>
                <l>Ζηνὸς Ἐυξείνοιο Γενηταίην ὑπὲρ ἄκρην.</l>
                <l>τῇ δ’ ἐπὶ Μοσσύνοικοι ὁμούριοι ὑλήεσσαν</l>
                <l n="380">ἑξείης ἤπειρον, ὑπωρείας τε νέμονται,</l>
                <l>δουρατέοις πύργοισιν ἐν οἰκία τεκτήναντες</l>
                <l>[κάλινα καὶ πύργους εὐπηγέας, οὓς καλέουσιν</l>
                <l>μόσσυνας· καὶ δ’ αὐτοὶ ἐπώνυμοι ἔνθεν ἔασιν.]</l>
                <l n="382">τοὺς παραμειβόμενοι λισσῇ ἐπικέλσετε νήσῳ,</l>
                <l>μήτι παντοίῃ μέγ’ ἀναιδέας ἐξελάσαντες</l>
                <l>οἰωνούς, οἳ δῆθεν ἀπειρέσιοι ἐφέπουσιν</l>
                <l n="385">νῆσον ἐρημαίην. τῇ μέν τ’ ἐνὶ νηὸν Ἄρηος</l>
                <l>λαΐνεον ποίησαν Ἀμαζονίδων βασίλειαι</l>
                <l>Ὀτρηρή τε καὶ Ἀντιόπη, ὁπότε στρατόωντο.</l>
                <l>ἔνθα γὰρ ὔμμιν ὄνειαρ ἀδευκέος ἐξ ἁλὸς εἶσιν</l>
                <l>ἄρρητον· τῶ καί τε φίλα φρονέων ἀγορεύω</l>
                <l n="390">ἰσχέμεν. ἀλλὰ τίη με πάλιν χρειὼ ἀλιτέσθαι</l>
                <l>μαντοσύνῃ τὰ ἕκαστα διηνεκὲς ἐξενέποντα;</l>
                <l>νήσου δὲ προτέρωσε καὶ ἠπείροιο περαίης</l>
                <l>φέρβονται Φίλυρες· Φιλύρων δ’ ἐφύπερθεν ἔασιν</l>
                <l>Μάκρωνες· μετὰ δ’ αὖ περιώσια φῦλα Βεχείρων.</l>
                <l n="395">ἑξείης δὲ Σάπειρες ἐπὶ σφίσι ναιετάουσιν·</l>
                <l>Βύζηρες δ’ ἐπὶ τοῖσιν ὁμώλακες, ὧν ὕπερ ἤδη</l>
                <l>αὐτοὶ Κόλχοι ἔχονται ἀρήιοι. ἀλλ’ ἐνὶ νηὶ</l>
                <l>πείρεθ’, ἕως μυχάτῃ κεν ἐνιχρίμψητε θαλάσσῃ.</l>
                <l>ἔνθα δ’ ἐπ’ ἠπείροιο Κυταιίδος, ἠδ’ Ἀμαραντῶν</l>
                <l n="400">τηλόθεν ἐξ ὀρέων πεδίοιό τε Κιρκαίοιο</l>
                <l>Φᾶσις δινήεις εὐρὺν ῥόον εἰς ἅλα βάλλει.</l>
                <l>κείνου νῆ’ ἐλάοντες ἐπὶ προχοὰς ποταμοῖο</l>
                <l>πύργους εἰσόψεσθε Κυταιέος Αἰήταο,</l>
                <l>ἄλσος τε σκιόειν Ἄρεος, τόθι κῶας ἐπ’ ἄκρης</l>
                <l n="405">πεπτάμενον φηγοῖο δράκων, τέρας αἰνὸν ἰδέσθαι,</l>
                <l>ἀμφὶς ὀπιπεύει δεδοκημένος· οὐδέ οἱ ἦμαρ,</l>
                <l>οὐ κνέφας ἥδυμος ὕπνος ἀναιδέα δάμναται ὄσσε.&amp;quot; <milestone n="410" unit="card"/></l>
                <l rend="indent">Ὧς ἄρ’ ἔφη· τοὺς δ’ εἶθαρ ἕλεν δέος εἰσαΐοντας.</l>
                <l>δὴν δ’ ἔσαν ἀμφασίῃ βεβολημένοι· ὀψὲ δ’ ἔειπεν</l>
                <l n="410">ἥρως Αἴσονος υἱὸς ἀμηχανέων κακότητι·</l>
                <l rend="indent">&amp;quot;Ὦ γέρον, ἤδη μέν τε διίκεο πείρατ’ ἀέθλων</l>
                <l>ναυτιλίης καὶ τέκμαρ, ὅτῳ στυγερὰς διὰ πέτρας</l>
                <l>πειθόμενοι Πόντονδε περήσομεν· εἰ δέ κεν αὖτις</l>
                <l>τάσδ’ ἡμῖν προφυγοῦσιν ἐς Ἑλλάδα νόστος ὀπίσσω</l>
                <l n="415">ἔσσεται, ἀσπαστῶς κε παρὰ σέο καὶ τὸ δαείην.</l>
                <l>πῶς ἔρδω, πῶς αὖτε τόσην ἁλὸς εἶμι κέλευθον,</l>
                <l>νῆις ἐὼν ἑτάροις ἅμα νήισιν; Αἶα δὲ Κολχὶς</l>
                <l>Πόντου καὶ γαίης ἐπικέκλιται ἐσχατιῇσιν.&amp;quot;</l>
                <l rend="indent">Ὧς φάτο· τὸν δ’ ὁ γεραιὸς ἀμειβόμενος προσέειπεν·</l>
                <l n="420">&amp;quot;Ὦ τέκος, εὖτ’ ἂν πρῶτα φύγῃς ὀλοὰς διὰ πέτρας,</l>
                <l>θάρσει· ἐπεὶ δαίμων ἕτερον πλόον ἡγεμονεύσει</l>
                <l>ἐξ Αἴης· μετὰ δ’ Αἶαν ἅλις πομπῆες ἔσονται.</l>
                <l>ἀλλά, φίλοι, φράζεσθε θεᾶς δολόεσσαν ἀρωγὴν</l>
                <l>Κύπριδος. ἐκ γὰρ τῆς κλυτὰ πείρατα κεῖται ἀέθλων.</l>
                <l n="425">καὶ δέ με μηκέτι τῶνδε περαιτέρω ἐξερέεσθε.&amp;quot;</l>
                <l rend="indent">Ὧς φάτ’ Ἀγηνορίδης· ἐπὶ δὲ σχεδὸν υἱέε δοιὼ</l>
                <l>Θρηικίου Βορέαο κατ’ αἰθέρος ἀίξαντε</l>
                <l>οὐδῷ ἔπι κραιπνοὺς ἔβαλον πόδας· οἱ δ’ ἀνόρουσαν</l>
                <l>ἐξ ἑδέων ἥρωες, ὅπως παρεόντας ἴδοντο.</l>
                <l n="430">Ζήτης δ’ ἱεμένοισιν, ἔτ’ ἄσπετον ἐκ καμάτοιο</l>
                <l>ἆσθμ’ ἀναφυσιόων, μετεφώνεεν, ὅσσον ἄπωθεν</l>
                <l>ἤλασαν, ἠδ’ ὡς ͂Ἰρις ἐρύκακε τάσδε δαΐξαι,</l>
                <l>ὅρκιά τ’ εὐμενέουσα θεὰ πόρεν, αἱ δ’ ὑπέδυσαν</l>
                <l>δείματι Δικταίης περιώσιον ἄντρον ἐρίπνης.</l>
                <l n="435">γηθόσυνοι δἤπειτα δόμοις ἔνι πάντες ἑταῖροι</l>
                <l>αὐτός τ’ ἀγγελίῃ Φινεὺς πέλεν. ὦκα δὲ τόνγε</l>
                <l>Αἰσονίδης περιπολλὸν ἐυφρονέων προσέειπεν·</l>
                <l rend="indent">&amp;quot;Ἦ ἄρα δή τις ἔην, Φινεῦ, θεός, ὃς σέθεν ἄτης</l>
                <l>κήδετο λευγαλέης, καὶ δ’ ἡμέας αὖθι πέλασσεν</l>
                <l n="440">τηλόθεν, ὄφρα τοι υἷες ἀμύνειαν Βορέαο·</l>
                <l>εἰ δὲ καὶ ὀφθαλμοῖσι φόως πόροι ἦ τ’ ἂν ὀίω</l>
                <l>γηθήσειν, ὅσον εἴπερ ὑπότροπος οἴκαδ’ ἱκοίμην.&amp;quot;</l>
                <l rend="indent">Ὧς ἔφατ’· αὐτὰρ ὁ τόνγε κατηφήσας προσέειπεν·</l>
                <l>&amp;quot;Αἰσονίδη, τὸ μὲν οὐ παλινάγρετον, οὐδέ τι μῆχος</l>
                <l n="445">ἔστ’ ὀπίσω· κενεαὶ γὰρ ὑποσμύχονται ὀπωπαί.</l>
                <l>ἀντὶ δὲ τοῦ θάνατόν μοι ἄφαρ θεὸς ἐγγυαλίξαι,</l>
                <l>καί τε θανὼν πάσῃσι μετέσσομαι ἀγλαΐῃσιν.&amp;quot;</l>
                <l rend="indent">Ὧς τώγ’ ἀλλήλοισι παραβλήδην ἀγόρευον.</l>
                <l>αὐτίκα δ’ οὐ μετὰ δηρὸν ἀμειβομένων ἐφαάνθη</l>
                <l n="450">Ἠριγενής· τὸν δ’ ἀμφὶ περικτίται ἠγερέθοντο</l>
                <l>ἀνέρες, οἳ καὶ πρόσθεν ἐπ’ ἤματι κεῖσε θάμιζον,</l>
                <l>αἰὲν ὁμῶς φορέοντες ἑῆς ἀπὸ μοῖραν ἐδωδῆς.</l>
                <l>τοῖς ὁ γέρων πάντεσσιν, ὅτις καὶ ἀφαυρὸς ἵκοιτο,</l>
                <l>ἔχραεν ἐνδυκέως, πολέων δ’ ἀπὸ πήματ’ ἔλυσεν</l>
                <l n="455">μαντοσύνῃ· τῶ καί μιν ἐποιχόμενοι κομέεσκον.</l>
                <l>σὺν τοῖσιν δ’ ἵκανε Παραίβιος, ὅς ῥά οἱ ἦεν</l>
                <l>φίλτατος· ἀσπάσιος δὲ· δόμοις ἔνι τούσγ’ ἐνόησεν.</l>
                <l>πρὶν γὰρ δή νύ ποτ’ αὐτὸς ἀριστήων στόλον ἀνδρῶν</l>
                <l>Ἑλλάδος ἐξανιόντα μετὰ πτόλιν Αἰήταο</l>
                <l n="460">πείσματ’ ἀνάψασθαι μυθήσατο Θυνίδι γαίῃ,</l>
                <l>οἵ τέ οἱ Ἁρπυίας Διόθεν σχήσουσιν ἰούσας.</l>
                <l>τοὺς μὲν ἔπειτ’ ἐπέεσσιν ἀρεσσάμενος πυκινοῖσιν</l>
                <l>πέμφ’ ὁ γέρων· οἶον δὲ Παραίβιον αὐτόθι μίμνειν</l>
                <l>κέκλετ’ ἀριστήεσσι σὺν ἀνδράσιν· αἶψα δὲ τόνγε</l>
                <l n="465">σφωιτέρων ὀίων ὅτις ἔξοχος, εἰς ἓ κομίσσαι</l>
                <l>ἧκεν ἐποτρύνας. τοῦ δ’ ἐκ μεγάροιο κιόντος</l>
                <l>μειλιχίως ἐρέτῃσιν ὁμηγερέεσσι μετηύδα· <milestone n="470" unit="card"/></l>
                <l rend="indent">&amp;quot;Ὦ φίλοι, οὐκ ἄρα πάντες ὑπέρβιοι ἄνδρες ἔασιν,</l>
                <l>οὐδ’ εὐεργεσίης ἀμνήμονες. ὡς καὶ ὅδ’ ἀνὴρ</l>
                <l n="470">τοῖος ἐὼν δεῦρ’ ἦλθεν, ἑὸν μόρον ὄφρα δαείη.</l>
                <l>εὖτε γὰρ οὖν ὡς πλεῖστα κάμοι καὶ πλεῖστα μογήσαι,</l>
                <l>δὴ τότε μιν περιπολλὸν ἐπασσυτέρη βιότοιο</l>
                <l>χρησμοσύνη τρύχεσκεν· ἐπ’ ἤματι δ’ ἦμαρ ὀρώρει</l>
                <l>κύντερον, οὐδέ τις ἦεν ἀνάπνευσις μογέοντι.</l>
                <l n="475">ἀλλ’ ὅγε πατρὸς ἑοῖο κακὴν τίνεσκεν ἀμοιβὴν</l>
                <l>ἀμπλακίης. ὁ γὰρ οἶος ἐν οὔρεσι δένδρεα τέμνων</l>
                <l>δή ποθ’ ἁμαδρυάδος νύμφης ἀθέριξε λιτάων,</l>
                <l>ἥ μιν ὀδυρομένη ἀδινῷ μειλίσσετο μύθῳ,</l>
                <l>μὴ ταμέειν πρέμνον δρυὸς ἥλικος, ᾗ ἔπι πουλὺν</l>
                <l n="480">αἰῶνα τρίβεσκε διηνεκές· αὐτὰρ ὁ τήνγε</l>
                <l>ἀφραδέως ἔτμηξεν ἀγηνορίῃ νεότητος.</l>
                <l>τῷ δ’ ἄρα νηκερδῆ νύμφη πόρεν οἶτον ὀπίσσω</l>
                <l>αὐτῷ καὶ τεκέεσσιν. ἔγωγε μέν, εὖτ’ ἀφίκανεν,</l>
                <l>ἀμπλακίην ἔγνων· βωμὸν δ’ ἐκέλευσα καμόντα</l>
                <l n="485">Θυνιάδος νύμφης, λωφήια ῥέξαι ἐπ’ αὐτῷ</l>
                <l>ἱερά, πατρῴην αἰτεύμενον αἶσαν ἀλύξαι.</l>
                <l>ἔνθ’ ἐπεὶ ἔκφυγε κῆρα θεήλατον, οὔποτ’ ἐμεῖο</l>
                <l>ἐκλάθετ’, οὐδ’ ἀθέρισσε· μόλις δ’ ἀέκοντα θύραζε</l>
                <l>πέμπω, ἐπεὶ μέμονέν γε παρέμμεναι ἀσχαλόωντι.&amp;quot;</l>
                <l n="490" rend="indent">Ὧς φάτ’ Ἀγηνορίδης· ὁ δ’ ἐπισχεδὸν αὐτίκα δοιὼ</l>
                <l>ἤλυθ’ ἄγων ποίμνηθεν ὄις. ἀνὰ δ’ ἵστατ’ Ἰήσων,</l>
                <l>ἂν δὲ Βορήιοι υἷες ἐφημοσύνῃσι γέροντος.</l>
                <l>ὦκα δὲ κεκλόμενοι μαντήιον Ἀπόλλωνα</l>
                <l>ῥέζον ἐπ’ ἐσχαρόφιν νέον ἤματος ἀνομένοιο.</l>
                <l n="495">κουρότεροι δ’ ἑτάρων μενοεικέα δαῖτ’ ἀλέγυνον.</l>
                <l>ἔνθ’ εὖ δαισάμενοι, τοὶ μὲν παρὰ πείσμασι νηός,</l>
                <l>τοὶ δ’ αὐτοῦ κατὰ δώματ’ ἀολλέες εὐνάζοντο.</l>
                <l>ἦρι δ’ ἐτήσιαι αὖραι ἐπέχραον, αἵ τ’ ἀνὰ πᾶσαν</l>
                <l>γαῖαν ὁμῶς τοιῇδε Διὸς πνείουσιν ἀρωγῇ.</l>
                <l n="500" rend="indent">Κυρήνη πέφαταί τις ἕλος πάρα Πηνειοῖο</l>
                <l>μῆλα νέμειν προτέροισι παρ’ ἀνδράσιν· εὔαδε γάρ οἱ</l>
                <l>παρθενίη καὶ λέκτρον ἀκήρατον. αὐτὰρ Ἀπόλλων</l>
                <l>τήνγ’ ἀνερεψάμενος ποταμῷ ἔπι ποιμαίνουσαν</l>
                <l>τηλόθεν Αἱμονίης, χθονίῃς παρακάτθετο νύμφαις,</l>
                <l n="505">αἳ Λιβύην ἐνέμοντο παραὶ Μυρτώσιον αἶπος.</l>
                <l>ἔνθα δ’ Ἀρισταῖον Φοίβῳ τέκεν, ὃν καλέουσιν</l>
                <l>Ἀγρέα καὶ Νόμιον πολυλήιοι Αἱμονιῆες.</l>
                <l>τὴν μὲν γὰρ φιλότητι θεὸς ποιήσατο νύμφην</l>
                <l>αὐτοῦ μακραίωνα καὶ ἀγρότιν· υἷα δ’ ἔνεικεν</l>
                <l n="510">νηπίαχον Χείρωνος ὑπ’ ἄντροισιν κομέεσθαι.</l>
                <l>τῷ καὶ ἀεξηθέντι θεαὶ γάμον ἐμνήστευσαν</l>
                <l>Μοῦσαι, ά̓κεστορίην τε θεοπροπίας τ’ ἐδίδαξαν·</l>
                <l>καί μιν ἑῶν μήλων θέσαν ἤρανον, ὅσς’ ἐνέμοντο</l>
                <l>ἂμ πεδίον Φθίης Ἀθαμάντιον ἀμφί τ’ ἐρυμνὴν</l>
                <l n="515">Ὄθρυν καὶ ποταμοῦ ἱερὸν ῥόον Ἀπιδανοῖο.</l>
                <l>ἦμος δ’ οὐρανόθεν Μινωίδας ἔφλεγε νήσους</l>
                <l>Σείριος, οὐδ’ ἐπὶ δηρὸν ἔην ἄκος ἐνναέτῃσιν,</l>
                <l>τῆμος τόνγ’ ἐκάλεσσαν ἐφημοσύναις Ἑκάτοιο</l>
                <l>λοιμοῦ ἀλεξητῆρα. λίπεν δ’ ὅγε πατρὸς ἐφετμῇ</l>
                <l n="520">Φθίην, ἐν δὲ Κέῳ κατενάσσατο, λαὸν ἀγείρας</l>
                <l>Παρράσιον, τοίπερ τε Λυκάονός εἰσι γενέθλης,</l>
                <l>καὶ βωμὸν ποίησε μέγαν Διὸς Ἰκμαίοιο,</l>
                <l>ἱερά τ’ εὖ ἔρρεξεν ἐν οὔρεσιν ἀστέρι κείνῳ</l>
                <l>Σειρίῳ αὐτῷ τε Κρονίδῃ Διί. τοῖο δ’ ἕκητι</l>
                <l n="525">γαῖαν ἐπιψύχουσιν ἐτήσιαι ἐκ Διὸς αὖραι</l>
                <l>ἤματα τεσσαράκοντα· Κέῳ δ’ ἔτι νῦν ἱερῆες</l>
                <l>ἀντολέων προπάροιθε Κυνὸς ῥέζουσι θυηλάς. <milestone n="530" unit="card"/></l>
                <l rend="indent">Καὶ τὰ μὲν ὧς ὑδέονται· ἀριστῆες δὲ καταῦθι</l>
                <l>μίμνον ἐρυκόμενοι· ξεινήια δ’ ἄσπετα Θυνοὶ</l>
                <l n="530">πᾶν ἦμαρ Φινῆι χαριζόμενοι προΐαλλον.</l>
                <l>ἐκ δὲ τόθεν μακάρεσσι δυώδεκα δωμήσαντες</l>
                <l>βωμὸν ἁλὸς ῥηγμῖνι πέρην καὶ ἐφ’ ἱερὰ θέντες,</l>
                <l>νῆα θοὴν εἴσβαινον ἐρεσσέμεν, οὐδὲ πελείης</l>
                <l>τρήρωνος λήθοντο μετὰ σφίσιν· ἀλλ’ ἄρα τήνγε</l>
                <l n="535">δείματι πεπτηυῖαν ἑῇ φέρε χειρὶ μεμαρπὼς</l>
                <l>Εὔφημος, γαίης δ’ ἀπὸ διπλόα πείσματ’ ἔλυσαν.</l>
                <l rend="indent">Οὐδ’ ἄρ’ Ἀθηναίην προτέρω λάθον ὁρμηθέντες·</l>
                <l>αὐτίκα δ’ ἐσσυμένως νεφέλης ἐπιβᾶσα πόδεσσιν</l>
                <l>κούφης, ἥ κε φέροι μιν ἄφαρ βριαρήν περ ἐοῦσαν,</l>
                <l n="540">σεύατ’ ἴμεν πόντονδε, φίλα φρονέους’ ἐρέτῃσιν.</l>
                <l>ὡς δ’ ὅτε τις πάτρηθεν ἀλώμενος, οἷά τε πολλὰ</l>
                <l>πλαζόμεθ’ ἄνθρωποι τετληότες, οὐδέ τις αἶα</l>
                <l>τηλουρός, πᾶσαι δὲ κατόψιοί εἰσι κέλευθοι,</l>
                <l>σφωιτέρους δ’ ἐνόησε δόμους, ἄμυδις δὲ κέλευθος</l>
                <l n="545">ὑγρή τε τραφερή τ’ ἰνδάλλεται, ἄλλοτε δ’ ἄλλῃ</l>
                <l>ὀξέα πορφύρων ἐπιμαίεται ὀφθαλμοῖσιν·</l>
                <l>ὧς ἄρα καρπαλίμως κούρη Διὸς ἀίξασα</l>
                <l>θῆκεν ἐπ’ ἀξείνοιο πόδας Θυνηίδος ἀκτῆς.</l>
                <l rend="indent">Οἱ δ’ ὅτε δὴ σκολιοῖο πόρου στεινωπὸν ἵκοντο</l>
                <l n="550">τρηχείῃς σπιλάδεσσιν ἐεργμένον ἀμφοτέρωθεν,</l>
                <l>δινήεις δ’ ὑπένερθεν ἀνακλύζεσκεν ἰοῦσαν</l>
                <l>νῆα ῥόος, πολλὸν δὲ φόβῳ προτέρωσε νέοντο,</l>
                <l>ἤδη δέ σφισι δοῦπος ἀρασσομένων πετράων</l>
                <l>νωλεμὲς οὔατ’ ἔβαλλε, βόων δ’ ἁλιμυρέες ἀκταί,</l>
                <l n="555">δὴ τότ’ ἔπειθ’ ὁ μὲν ὦρτο πελειάδα χειρὶ μεμαρπὼς</l>
                <l>Εὔφημος πρῴρης ἐπιβήμεναι· οἱ δ’ ὑπ’ ἀνωγῇ</l>
                <l>Τίφυος Ἁγνιάδαο θελήμονα ποιήσαντο</l>
                <l>εἰρεσίην, ἵν’ ἔπειτα διὲκ πέτρας ἐλάσειαν,</l>
                <l>κάρτεϊ ᾧ πίσυνοι. τὰς δ’ αὐτίκα λοίσθιον ἄλλων</l>
                <l n="560">οἰγομένας ἀγκῶνα περιγνάμψαντες ἴδοντο.</l>
                <l>σὺν δέ σφιν χύτο θυμός· ὁ δ’ ἀίξαι πτερύγεσσιν</l>
                <l>Εὔφημος προέηκε πελειάδα· τοὶ δ’ ἅμα πάντες</l>
                <l>ἤειραν κεφαλὰς ἐσορώμενοι· ἡ δὲ δι’ αὐτῶν</l>
                <l>ἔπτατο· ταὶ δ’ ἄμυδις πάλιν ἀντίαι ἀλλήλῃσιν</l>
                <l n="565">ἄμφω ὁμοῦ ξυνιοῦσαι ἐπέκτυπον. ὦρτο δὲ πολλὴ</l>
                <l>ἅλμη ἀναβρασθεῖσα, νέφος ὥς· αὖε δὲ πόντος</l>
                <l>σμερδαλέον· πάντῃ δὲ περὶ μέγας ἔβρεμεν αἰθήρ.</l>
                <l>κοῖλαι δὲ σπήλυγγες ὑπὸ σπιλάδας τρηχείας</l>
                <l>κλυζούσης ἁλὸς ἔνδον ἐβόμβεον· ὑψόθι δ’ ὄχθης</l>
                <l n="570">λευκὴ καχλάζοντος ἀνέπτυε κύματος ἄχνη.</l>
                <l>νῆα δ’ ἔπειτα πέριξ εἴλει ῥόος. ἄκρα δ’ ἔκοψαν</l>
                <l>οὐραῖα πτερὰ ταίγε πελειάδος· ἡ δ’ ἀπόρουσεν</l>
                <l>ἀσκηθής. ἐρέται δὲ μέγ’ ἴαχον· ἔβραχε δ’ αὐτὸς</l>
                <l>Τῖφυς ἐρεσσέμεναι κρατερῶς. οἴγοντο γὰρ αὖτις</l>
                <l n="575">ἄνδιχα. τοὺς δ’ ἐλάοντας ἔχεν τρόμος, ὄφρα μιν αὐτὴ</l>
                <l>πλημμυρὶς παλίνορσος ἀνερχομένη κατένεικεν</l>
                <l>εἴσω πετράων. τότε δ’ αἰνότατον δέος εἷλεν</l>
                <l>πάντας· ὑπὲρ κεφαλῆς γὰρ ἀμήχανος ἦεν ὄλεθρος.</l>
                <l>ἤδη δ’ ἔνθα καὶ ἔνθα διὰ πλατὺς εἴδετο Πόντος,</l>
                <l n="580">καί σφισιν ἀπροφάτως ἀνέδυ μέγα κῦμα πάροιθεν</l>
                <l>κυρτόν, ἀποτμῆγι σκοπιῇ ἴσον· οἱ δ’ ἐσιδόντες</l>
                <l>ἤμυσαν λοξοῖσι καρήασιν. εἴσατο γάρ ῥα</l>
                <l>νηὸς ὑπὲρ πάσης κατεπάλμενον ἀμφικαλύψειν.</l>
                <l>ἀλλά μιν ἔφθη Τῖφυς ὑπ’ εἰρεσίῃ βαρύθουσαν</l>
                <l n="585">ἀγχαλάσας· τὸ δὲ πολλὸν ὑπὸ τρόπιν ἐξεκυλίσθη,</l>
                <l>ἐκ δ’ αὐτὴν πρύμνηθεν ἀνείρυσε τηλόθι νῆα</l>
                <l>πετράων· ὑψοῦ δὲ μεταχρονίη πεφόρητο.</l>
                <l>Εὔφημος δ’ ἀνὰ πάντας ἰὼν βοάασκεν ἑταίρους,</l>
                <l>ἐμβαλέειν κώπῃσιν ὅσον σθένος· οἱ δ’ ἀλαλητῷ</l>
                <l n="590">κόπτον ὕδωρ. ὅσσον δ’ ἂν ὑπείκαθε νηῦς ἐρέτῃσιν,</l>
                <l>δὶς τόσον ἂψ ἀπόρουσεν· ἐπεγνάμπτοντο δὲ κῶπαι</l>
                <l>ἠύτε καμπύλα τόξα, βιαζομένων ἡρώων.</l>
                <l>ἔνθεν δ’ αὐτίκ’ ἔπειτα κατηρεφὲς ἔσσυτο κῦμα,</l>
                <l>ἡ δ’ ἄφαρ ὥστε κύλινδρος ἐπέτρεχε κύματι λάβρῳ</l>
                <l n="595">προπροκαταΐγδην κοίλης ἁλός. ἐν δ’ ἄρα μέσσαις</l>
                <l>Πληγάσι δινήεις εἶχεν ῥόος· αἱ δ’ ἑκάτερθεν</l>
                <l>σειόμεναι βρόμεον· πεπέδητο δὲ νήια δοῦρα.</l>
                <l>καὶ τότ’ Ἀθηναίη στιβαρῆς ἀντέσπασε πέτρης</l>
                <l>σκαιῇ, δεξιτερῇ δὲ διαμπερὲς ὦσε φέρεσθαι.</l>
                <l n="600">ἡ δ’ ἰκέλη πτερόεντι μετήορος ἔσσυτ’ ὀιστῷ.</l>
                <l>ἔμπης δ’ ἀφλάστοιο παρέθρισαν ἄκρα κόρυμβα</l>
                <l>νωλεμὲς ἐμπλήξασαι ἐναντίαι. αὐτὰρ Ἀθήνη</l>
                <l>Οὔλυμπόνδ’ ἀνόρουσεν, ὅτ’ ἀσκηθεῖς ὑπάλυξαν.</l>
                <l>πέτραι δ’ εἰς ἕνα χῶρον ἐπισχεδὸν ἀλλήλῃσιν</l>
                <l n="605">νωλεμὲς ἐρρίζωθεν, ὃ δὴ καὶ μόρσιμον ἦεν</l>
                <l>ἐκ μακάρων, εὖτ’ ἄν τις ἰδὼν διὰ νηὶ περήσῃ.</l>
                <l>οἱ δέ που ὀκρυόεντος ἀνέπνεον ἄρτι φόβοιο</l>
                <l>ἠέρα παπταίνοντες ὁμοῦ πέλαγός τε θαλάσσης</l>
                <l>τῆλ’ ἀναπεπτάμενον. δὴ γὰρ φάσαν ἐξ Ἀίδαο</l>
                <l n="610">σώεσθαι· Τῖφυς δὲ παροίτατος ἤρχετο μύθων· <milestone n="613" unit="card"/></l>
                <l rend="indent">&amp;quot;Ἔλπομαι αὐτῇ νηὶ τόγ’ ἔμπεδον ἐξαλέασθαι</l>
                <l>ἡμέας· οὐδέ τις ἄλλος ἐπαίτιος, ὅσσον Ἀθήνη,</l>
                <l>ἥ οἱ ἐνέπνευσεν θεῖον μένος, εὖτέ μιν Ἄργος</l>
                <l>γόμφοισιν συνάρασσε· θέμις δ’ οὐκ ἔστιν ἁλῶναι.</l>
                <l n="615">Αἰσονίδη, τύνη δὲ τεοῦ βασιλῆος ἐφετμήν,</l>
                <l>εὖτε διὲκ πέτρας φυγέειν θεὸς ἧμιν ὄπασσεν,</l>
                <l>μηκέτι δείδιθι τοῖον· ἐπεὶ μετόπισθεν ἀέθλους</l>
                <l>εὐπαλέας τελέεσθαι Ἀγηνορίδης φάτο Φινεύς.&amp;quot;</l>
                <l rend="indent">Ἦ ῥ’ ἅμα, καὶ προτέρωσε παραὶ Βιθυνίδα γαῖαν</l>
                <l n="620">νῆα διὲκ πέλαγος σεῦεν μέσον. αὐτὰρ ὁ τόνγε</l>
                <l>μειλιχίοις ἐπέεσσι παραβλήδην προσέειπεν·</l>
                <l>&amp;quot;Τῖφυ, τίη μοι ταῦτα παρηγορέεις ἀχέοντι;</l>
                <l>ἤμβροτον ἀασάμην τε κακὴν καὶ ἀμήχανον ἄτην.</l>
                <l>χρῆν γὰρ ἐφιεμένοιο καταντικρὺ Πελίαο</l>
                <l n="625">αὐτίκ’ ἀνήνασθαι τόνδε στόλον, εἰ καὶ ἔμελλον</l>
                <l>νηλειῶς μελεϊστὶ κεδαιόμενος θανέεσθαι·</l>
                <l>νῦν δὲ περισσὸν δεῖμα καὶ ἀτλήτους μελεδῶνας</l>
                <l>ἄγκειμαι, στυγέων μὲν ἁλὸς κρυόεντα κέλευθα</l>
                <l>νηὶ διαπλώειν, στυγέων δ’, ὅτ’ ἐπ’ ἠπείροιο</l>
                <l n="630">βαίνωμεν. πάντῃ γὰρ ἀνάρσιοι ἄνδρες ἔασιν.</l>
                <l>αἰεὶ δὲ στονόεσσαν ἐπ’ ἤματι νύκτα φυλάσσω,</l>
                <l>ἐξότε τὸ πρώτιστον ἐμὴν χάριν ἠγερέθεσθε,</l>
                <l>φραζόμενος τὰ ἕκαστα σὺ δ’ εὐμαρέως ἀγορεύεις</l>
                <l>οἶον ἑῆς ψυχῆς ἀλέγων ὕπερ· αὐτὰρ ἔγωγε</l>
                <l n="635">εἷο μὲν οὐδ’ ἠβαιὸν ἀτύζομαι· ἀμφὶ δὲ τοῖο</l>
                <l>καὶ τοῦ ὁμῶς, καὶ σεῖο, καὶ ἄλλων δείδι’ ἑταίρων</l>
                <l>εἰ μὴ ἐς Ἑλλάδα γαῖαν ἀπήμονας ὔμμε κομίσσω.&amp;quot;</l>
                <l rend="indent">Ὧς φάτ’ ἀριστήων πειρώμενος· οἱ δ’ ὁμάδησαν</l>
                <l>θαρσαλέοις ἐπέεσσιν. ὁ δὲ φρένας ἔνδον ἰάνθη</l>
                <l n="640">κεκλομένων, καί ῥ’ αὖτις ἐπιρρήδην μετέειπεν·</l>
                <l>&amp;quot;Ὦ φίλοι, ὑμετέρῃ ἀρετῇ ἔνι θάρσος ἀέξω.</l>
                <l>τούνεκα νῦν οὐδ’ εἴ κε διὲξ Ἀίδαο βερέθρων</l>
                <l>στελλοίμην, ἔτι τάρβος ἀνάψομαι, εὖτε πέλεσθε</l>
                <l>ἔμπεδοι ἀργαλέοις ἐνὶ δείμασιν. ἀλλ’ ὅτε πέτρας</l>
                <l n="645">Πληγάδας ἐξέπλωμεν, ὀίομαι οὐκ ἔτ’ ὀπίσσω</l>
                <l>ἔσσεσθαι τοιόνδ’ ἕτερον φόβον, εἰ ἐτεόν γε</l>
                <l>φραδμοσύνῃ Φινῆος ἐπισπόμενοι νεόμεσθα.&amp;quot;</l>
                <l rend="indent">Ὧς φάτο, καὶ τοίων μὲν ἐλώφεον αὐτίκα μύθων,</l>
                <l>εἰρεσίῃ δ’ ἀλίαστον ἔχον πόνον· αἶψα δὲ τοίγε</l>
                <l n="650">rήβαν ὠκυρόην ποταμὸν σκόπελόν τε Κολώνης,</l>
                <l>ἄκρην δ’ οὐ μετὰ δηθὰ παρεξενέοντο Μέλαιναν,</l>
                <l>τῇ δ’ ἄρ’ ἐπὶ προχοὰς Φυλληίδας, ἔνθα πάροιθεν</l>
                <l>Διψακὸς υἷ’ Ἀθάμαντος ἑοῖς ὑπέδεκτο δόμοισιν,</l>
                <l>ὁππόθ’ ἅμα κριῷ φεῦγεν πόλιν Ὀρχομενοῖο·</l>
                <l n="655">τίκτε δέ μιν νύμφη λειμωνιάς· οὐδέ οἱ ὕβρις</l>
                <l>ἥνδανεν, ἀλλ’ ἐθελημὸς ἐφ’ ὕδασι πατρὸς ἑοῖο</l>
                <l>μητέρι συνναίεσκεν ἐπάκτια πώεα φέρβων.</l>
                <l>τοῦ μέν θ’ ἱερὸν αἶψα, καὶ εὐρείας ποταμοῖο</l>
                <l>ἠιόνας πεδίον τε, βαθυρρείοντά τε Κάλπην</l>
                <l n="660">δερκόμενοι παράμειβον, ὁμῶς δ’ ἐπὶ ἤματι νύκτα</l>
                <l>νήνεμον ἀκαμάτῃσιν ἐπερρώοντ’ ἐλάτῃσιν.</l>
                <l>οἷον δὲ πλαδόωσαν ἐπισχίζοντες ἄρουραν</l>
                <l>ἐργατίναι μογέουσι βόες, περὶ δ’ ἄσπετος ἱδρὼς</l>
                <l>εἴβεται ἐκ λαγόνων τε καὶ αὐχένος· ὄμματα δέ σφιν</l>
                <l n="665">λοξὰ παραστρωφῶνται ὑπὸ ζυγοῦ· αὐτὰρ ἀυτμὴ</l>
                <l>αὐαλέη στομάτων ἄμοτον βρέμει· οἱ δ’ ἐνὶ γαίῃ</l>
                <l>χηλὰς σκηρίπτοντε πανημέριοι πονέονται.</l>
                <l>τοῖς ἴκελοι ἥρωες ὑπὲξ ἁλὸς εἷλκον ἐρετμά. <milestone n="671" unit="card"/></l>
                <l rend="indent">Ἦμος δ’ οὔτ’ ἄρ πω φάος ἄμβροτον, οὔτ’ ἔτι λίην</l>
                <l n="670">ὀρφναίη πέλεται, λεπτὸν δ’ ἐπιδέδρομε νυκτὶ</l>
                <l>φέγγος, ὅτ’ ἀμφιλύκην μιν ἀνεγρόμενοι καλέουσιν,</l>
                <l>τῆμος ἐρημαίης νήσου λιμέν’ εἰσελάσαντες</l>
                <l>Θυνιάδος, καμάτῳ πολυπήμονι βαῖνον ἔραζε.</l>
                <l>τοῖσι δὲ Λητοῦς υἱός, ἀνερχόμενος Λυκίηθεν</l>
                <l n="675">τῆλ’ ἐπ’ ἀπείρονα δῆμον Ὑπερβορέων ἀνθρώπων,</l>
                <l>ἐξεφάνη· χρύσεοι δὲ παρειάων ἑκάτερθεν</l>
                <l>πλοχμοὶ βοτρυόεντες ἐπερρώοντο κιόντι·</l>
                <l>λαιῇ δ’ ἀργύρεον νώμα βιόν, ἀμφὶ δὲ νώτοις</l>
                <l>ἰοδόκη τετάνυστο κατωμαδόν· ἡ δ’ ὑπὸ ποσσὶν</l>
                <l n="680">σείετο νῆσος ὅλη, κλύζεν δ’ ἐπὶ κύματα χέρσῳ.</l>
                <l>τοὺς δ’ ἕλε θάμβος ἰδόντας ἀμήχανον· οὐδέ τις ἔτλη</l>
                <l>ἀντίον αὐγάσσασθαι ἐς ὄμματα καλὰ θεοῖο.</l>
                <l>στὰν δὲ κάτω νεύσαντες ἐπὶ χθονός· αὐτὰρ ὁ τηλοῦ</l>
                <l>βῆ ῥ’ ἴμεναι πόντονδε δι’ ἠέρος· ὀψὲ δὲ τοῖον</l>
                <l n="685">Ὀρφεὺς ἔκφατο μῦθον ἀριστήεσσι πιφαύσκων·</l>
                <l rend="indent">&amp;quot;Εἰ δ’ ἄγε δὴ νῆσον μὲν Ἑωίου Ἀπόλλωνος</l>
                <l>τήνδ’ ἱερὴν κλείωμεν, ἐπεὶ πάντεσσι φαάνθη</l>
                <l>ἠῷος μετιών· τὰ δὲ ῥέξομεν οἷα πάρεστιν,</l>
                <l>βωμὸν ἀναστήσαντες ἐπάκτιον· εἰ δ’ ἂν ὀπίσσω</l>
                <l n="690">γαῖαν ἐς Αἱμονίην ἀσκηθέα νόστον ὀπάσσῃ,</l>
                <l>δὴ τότε οἱ κεραῶν ἐπὶ μηρία θήσομεν αἰγῶν.</l>
                <l>νῦν δ’ αὔτως κνίσῃ λοιβῇσί τε μειλίξασθαι</l>
                <l>κέκλομαι. ἀλλ’ ἵληθι ἄναξ, ἵληθι φαανθείς.&amp;quot;</l>
                <l rend="indent">Ὧς ἄρ’ ἔφη· καὶ τοὶ μὲν ἄφαρ βωμὸν τετύκοντο</l>
                <l n="695">χερμάσιν· οἱ δ’ ἀνὰ νῆσον ἐδίνεον, ἐξερέοντες</l>
                <l>εἴ κέ τιν’ ἢ κεμάδων, ἢ ἀγροτέρων ἐσίδοιεν</l>
                <l>αἰγῶν, οἷά τε πολλὰ βαθείῃ βόσκεται ὕλῃ.</l>
                <l>τοῖσι δὲ Λητοΐδης ἄγρην πόρεν· ἐκ δέ νυ πάντων</l>
                <l>εὐαγέως ἱερῷ ἀνὰ διπλόα μηρία βωμῷ</l>
                <l n="700">καῖον, ἐπικλείοντες Ἑώιον Ἀπόλλωνα.</l>
                <l>ἀμφὶ δὲ δαιομένοις εὐρὺν χορὸν ἐστήσαντο,</l>
                <l>καλὸν Ἰηπαιήον’ Ἰηπαιήονα Φοῖβον</l>
                <l>μελπόμενοι· σὺν δέ σφιν ἐὺς πάις Οἰάγροιο</l>
                <l>Βιστονίῃ φόρμιγγι λιγείης ἦρχεν ἀοιδῆς·</l>
                <l n="705">ὥς ποτε πετραίῃ ὑπὸ δειράδι Παρνησσοῖο</l>
                <l>Δελφύνην τόξοισι πελώριον ἐξενάριξεν,</l>
                <l>κοῦρος ἐὼν ἔτι γυμνός, ἔτι πλοκάμοισι γεγηθώς.</l>
                <l>ἱλήκοις· αἰεί τοι, ἄναξ, ἄτμητοι ἔθειραι,</l>
                <l>αἰὲν ἀδήλητοι· τὼς γὰρ θέμις. οἰόθι δ’ αὐτὴ</l>
                <l n="710">Λητὼ Κοιογένεια φίλαις ἐν χερσὶν ἀφάσσει.</l>
                <l>πολλὰ δὲ Κωρύκιαι νύμφαι, Πλείστοιο θύγατρες,</l>
                <l>θαρσύνεσκον ἔπεσσιν, Ἰήιε κεκληγυῖαι·</l>
                <l>ἔνθεν δὴ τόδε καλὸν ἐφύμνιον ἔπλετο Φοίβῳ.</l>
                <l rend="indent">Αὐτὰρ ἐπειδὴ τόνγε χορείῃ μέλψαν ἀοιδῇ,</l>
                <l n="715">λοιβαῖς εὐαγέεσσιν ἐπώμοσαν, ἦ μὲν ἀρήξειν</l>
                <l>ἀλλήλοις εἰσαιὲν ὁμοφροσύνῃσι νόοιο,</l>
                <l>ἁπτόμενοι θυέων· καί τ’ εἰσέτι νῦν γε τέτυκται</l>
                <l>κεῖς’ Ὁμονοίης ἱρὸν ἐύφρονος, ὅ ῥ’ ἐκάμοντο</l>
                <l>αὐτοὶ κυδίστην τότε δαίμονα πορσαίνοντες. <milestone n="722" unit="card"/></l>
                <l n="720" rend="indent">Ἦμος δὲ τρίτατον φάος ἤλυθε, δὴ τότ’ ἔπειτα</l>
                <l>ἀκραεῖ ζεφύρῳ νῆσον λίπον αἰπήεσσαν.</l>
                <l>ἔνθεν δ’ ἀντιπέρην ποταμοῦ στόμα Σαγγαρίοιο</l>
                <l>καὶ Μαριανδυνῶν ἀνδρῶν ἐριθηλέα γαῖαν</l>
                <l>ἠδὲ Λύκοιο ῥέεθρα καὶ Ἀνθεμοεισίδα λίμνην</l>
                <l n="725">δερκόμενοι παράμειβον· ὑπὸ πνοιῇ δὲ κάλωες</l>
                <l>ὅπλα τε νήια πάντα τινάσσετο νισσομένοισιν.</l>
                <l>ἠῶθεν δ’ ἀνέμοιο διὰ κνέφας εὐνηθέντος</l>
                <l>ἀσπασίως ἄκρης Ἀχερουσίδος ὅρμον ἵκοντο.</l>
                <l>ἡ μέν τε κρημνοῖσιν ἀνίσχεται ἠλιβάτοισιν,</l>
                <l n="730">εἰς ἅλα δερκομένη Βιθυνίδα· τῇ δ’ ὑπὸ πέτραι</l>
                <l>λισσάδες ἐρρίζωνται ἁλίβροχοι· ἀμφὶ δὲ τῇσιν</l>
                <l>κῦμα κυλινδόμενον μεγάλα βρέμει· αὐτὰρ ὕπερθεν</l>
                <l>ἀμφιλαφεῖς πλατάνιστοι ἐπ’ ἀκροτάτῃ πεφύασιν.</l>
                <l>ἐκ δ’ αὐτῆς εἴσω κατακέκλιται ἤπειρόνδε</l>
                <l n="735">κοίλη ὕπαιθα νάπη, ἵνα τε σπέος ἔστ’ Ἀίδαο</l>
                <l>ὕλῃ καὶ πέτρῃσιν ἐπηρεφές, ἔνθεν ἀυτμὴ</l>
                <l>πηγυλίς, ὀκρυόεντος ἀναπνείουσα μυχοῖο</l>
                <l>συνεχές, ἀργινόεσσαν ἀεὶ περιτέτροφε πάχνην,</l>
                <l>ἥ τε μεσημβριόωντος ἰαίνεται ἠελίοιο.</l>
                <l n="740">σιγὴ δ’ οὔποτε τήνγε κατὰ βλοσυρὴν ἔχει ἄκρην,</l>
                <l>ἀλλ’ ἄμυδις πόντοιό θ’ ὑπὸ στένει ἠχήεντος,</l>
                <l>φύλλων τε πνοιῇσι τινασσομένων μυχίῃσιν.</l>
                <l>ἔνθα δὲ καὶ προχοαὶ ποταμοῦ Ἀχέροντος ἔασιν,</l>
                <l>ὅς τε διὲξ ἄκρης ἀνερεύγεται εἰς ἅλα βάλλων</l>
                <l n="745">ἠῴην· κοίλη δὲ φάραγξ κατάγει μιν ἄνωθεν.</l>
                <l>τὸν μὲν ἐν ὀψιγόνοισι Σοωναύτην ὀνόμηναν</l>
                <l>Νισαῖοι Μεγαρῆες, ὅτε νάσσεσθαι ἔμελλον</l>
                <l>γῆν Μαριανδυνῶν. δὴ γάρ σφεας ἐξεσάωσεν</l>
                <l>αὐτῇσιν νήεσσι, κακῇ χρίμψαντας ἀέλλῃ.</l>
                <l n="750">τῇ ῥ’ οἵγ’ αὐτίκα νηὶ διὲξ Ἀχερουσίδος ἄκρης</l>
                <l>εἰσωποὶ ἀνέμοιο νέον λήγοντος ἔκελσαν.</l>
                <l rend="indent">Οὐδ’ ἄρα δηθὰ Λύκον, κείνης πρόμον ἠπείροιο,</l>
                <l>καὶ Μαριανδυνοὺς λάθον ἀνέρας ὁρμισθέντες</l>
                <l>αὐθένται Ἀμύκοιο κατὰ κλέος, ὃ πρὶν ἄκουον·</l>
                <l n="755">ἀλλὰ καὶ ἀρθμὸν ἔθεντο μετὰ σφίσι τοῖο ἕκητι.</l>
                <l>αὐτὸν δ’ ὥστε θεὸν Πολυδεύκεα δεξιόωντο</l>
                <l>πάντοθεν ἀγρόμενοι· ἐπεὶ ἦ μάλα τοίγ’ ἐπὶ δηρὸν</l>
                <l>ἀντιβίην Βέβρυξιν ὑπερφιάλοις πολέμιζον.</l>
                <l>καὶ δὴ πασσυδίῃ μεγάρων ἔντοσθε Λύκοιο</l>
                <l n="760">κεῖν’ ἦμαρ φιλότητι, μετὰ πτολίεθρον ἰόντες,</l>
                <l>δαίτην ἀμφίεπον, τέρποντό τε θυμὸν ἔπεσσιν.</l>
                <l>Λἰσονίδης μέν οἱ γενεὴν καὶ οὔνομ’ ἑκάστου</l>
                <l>σφωιτέρων μυθεῖθ’ ἑτάρων, Πελίαό τ’ ἐφετμάς,</l>
                <l>ἠδ’ ὡς Λημνιάδεσσιν ἐπεξεινοῦντο γυναιξίν,</l>
                <l n="765">ὅσσα τε Κύζικον ἀμφὶ Δολιονίην ἐτελεσσαν·</l>
                <l>Μυσίδα δ’ ὡς ἀφίκοντο Κίον θ’, ὅθι κάλλιπον ἥρω</l>
                <l>Ἡρακλέην ἀέκοντι νόῳ, Γλαύκοιό τε βάξιν</l>
                <l>πέφραδε, καὶ Βέβρυκας ὅπως Ἄμυκόν τ’ ἐδάιξαν,</l>
                <l>καὶ Φινῆος ἔειπε θεοπροπίας τε δύην τε,</l>
                <l n="770">ἠδ’ ὡς Κυανέας πέτρας φύγον, ὥς τ’ ἀβόλησαν</l>
                <l>Λητοΐδῃ κατὰ νῆσον. ὁ δ’ ἑξείης ἐνέποντος</l>
                <l>θέλγετ’ ἀκουῇ θυμόν· ἄχος δ’ ἕλεν Ἡρακλῆι</l>
                <l>λειπομένῳ, καὶ τοῖον ἔπος πάντεσσι μετηύδα· <milestone n="776" unit="card"/></l>
                <l rend="indent">&amp;quot;Ὦ φίλοι, οἵου φωτὸς ἀποπλαγχθέντες ἀρωγῆς</l>
                <l n="775">πείρετ’ ἐς Αἰήτην τόσσον πλόον. εὖ γὰρ ἐγώ μιν</l>
                <l>Δασκύλου ἐν μεγάροισι καταυτόθι πατρὸς ἐμοῖο</l>
                <l>οἶδ’ ἐσιδών, ὅτε δεῦρο δι’ Ἀσίδος ἠπείροιο</l>
                <l>πεζὸς ἔβη ζωστῆρα φιλοπτολέμοιο κομίζων</l>
                <l>Ἱππολύτης· ἐμὲ δ’ εὗρε νέον χνοάοντα ἰούλους.</l>
                <l n="780">ἔνθα δ’ ἐπὶ Πριόλαο κασιγνήτοιο θανόντος</l>
                <l>ἡμετέρου Μυσοῖσιν ὑπ’ ἀνδράσιν, ὅντινα λαὸς</l>
                <l>οἰκτίστοις ἐλέγοισιν ὀδύρεται ἐξέτι κείνου,</l>
                <l>ἀθλεύων Τιτίην ἀπεκαίνυτο πυγμαχέοντα</l>
                <l>καρτερόν, ὃς πάντεσσι μετέπρεπεν ἠιθέοισιν</l>
                <l n="785">εἶδός τ’ ἠδὲ βίην· χαμάδις δέ οἱ ἤλας’ ὀδόντας.</l>
                <l>αὐτὰρ ὁμοῦ Μυσοῖσιν ἐμῷ ὑπὸ πατρὶ δάμασσεν</l>
                <l>καὶ Φρύγας, οἳ ναίουσιν ὁμώλακας ἧμιν ἀρούρας,</l>
                <l>φῦλά τε Βιθυνῶν αὐτῇ κτεατίσσατο γαίῃ,</l>
                <l>ἔστ’ ἐπὶ rηβαίου προχοὰς σκόπελόν τε Κολώνης·</l>
                <l n="790">Παφλαγόνες τ’ ἐπὶ τοῖς Πελοπήιοι εἴκαθον αὔτως,</l>
                <l>ὅσσους Βιλλαίοιο μέλαν περιάγνυται ὕδωρ.</l>
                <l>ἀλλά με νῦν Βέβρυκες ὑπερβασίη τ’ Ἀμύκοιο</l>
                <l>τηλόθι ναιετάοντος, ἐνόσφισαν, Ἡρακλῆος,</l>
                <l>δὴν ἀποτεμνόμενοι γαίης ἅλις, ὄφρ’ ἐβάλοντο</l>
                <l n="795">οὖρα βαθυρρείοντος ὑφ’ εἱαμεναῖς Ὑπίοιο.</l>
                <l>ἔμπης δ’ ἐξ ὑμέων ἔδοσαν τίσιν· οὐδέ ἕ φημι</l>
                <l>ἤματι τῷδ’ ἀέκητι θεῶν ἐπελάσσαι ἄρηα,</l>
                <l>Τυνδαρίδην Βέβρυξιν, ὅτ’ ἀνέρα κεῖνον ἔπεφνεν.</l>
                <l>τῶ νῦν ἥντιν’ ἐγὼ τῖσαι χάριν ἄρκιός εἰμι,</l>
                <l n="800">τίσω προφρονέως. ἡ γὰρ θέμις ηπεοανοισιν</l>
                <l>ἀνδράσιν, εὖτ’ ἄρξωσιν ἀρείονες ἄλλοι ὀφέλλειν.</l>
                <l>ξυνῇ μὲν πάντεσσιν ὁμόστολον ὔμμιν ἕπεσθαι</l>
                <l>Δάσκυλον ὀτρυνέω, ἐμὸν υἱέα· τοῖο δ’ ἰόντος,</l>
                <l>ἦ τ’ ἂν ἐυξείνοισι διὲξ ἁλὸς ἀντιάοιτε</l>
                <l n="805">ἀνδράσιν, ὄφρ’ αὐτοῖο ποτὶ στόμα Θερμώδοντος.</l>
                <l>νόσφι δὲ Τυνδαρίδαις Ἀχερουσίδος ὑψόθεν ἄκρης</l>
                <l>εἵσομαι ἱερὸν αἰπύ· τὸ μὲν μάλα τηλόθι πάντες</l>
                <l>ναυτίλοι ἂμ πέλαγος θηεύμενοι ἱλάξονται·</l>
                <l>καί κέ σφιν μετέπειτα πρὸ ἄστεος, οἷα θεοῖσιν,</l>
                <l n="810">πίονας εὐα·ρότοιο γύας πεδίοιο ταμοίμην.&amp;quot;</l>
                <l rend="indent">Ὧς τότε μὲν δαῖτ’ ἀμφὶ πανήμεροι ἑψιόωντο.</l>
                <l>ἦρί γε μὴν ἐπὶ νῆα κατήισαν ἐγκονέοντες·</l>
                <l>καὶ δ’ αὐτὸς σὺν τοῖσι Λύκος κίε, μυρί’ ὀπάσσας</l>
                <l>δῶρα φέρειν· ἅμα δ’ υἷα δόμων ἔκπεμπε νέεσθαι.</l>
                <l n="815" rend="indent">Ἔνθα δ’ Ἀβαντιάδην πεπρωμένη ἤλασε μοῖρα</l>
                <l>Ἴδμονα, μαντοσύνῃσι κεκασμένον. ἀλλά μιν οὔτι</l>
                <l>μαντοσύναι ἐσάωσαν, ἐπεὶ χρεὼ ἦγε δαμῆναι·</l>
                <l>κεῖτο γὰρ εἱαμενῇ δονακώδεος ἐν ποταμοῖο</l>
                <l>ψυχόμενος λαγόνας τε καὶ ἄσπετον ἰλύι νηδὺν</l>
                <l n="820">κάπριος ἀργιόδων, ὀλοὸν τέρας, ὅν ῥα καὶ αὐταὶ</l>
                <l>νύμφαι ἑλειονόμοι ὑπεδείδισαν· οὐδέ τις ἀνδρῶν</l>
                <l>ἠείδει· οἶος δὲ κατὰ πλατὺ βόσκετο τῖφος.</l>
                <l>αὐτὰρ ὅγ’ ἰλυόεντος ἀνὰ θρωσμοὺς ποταμοῖο</l>
                <l>ϝίσσετ’ Ἀβαντιάδης· ὁ δ’ ἄρ’ ἔκποθεν ἀφράστοιο</l>
                <l n="825">ὕψι μάλ’ ἐκ δονάκων ἀνεπάλμενος ἤλασε μηρὸν</l>
                <l>ἀίγδην, μέσσας δὲ σὺν ὀστέῳ ἶνας ἔκερσεν.</l>
                <l>ὀξὺ δ’ ὅγε κλάγξας οὔδει πέσεν· οἱ δὲ τυπέντος</l>
                <l>ἀθρόοι ἀντιάχησαν. ὀρέξατο δ’ αἶψ’ ὀλοοῖο</l>
                <l>Πηλεὺς αἰγανέῃ φύγαδ’ εἰς ἕλος ὁρμηθέντος</l>
                <l n="830">καπρίου· ἔσσυτο δ’ αὖτις ἐναντίος· ἀλλά μιν Ἴδας</l>
                <l>οὔτασε, βεβρυχὼς δὲ θοῷ περικάππεσε δουρί.</l>
                <l>καὶ τὸν μὲν χαμάδις λίπον αὐτόθι πεπτηῶτα·</l>
                <l>τὸν δ’ ἕταροι ἐπὶ νῆα φέρον ψυχορραγέοντα,</l>
                <l>ἀχνύμενοι, χείρεσσι δ’ ἑῶν ἐνικάτθαν’ ἑταίρων. <milestone n="837" unit="card"/></l>
                <l n="835" rend="indent">Ἔνθα δὲ ναυτιλίης μὲν ἐρητύοντο μέλεσθαι,</l>
                <l>ἀμφὶ δὲ κηδείῃ νέκυος μένον ἀσχαλόωντες.</l>
                <l>ἤματα δὲ τρία πάντα γόων· ἑτέρῳ δέ μιν ἤδη</l>
                <l>τάρχυον μεγαλωστί· συνεκτερέιζε δὲ λαὸς</l>
                <l>αὐτῷ ὁμοῦ βασιλῆι Λύκῳ· παρὰ δ’ ἄσπετα μῆλα,</l>
                <l n="840">ἣ θέμις οἰχομένοισι, ταφήια λαιμοτόμησαν.</l>
                <l>καὶ δή τοι κέχυται τοῦδ’ ἀνέρος ἐν χθονὶ κείνῃ</l>
                <l>τύμβος· σῆμα δ’ ἔπεστι καὶ ὀψιγόνοισιν ἰδέσθαι,</l>
                <l>νηίου ἐκ κοτίνοιο φάλαγξ· θαλέθει δέ τε φύλλοις</l>
                <l>ἄκρης τυτθὸν ἔνερθ’ Ἀχερουσίδος. εἰ δέ με καὶ τὸ</l>
                <l n="845">χρειὼ ἀπηλεγέως Μουσέων ὕπο γηρύσασθαι,</l>
                <l>τόνδε πολισσοῦχον διεπέφραδε Βοιωτοῖσιν</l>
                <l>Νισαίοισί τε Φοῖβος ἐπιρρήδην ἱλάεσθαι,</l>
                <l>ἀμφὶ δὲ τήνγε φάλαγγα παλαιγενέος κοτίνοιο</l>
                <l>ἄστυ βαλεῖν· οἱ δ’ ἀντὶ θεουδέος Αἰολίδαο</l>
                <l n="850">Ἴδμονος εἰσέτι νῦν Ἀγαμήστορα κυδαίνουσιν.</l>
                <l rend="indent">Τίς γὰρ δὴ θάνεν ἄλλος; ἐπεὶ καὶ ἔτ’ αὖτις ἔχευαν</l>
                <l>ἥρωες τότε τύμβον ἀποφθιμένου ἑτάροιο.</l>
                <l>δοιὰ γὰρ οὖν κείνων ἔτι σήματα φαίνεται ἀνδρῶν.</l>
                <l>Ἁγνιάδην Τῖφυν θανέειν φάτις· οὐδέ οἱ ἦεν</l>
                <l n="855">μοῖρ’ ἔτι ναυτίλλεσθαι ἑκαστέρω. ἀλλά νυ καὶ τὸν</l>
                <l>αὖθι μινυνθαδίη πάτρης ἑκὰς εὔνασε νοῦσος,</l>
                <l>εἰσότ’ Ἀβαντιάδαο νέκυν κτερέιξεν ὅμιλος.</l>
                <l>ἄτλητον δ’ ὀλοῷ ἐπὶ πήματι κῆδος ἕλοντο.</l>
                <l>δὴ γὰρ ἐπεὶ καὶ τόνδε παρασχεδὸν ἐκτερέιξαν</l>
                <l n="860">αὐτοῦ, ἀμηχανίῃσιν ἁλὸς προπάροιθε πεσόντες,</l>
                <l>ἐντυπὰς εὐκήλως εἰλυμένοι οὔτε τι σίτου</l>
                <l>μνώοντ’ οὔτε ποτοῖο· κατήμυσαν δ’ ἀχέεσσιν</l>
                <l>θυμόν, ἐπεὶ μάλα πολλὸν ἀπ’ ἐλπίδος ἔπλετο νόστος.</l>
                <l>καί νύ κ’ ἔτι προτέρω τετιημένοι ἰσχανόωντο,</l>
                <l n="865">εἰ μὴ ἄρ’ Ἀγκαίῳ περιώσιον ἔμβαλεν Ἥρη</l>
                <l>θάρσος, ὃν Ἰμβρασίοισι παρ’ ὕδασιν Ἀστυπάλαια</l>
                <l>τίκτε Ποσειδάωνι· περιπρὸ γὰρ εὖ ἐκέκαστο</l>
                <l>ἰθύνειν, Πηλῆα δ’ ἐπεσσύμενος προσέειπεν·</l>
                <l rend="indent">&amp;quot;Αἰακίδη, πῶς καλὸν ἀφειδήσαντας ἀέθλων</l>
                <l n="870">γαίῃ ἐν ἀλλοδαπῇ δὴν ἔμμεναι; οὐ μὲν ἄρηος</l>
                <l>ἴδριν ἐόντά με τόσσον ἄγει μετὰ κῶας Ἰήσων</l>
                <l>Παρθενίης ἀπάνευθεν, ὅσον τ’ ἐπιίστορα νηῶν.</l>
                <l>τῶ μή μοι τυτθόν γε δέος περὶ νηὶ πελέσθω.</l>
                <l>ὧς δὲ καὶ ὧλλοι δεῦρο δαήμονες ἄνδρες ἔασιν,</l>
                <l n="875">τῶν ὅτινα πρύμνης ἐπιβήσομεν, οὔτις ἰάψει</l>
                <l>ναυτιλίην. ἀλλ’ ὦκα, παραιφάμενος τάδε πάντα,</l>
                <l>θαρσαλέως ὀρόθυνον ἐπιμνήσασθαι ἀέθλου.&amp;quot;</l>
                <l rend="indent">Ὧς φάτο· τοῖο δὲ θυμὸς ὀρέξατο γηθοσύνῃσιν.</l>
                <l>αὐτίκα δ’ οὐ μετὰ δηρὸν ἐνὶ μέσσοις ἀγόρευσεν·</l>
                <l n="880">&amp;quot;Δαιμόνιοι, τί νυ πένθος ἐτώσιον ἴσχομεν αὔτως;</l>
                <l>οἱ μὲν γάρ ποθι τοῦτον, ὃν ἔλλαχον, οἶτον ὄλοντο·</l>
                <l>ἡμῖν δ’ ἐν γὰρ ἔασι κυβερνητῆρες ὁμίλῳ,</l>
                <l>καὶ πολέες. τῶ μή τι διατριβώμεθα πείρης·</l>
                <l>ἀλλ’ ἔγρεσθ’ εἰς ἔργον, ἀπορρίψαντες ἀνίας.&amp;quot; <milestone n="887" unit="card"/></l>
                <l n="885" rend="indent">Τὸν δ’ αὖτ’ Αἴσονος υἱὸς ἀμηχανέων προσέειπεν·</l>
                <l>&amp;quot;Αἰακίδη, πῇ δ’ οἵδε κυβερνητῆρες ἔασιν;</l>
                <l>οὓς μὲν γὰρ τὸ πάροιθε δαήμονας εὐχόμεθ’ εἶναι,</l>
                <l>οἱ δὲ κατηφήσαντες ἐμεῦ πλέον ἀσχαλόωσιν.</l>
                <l>τῶ καὶ ὁμοῦ φθιμένοισι κακὴν προτιόσσομαι ἄτην,</l>
                <l n="890">εἰ δὴ μήτ’ ὀλοοῖο μετὰ πτόλιν Αἰήταο</l>
                <l>ἔσσεται, ἠὲ καὶ αὖτις ἐς Ἑλλάδα γαῖαν ἱκέσθαι</l>
                <l>πετράων ἔκτοσθε, κατ’ αὐτόθι δ’ ἄμμε καλύψει</l>
                <l>ἀκλειῶς κακὸς οἶτος, ἐτώσια γηράσκοντας.&amp;quot;</l>
                <l rend="indent">Ὧς ἔφατ’· Ἀγκαῖος δὲ μάλ’ ἐσσυμένως ὑπέδεκτο</l>
                <l n="895">νῆα θοὴν ἄξειν· δὴ γὰρ θεοῦ ἐτράπεθ’ ὁρμῇ.</l>
                <l>τὸν δὲ μετ’ Ἐργῖνος καὶ Ναύπλιος Εὔφημός τε</l>
                <l>ὤρνυντ’, ἰθύνειν λελιημένοι. ἀλλ’ ἄρα τούσγε</l>
                <l>ἔσχεθον· Ἀγκαίῳ δὲ πολεῖς ᾔνησαν ἑταίρων.</l>
                <l rend="indent">Ἠῷοι δἤπειτα δυωδεκάτῳ ἐπέβαινον</l>
                <l n="900">ἤματι· δὴ γάρ σφιν ζεφύρου μέγας οὖρος ἄητο.</l>
                <l>καρπαλίμως δ’ Ἀχέροντα διεξεπέρησαν ἐρετμοῖς,</l>
                <l>ἐκ δ’ ἔχεαν πίσυνοι ἀνέμῳ λίνα, πουλὺ δ’ ἐπιπρὸ</l>
                <l>λαιφέων πεπταμένων τέμνον πλόον εὐδιόωντες.</l>
                <l>ὦκα δὲ Καλλιχόροιο παρὰ προχοὰς ποταμοῖο</l>
                <l n="905">ἤλυθον, ἔνθ’ ἐνέπουσι Διὸς Νυσήιον υἷα,</l>
                <l>Ἰνδῶν ἡνίκα φῦλα λιπὼν κατενάσσατο Θήβας,</l>
                <l>ὀργιάσαι, στῆσαί τε χοροὺς ἄντροιο πάροιθεν,</l>
                <l>ᾧ ἐν ἀμειδήτους ἁγίας ηὐλίζετο νύκτας,</l>
                <l>ἐξ οὗ Καλλίχορον ποταμὸν περιναιετάοντες</l>
                <l n="910">ἠδὲ καὶ Αὐλίον ἄντρον ἐπωνυμίην καλέουσιν.</l>
                <l rend="indent">Ἔνθεν δὲ Σθενέλου τάφον ἔδρακον Ἀκτορίδαο,</l>
                <l>ὅς ῥά τ’ Ἀμαζονίδων πολυθαρσέος ἐκ πολέμοιο</l>
                <l>ἂψ ἀνιὼν--δὴ γὰρ συνανήλυθεν Ἡρακλῆι--</l>
                <l>βλήμενος ἰῷ κεῖθεν ἐπ’ ἀγχιάλου θάνεν ἀκτῆς.</l>
                <l n="915">οὐ μέν θην προτέρω ἔτ’ ἐμέτρεον. ἧκε γὰρ αὐτὴ</l>
                <l>Φερσεφόνη ψυχὴν πολυδάκρυον Ἀκτορίδαο</l>
                <l>λισσομένην τυτθόν περ ὁμήθεας ἄνδρας ἰδέσθαι.</l>
                <l>τύμβου δὲ στεφάνης ἐπιβὰς σκοπιάζετο νῆα</l>
                <l>τοῖος ἐών, οἷος πόλεμόνδ’ ἴεν· ἀμφὶ δὲ καλὴ</l>
                <l n="920">τετράφαλος φοίνικι λόφῳ ἐπελάμπετο πήληξ.</l>
                <l>καί ῥ’ ὁ μὲν αὖτις ἔδυνε μέγαν ζόφον· οἱ δ’ ἐσιδόντες</l>
                <l>θάμβησαν· τοὺς δ’ ὦρσε θεοπροπέων ἐπικέλσαι</l>
                <l>Ἀμπυκίδης Μόψος λοιβῇσί τε μειλίξασθαι.</l>
                <l>οἱ δ’ ἀνὰ μὲν κραιπνῶς λαῖφος σπάσαν, ἐκ δὲ βαλόντες</l>
                <l n="925">πείσματ’ ἐν αἰγιαλῷ Σθενέλου τάφον ἀμφεπένοντο,</l>
                <l>χύτλα τέ οἱ χεύοντο, καὶ ἥγνισαν ἔντομα μήλων.</l>
                <l>ἄνδιχα δ’ αὖ χύτλων νηοσσόῳ Ἀπόλλωνι</l>
                <l>βωμὸν δειμάμενοι μῆρ’ ἔφλεγον ἂν δὲ καὶ Ὀρφεὺς</l>
                <l>θῆκε λύρην· ἐκ τοῦ δὲ Λύρη πέλει οὔνομα χώρῳ.</l>
                <l n="930" rend="indent">Αὐτίκα δ’ οἵγ’ ἀνέμοιο κατασπέρχοντος ἔβησαν</l>
                <l>νῆ’ ἔπι· κὰδ δ’ ἄρα λαῖφος ἐρυσσάμενοι τανύοντο</l>
                <l>ἐς πόδας ἀμφοτέρους· ἡ δ’ ἐς πέλαγος πεφόρητο</l>
                <l>ἐντενές, ἠύτε τίς τε δι’ ἠέρος ὑψόθι κίρκος</l>
                <l>ταρσὸν ἐφεὶς πνοιῇ φέρεται ταχύς, οὐδὲ τινάσσει</l>
                <l n="935">ῥιπήν, εὐκήλοισιν ἐνευδιόων πτερύγεσσιν.</l>
                <l>καὶ δὴ Παρθενίοιο ῥοὰς ἁλιμυρήεντος,</l>
                <l>πρηυτάτου ποταμοῦ, παρεμέτρεον, ᾧ ἔνι κούρη</l>
                <l>Λητωίς, ἄγρηθεν ὅτ’ οὐρανὸν εἰσαναβαίνῃ,</l>
                <l>ὃν δέμας ἱμερτοῖσιν ἀναψύχει ὑδάτεσσιν.</l>
                <l n="940">νυκτί δ’ ἔπειτ’ ἄλληκτον ἐπιπροτέρωσε θέοντες</l>
                <l>Σήσαμον αἰπεινούς τε παρεξενέοντ’ Ἐρυθίνους,</l>
                <l>Κρωβίαλον, Κρώμναν τε καὶ ὑλήεντα Κύτωρον.</l>
                <l>ἔνθεν δ’ αὖτε Κάραμβιν ἅμ’ ἠελίοιο βολῇσιν</l>
                <l>γνάμψαντες παρὰ πουλὺν ἔπειτ’ ἤλαυνον ἐρετμοῖς</l>
                <l n="945">Αἰγιαλὸν πρόπαν ἦμαρ ὁμῶς καὶ ἐπ’ ἤματι ϝύκτα. <milestone n="948" unit="card"/></l>
                <l rend="indent">Αὐτίκα δ’ Ἀσσυρίης ἐπέβαν χθονός, ἔνθα Σινώπην,</l>
                <l>θυγατέρ’ Ἀσωποῖο, καθίσσατο, καί οἱ ὄπασσεν</l>
                <l>παρθενίην Ζεὺς αὐτός, ὑποσχεσίῃσι δολωθείς.</l>
                <l>δὴ γὰρ ὁ μὲν φιλότητος ἐέλδετο· νεῦσε δ’ ὅγ’ αὐτῇ</l>
                <l n="950">δωσέμεναι, ὅ κεν ᾗσι μετὰ φρεσὶν ἰθύσειεν.</l>
                <l>ἡ δέ ἑ παρθενίην ᾐτήσατο κερδοσύνῃσιν.</l>
                <l>ὧς δὲ καὶ Ἀπόλλωνα παρήπαφεν εὐνηθῆναι</l>
                <l>ἱέμενον, ποταμόν τ’ ἐπὶ τοῖς Ἅλυν· οὐδὲ μὲν ἀνδρῶν</l>
                <l>τήνγε τις ἱμερτῇσιν ἐν ἀγκοίνῃσι δάμασσεν.</l>
                <l n="955">ἔνθα δὲ Τρικκαίοιο ἀγαυοῦ Δηιμάχοιο</l>
                <l>υἷες, Δηιλέων τε καὶ Αὐτόλυκος Φλογίος τε</l>
                <l>τῆμος ἔθ’, Ἡρακλῆος ἀποπλαγχθέντες, ἔναιον·</l>
                <l>οἵ ῥα τόθ’, ὡς ἐνόησαν ἀριστήων στόλον ἀνδρῶν,</l>
                <l>σφᾶς αὐτοὺς νημερτὲς ἐπέφραδον ἀντιάσαντες·</l>
                <l n="960">οὐδ’ ἔτι μιμνάζειν θέλον ἔμπεδον, ἀλλ’ ἐνὶ νηί,</l>
                <l>Ἀργέσταο παρᾶσσον ἐπιπνείοντος, ἔβησαν.</l>
                <l>τοῖσι δ’ ὁμοῦ μετέπειτα θοῇ πεφορημένοι αὔρῃ</l>
                <l>λεῖπον Ἅλυν ποταμόν, λεῖπον δ’ ἀγχίρροον ͂Ἰριν,</l>
                <l>ἠδὲ καὶ Ἀσσυρίης πρόχυσιν χθονός· ἤματι δ’ αὐτῷ</l>
                <l n="965">γνάμψαν Ἀμαζονίδων ἕκαθεν λιμενήοχον ἄκρην.</l>
                <l rend="indent">Ἔνθα ποτὲ προμολοῦσαν Ἀρητιάδα Μελανίππην</l>
                <l>ἥρως Ἡρακλέης ἐλοχήσατο, καί οἱ ἄποινα</l>
                <l>Ἱππολύτη ζωστῆρα παναίολον ἐγγυάλιξεν</l>
                <l>ἀμφὶ κασιγνήτης· ὁ δ’ ἀπήμονα πέμψεν ὀπίσσω.</l>
                <l n="970">τῆς οἵγ’ ἐν κόλπῳ, προχοαῖς ἔπι Θερμώδοντος,</l>
                <l>κέλσαν, ἐπεὶ καὶ πόντος ὀρίνετο νισσομένοισιν.</l>
                <l>τῷ δ’ οὔτις ποταμῶν ἐναλίγκιος, οὐδὲ ῥέεθρα</l>
                <l>τόσς’ ἐπὶ γαῖαν ἵησι παρὲξ ἕθεν ἄνδιχα βάλλων.</l>
                <l>τετράκις εἰς ἑκατὸν δεύοιτό κεν, εἴ τις ἕκαστα</l>
                <l n="975">πεμπάζοι· μία δ’ οἴη ἐτήτυμος ἔπλετο πηγή.</l>
                <l>ἡ μέν τ’ ἐξ ὀρέων κατανίσσεται ἤπειρόνδε</l>
                <l>ὑψηλῶν, ἅ τέ φασιν Ἀμαζόνια κλείεσθαι.</l>
                <l>ἔνθεν δ’ αἰπυτέρην ἐπικίδναται ἔνδοθι γαῖαν</l>
                <l>ἀντικρύ· τῶ καί οἱ ἐπίστροφοί εἰσι κέλευθοι·</l>
                <l n="980">αἰεὶ δ’ ἄλλυδις ἄλλη, ὅπῃ κύρσειε μάλιστα</l>
                <l>ἠπείρου χθαμαλῆς, εἱλίσσεται· ἡ μὲν ἄπωθεν,</l>
                <l>ἡ δὲ πέλας· πολέες δὲ πόροι νώνυμνοι ἔασιν,</l>
                <l>ὅππῃ ὑπεξαφύονται· ὁ δ’ ἀμφαδὸν ἄμμιγα παύροις</l>
                <l>Πόντον ἐς Ἄξεινον κυρτὴν ὑπερεύγεται ἄκρην.</l>
                <l n="985">καί νύ κε δηθύνοντες Ἀμαζονίδεσσιν ἔμιξαν</l>
                <l>ὑσμίνην, καὶ δ’ οὔ κεν ἀναιμωτί γ’ ἐρίδηναν--</l>
                <l>οὐ γὰρ Ἀμαζονίδες μάλ’ ἐπήτιδες, οὐδὲ θέμιστας</l>
                <l>τίουσαι πεδίον Δοιάντιον ἀμφενέμοντο·</l>
                <l>ἀλλ’ ὕβρις στονόεσσα καὶ Ἄρεος ἔργα μεμήλει·</l>
                <l n="990">δὴ γὰρ καὶ γενεὴν ἔσαν Ἄρεος Ἁρμονίης τε</l>
                <l>νύμφης, ἥ τ’ Ἄρηϊ φιλοπτολέμους τέκε κούρας,</l>
                <l>ἄλσεος Ἀκμονίοιο κατὰ πτύχας εὐνηθεῖσα--</l>
                <l>εἰ μὴ ἄρ’ ἐκ Διόθεν πνοιαὶ πάλιν Ἀργέσταο</l>
                <l>ἤλυθον· οἱ δ’ ἀνέμῳ περιηγέα κάλλιπον ἀκτήν,</l>
                <l n="995">ἔνθα Θεμισκύρειαι Ἀμαζόνες ὡπλίζοντο.</l>
                <l>οὐ γὰρ ὁμηγερέες μίαν ἂμ πόλιν, ἀλλ’ ἀνὰ γαῖαν</l>
                <l>κεκριμέναι κατὰ φῦλα διάτριχα ναιετάασκον·</l>
                <l>νόσφι μὲν αἵδ’ αὐταί, τῇσιν τότε κοιρανέεσκεν</l>
                <l>Ἱππολύτη, νόσφιν δὲ Λυκάστιαι ἀμφενέμοντο,</l>
                <l n="1000">νόσφι δ’ ἀκοντοβόλοι Χαδήσιαι. ἤματι δ’ ἄλλῳ</l>
                <l>νυκτί τ’ ἐπιπλομένῃ Χαλύβων παρὰ γαῖαν ἵκοντο. <milestone n="1004" unit="card"/></l>
                <l rend="indent">Τοῖσι μὲν οὔτε βοῶν ἄροτος μέλει, οὔτε τις ἄλλη</l>
                <l>φυταλιὴ καρποῖο μελίφρονος· οὐδὲ μὲν οἵγε</l>
                <l>ποίμνας ἑρσήεντι νομῷ ἔνι ποιμαίνουσιν.</l>
                <l n="1005">ἀλλὰ σιδηροφόρον στυφελὴν χθόνα γατομέοντες</l>
                <l>ὦνον ἀμείβονται βιοτήσιον, οὐδέ ποτέ σφιν</l>
                <l>ἠὼς ἀντέλλει καμάτων ἄτερ, ἀλλὰ κελαινῇ</l>
                <l>λιγνύι καὶ καπνῷ κάματον βαρὺν ὀτλεύουσιν.</l>
                <l rend="indent">Τοὺς δὲ μετ’ αὐτίκ’ ἔπειτα Γενηταίου Διὸς ἄκρην</l>
                <l n="1010">γνάμψαντες σώοντο παρὲκ Τιβαρηνίδα γαῖαν.</l>
                <l>ἔνθ’ ἐπεὶ ἄρ κε τέκωνται ὑπ’ ἀνδράσι τέκνα γυναῖκες,</l>
                <l>αὐτοὶ μὲν στενάχουσιν ἐνὶ λεχέεσσι πεσόντες,</l>
                <l>κράατα δησάμενοι· ταὶ δ’ εὖ κομέουσιν ἐδωδῇ</l>
                <l>ἀνέρας, ἠδὲ λοετρὰ λεχώια τοῖσι πένονται.</l>
                <l n="1015" rend="indent">Ἱρὸν δ’ αὖτ’ ἐπὶ τοῖσιν ὄρος καὶ γαῖαν
                    ἄμειβον,</l>
                <l>ᾗ ἔνι Μοσσύνοικοι ἀν’ οὔρεα ναιετάουσιν</l>
                <l>μόσσυνας, καὶ δ’ αὐτοὶ ἐπώνυμοι ἔνθεν ἔασιν.</l>
                <l>ἀλλοίη δὲ δίκη καὶ θέσμια τοῖσι τέτυκται.</l>
                <l>ὅσσα μὲν ἀμφαδίην ῥέζειν θέμις, ἢ ἐνὶ δήμῳ,</l>
                <l n="1020">ἢ ἀγορῇ, τάδε πάντα δόμοις ἔνι μηχανόωνται·</l>
                <l>ὅσσα δ’ ἐνὶ μεγάροις πεπονήμεθα, κεῖνα θύραζε</l>
                <l>ἀψεγέως μέσσῃσιν ἐνὶ ῥέζουσιν ἀγυιαῖς.</l>
                <l>οὐδ’ εὐνῆς αἰδὼς ἐπιδήμιος, ἀλλά, σύες ὣς</l>
                <l>φορβάδες, οὐδ’ ἠβαιὸν ἀτυζόμενοι παρεόντας,</l>
                <l n="1025">μίσγονται χαμάδις ξυνῇ φιλότητι γυναικῶν.</l>
                <l>αὐτὰρ ἐν ὑψίστῳ βασιλεὺς μόσσυνι θαάσσων</l>
                <l>ἰθείας πολέεσσι δίκας λαοῖσι δικάζει,</l>
                <l>σχέτλιος. ἢν γάρ πού τί θεμιστεύων ἀλίτηται,</l>
                <l>λιμῷ μιν κεῖν’ ἦμαρ ἐνικλείσαντες ἔχουσιν.</l>
                <l n="1030" rend="indent">Τοὺς παρανισσόμενοι καὶ δὴ σχεδὸν ἀντιπέρηθεν</l>
                <l>νήσου Ἀρητιάδος τέμνον πλόον εἰρεσίῃσιν</l>
                <l>ἠμάτιοι· λιαρὴ γὰρ ὑπὸ κνέφας ἔλλιπεν αὔρη.</l>
                <l>ἤδη καί τιν’ ὕπερθεν Ἀρήιον ἀίσσοντα</l>
                <l>ἐνναέτην νήσοιο δι’ ἠέρος ὄρνιν ἴδοντο,</l>
                <l n="1035">ὅς ῥα τιναξάμενος πτέρυγας κατὰ νῆα θέουσαν</l>
                <l>ἧκ’ ἐπί οἱ πτερὸν ὀξύ· τὸ δ’ ἐν λαιῷ πέσεν ὤμῳ</l>
                <l>δίου Ὀιλῆος· μεθέηκε δὲ χερσὶν ἐρετμὸν</l>
                <l>βλήμενος· οἱ δὲ τάφον πτερόεν βέλος εἰσορόωντες.</l>
                <l>καὶ τὸ μὲν ἐξείρυσσε παρεδριόων Ἐρυβώτης,</l>
                <l n="1040">ἕλκος δὲ ξυνέδησεν, ἀπὸ σφετέρου κολεοῖο</l>
                <l>λυσάμενος τελαμῶνα κατήορον· ἐκ δ’ ἐφαάνθη</l>
                <l>ἄλλος ἐπὶ προτέρῳ πεποτημένος· ἀλλά μιν ἥρως</l>
                <l>Εὐρυτίδης Κλυτίος--πρὸ γὰρ ἀγκύλα τείνατο τόξα,</l>
                <l>ἧκε δ’ ἐπ’ οἰωνὸν ταχινὸν βέλος--αὐτὰρ ἔπειτα</l>
                <l n="1045">πλῆξεν· δινηθεὶς δὲ θοῆς πέσεν ἀγχόθι νηός.</l>
                <l>τοῖσιν δ’ Ἀμφιδάμας μυθήσατο, παῖς Ἀλεοῖο·</l>
                <l rend="indent">&amp;quot;Νῆσος μὲν πέλας ἧμιν Ἀρητιάς· ἴστε καὶ αὐτοὶ</l>
                <l>τούσδ’ ὄρνιθας ἰδόντες. ἐγὼ δ’ οὐκ ἔλπομαι ἰοὺς</l>
                <l>τόσσον ἐπαρκέσσειν εἰς ἔκβασιν. ἀλλά τιν’ ἄλλην</l>
                <l n="1050">μῆτιν πορσύνωμεν ἐπίρροθον, εἴ γ’ ἐπικέλσαι</l>
                <l>μέλλετε, Φινῆος μεμνημένοι, ὡς ἐπέτελλεν.</l>
                <l>οὐδὲ γὰρ Ἡρακλέης, ὁπότ’ ἤλυθεν Ἀρκαδίηνδε,</l>
                <l>πλωίδας ὄρνιθας Στυμφαλίδας ἔσθενε λίμνης</l>
                <l>ὤσασθαι τόξοισι, τὸ μέν τ’ ἐγὼ αὐτὸς ὄπωπα.</l>
                <l n="1055">ἀλλ’ ὅγε χαλκείην πλατάγην ἐνὶ χερσὶ τινάσσων</l>
                <l>δούπει ἐπὶ σκοπιῆς περιμήκεος· αἱ δ’ ἐφέβοντο</l>
                <l>τηλοῦ, ἀτυζηλῷ ὑπὸ δείματι κεκληγυῖαι.</l>
                <l>τῶ καὶ νῦν τοίην τιν’ ἐπιφραζώμεθα μῆτιν·</l>
                <l>αὐτὸς δ’ ἂν τὸ πάροιθεν ἐπιφρασθεὶς ἐνέποιμι.</l>
                <l n="1060">ἀνθέμενοι κεφαλῇσιν ἀερσιλόφους τρυφαλείας,</l>
                <l>ἡμίσεες μὲν ἐρέσσετ’ ἀμοιβαδίς, ἡμίσεες δὲ</l>
                <l>δούρασί τε ξυστοῖσι καὶ ἀσπίσιν ἄρσετε νῆα.</l>
                <l>αὐτὰρ πασσυδίῃ περιώσιον ὄρνυτ’ ἀυτὴν</l>
                <l>ἀθρόοι, ὄφρα κολῳὸν ἀηθείῃ φοβέωνται</l>
                <l n="1065">νεύοντάς τε λόφους καὶ ἐπήορα δούραθ’ ὕπερθεν.</l>
                <l>εἰ δέ κεν αὐτὴν νῆσον ἱκώμεθα, δὴ τότ’ ἔπειτα</l>
                <l>σὺν κελάδῳ σακέεσσι πελώριον ὄρσετε δοῦπον.&amp;quot; <milestone n="1070" unit="card"/></l>
                <l rend="indent">Ὧς ἄρ’ ἔφη· πάντεσσι δ’ ἐπίρροθος ἥνδανε μῆτις.</l>
                <l>ἀμφὶ δὲ χαλκείας κόρυθας κεφαλῇσιν ἔθεντο</l>
                <l n="1070">δεινὸν λαμπομένας, ἐπὶ δὲ λόφοι ἐσσείοντο</l>
                <l>φοινίκεοι. καὶ τοὶ μὲν ἀμοιβήδην ἐλάασκον·</l>
                <l>τοὶ δ’ αὖτ’ ἐγχείῃσι καὶ ἀσπίσι νῆ’ ἐκάλυψαν.</l>
                <l>ὡς δ’ ὅτε τις κεράμῳ κατερέψεται ἑρκίον ἀνήρ,</l>
                <l>δώματος ἀγλαΐην τε καὶ ὑετοῦ ἔμμεναι ἄλκαρ,</l>
                <l n="1075">ἄλλῳ δ’ ἔμπεδον ἄλλος ὁμῶς ἐπαμοιβὸς ἄρηρεν·</l>
                <l>ὧς οἵγ’ ἀσπίσι νῆα συναρτύναντες ἔρεψαν.</l>
                <l>οἵη δὲ κλαγγὴ δῄου πέλει ἐξ ὁμάδοιο</l>
                <l>ἀνδρῶν κινυμένων, ὁπότε ξυνίωσι φάλαγγες,</l>
                <l>τοίη ἄρ’ ὑψόθι νηὸς ἐς ἠέρα κίδνατ’ ἀυτή.</l>
                <l n="1080">οὐδέ τιν’ οἰωνῶν ἔτ’ ἐσέδρακον, ἀλλ’ ὅτε νήσῳ</l>
                <l>χρίμψαντες σακέεσσιν ἐπέκτυπον, αὐτίκ’ ἄρ’ οἵγε</l>
                <l>μυρίοι ἔνθα καὶ ἔνθα πεφυζότες ἠερέθοντο.</l>
                <l>ὡς δ’ ὁπότε Κρονίδης πυκινὴν ἐφέηκε χάλαζαν</l>
                <l>ἐκ νεφέων ἀνά τ’ ἄστυ καὶ οἰκία, τοὶ δ’ ὑπὸ τοῖσιν</l>
                <l n="1085">ἐνναέται κόναβον τεγέων ὕπερ εἰσαΐοντες</l>
                <l>ἧνται ἀκήν, ἐπεὶ οὔ σφε κατέλλαβε χείματος ὥρη</l>
                <l>ἀπροφάτως, ἀλλὰ πρὶν ἐκαρτύναντο μέλαθρον·</l>
                <l>ὧς πυκινὰ πτερὰ τοῖσιν ἐφίεσαν ἀίσσοντες</l>
                <l>ὕψι μάλ’ ἂμ πέλαγος περάτης εἰς οὔρεα γαίης.</l>
                <l n="1090" rend="indent">Τίς γὰρ δὴ Φινῆος ἔην νόος, ἐνθάδε κέλσαι</l>
                <l>ἀνδρῶν ἡρώων θεῖον στόλον; ἢ καὶ ἔπειτα</l>
                <l>ποῖον ὄνειαρ ἔμελλεν ἐελδομένοισιν ἱκέσθαι;</l>
                <l rend="indent">Υἱῆες Φρίξοιο μετὰ πτόλιν Ὀρχομενοῖο</l>
                <l>ἐξ Αἴης ἐνέοντο παρ’ Αἰήταο Κυταίου,</l>
                <l n="1095">Κολχίδα νῆ’ ἐπιβάντες, ἵν’ ἄσπετον ὄλβον ἄρωνται</l>
                <l>πατρός· ὁ γὰρ θνῄσκων ἐπετείλατο τήνδε κέλευθον.</l>
                <l>καὶ δὴ ἔσαν νήσοιο μάλα σχεδὸν ἤματι κείνῳ.</l>
                <l>Ζεὺς δ’ ἀνέμου βορέαο μένος κίνησεν ἀῆναι,</l>
                <l>ὕδατι σημαίνων διερὴν ὁδὸν Ἀρκτούροιο·</l>
                <l n="1100">αὐτὰρ ὅγ’ ἠμάτιος μὲν ἐν οὔρεσι φύλλ’ ἐτίνασσεν</l>
                <l>τυτθὸν ἐπ’ ἀκροτάτοισιν ἀήσυρος ἀκρεμόνεσσιν·</l>
                <l>νυκτὶ δ’ ἔβη πόντονδε πελώριος, ὦρσε δὲ κῦμα</l>
                <l>κεκληγὼς πνοιῇσι· κελαινὴ δ’ οὐρανὸν ἀχλὺς</l>
                <l>ἄμπεχεν, οὐδέ πῃ ἄστρα διαυγέα φαίνετ’ ἰδέσθαι</l>
                <l n="1105">ἐκ νεφέων, σκοτόεις δὲ περὶ ζόφος ἠρήρειστο.</l>
                <l>οἱ δ’ ἄρα μυδαλέοι, στυγερὸν τρομέοντες ὄλεθρον,</l>
                <l>υἱῆες Φρίξοιο φέρονθ’ ὑπὸ κύμασιν αὔτως.</l>
                <l>ἱστία δ’ ἐξήρπαξ’ ἀνέμου μένος, ἠδὲ καὶ αὐτὴν</l>
                <l>νῆα διάνδιχ’ ἔαξε τινασσομένην ῥοθίοισιν.</l>
                <l n="1110">ἔνθα δ’ ὑπ’ ἐννεσίῃσι θεῶν πίσυρές περ ἐόντες</l>
                <l>δούρατος ὠρέξαντο πελωρίου, οἷά τε πολλὰ</l>
                <l>ῥαισθείσης κεκέδαστο θόοις συναρηρότα γόμφοις.</l>
                <l>καὶ τοὺς μὲν νῆσόνδε, παρὲξ ὀλίγον θανάτοιο,</l>
                <l>κύματα καὶ ῥιπαὶ ἀνέμου φέρον ἀσχαλόωντας.</l>
                <l n="1115">αὐτίκα δ’ ἐρράγη ὄμβρος ἀθέσφατος, ὗε δὲ πόντον</l>
                <l>καὶ νῆσον καὶ πᾶσαν ὅσην κατεναντία νήσου</l>
                <l>χώρην Μοσσύνοικοι ὑπέρβιοι ἀμφενέμοντο.</l>
                <l>τοὺς δ’ ἄμυδις κρατερῷ σὺν δούρατι κύματος ὁρμὴ</l>
                <l>υἱῆας Φρίξοιο μετ’ ἠιόνας βάλε νήσου</l>
                <l n="1120">νύχθ’ ὕπο λυγαίην· τὸ δὲ μυρίον ἐκ Διὸς ὕδωρ</l>
                <l>λῆξεν ἅμ’ ἠελίω·ͅ τάχα δ’ ἐγγύθεν ἀντεβόλησαν</l>
                <l>ἀλλήλοις, Ἄργος δὲ παροίτατος ἔκφατο μῦθον· <milestone n="1125" unit="card"/></l>
                <l rend="indent">&amp;quot;Ἀντόμεθα πρὸς Ζηνὸς Ἐποψίου, οἵτινές ἐστε</l>
                <l>ἀνδρῶν, εὐμενέειν τε καὶ ἀρκέσσαι χατέουσιν.</l>
                <l n="1125">πόντῳ γὰρ τρηχεῖαι ἐπιβρίσασαι ἄελλαι</l>
                <l>νηὸς ἀεικελίης διὰ δούρατα πάντ’ ἐκέδασσαν,</l>
                <l>ᾗ ἔνι πείρομεν οἶμον ἐπὶ χρέος ἐμβεβαῶτες.</l>
                <l>τούνεκα νῦν ὑμέας γουναζόμεθ’, αἴ κε πίθησθε,</l>
                <l>δοῦναι ὅσον τ’ εἴλυμα περὶ χροός, ἠδὲ κομίσσαι</l>
                <l n="1130">ἀνέρας οἰκτείραντας ὁμήλικας ἐν κακότητι.</l>
                <l>ἀλλ’ ἱκέτας ξείνους Διὸς εἵνεκεν αἰδέσσασθε</l>
                <l>Ξεινίου Ἱκεσίου τε· Διὸς δ’ ἄμφω ἱκέται τε</l>
                <l>καὶ ξεῖνοι· ὁ δέ που καὶ ἐπόψιος ἄμμι τέτυκται.&amp;quot;</l>
                <l rend="indent">Τὸν δ’ αὖτ’ Αἴσονος υἱὸς ἐπιφραδέως ἐρέεινεν,</l>
                <l n="1135">μαντοσύνας Φινῆος ὀισσάμενος τελέεσθαι·</l>
                <l>&amp;quot;Ταῦτα μὲν αὐτίκα πάντα παρέξομεν εὐμενέοντες.</l>
                <l>ἀλλ’ ἄγε μοι κατάλεξον ἐτήτυμον, ὁππόθι γαίης</l>
                <l>ναίετε, καὶ χρέος οἷον ὑπεὶρ ἅλα νεῖσθαι ἀνώγει,</l>
                <l>αὐτῶν θ’ ὑμείων ὄνομα κλυτόν, ἠδὲ γενέθλην.&amp;quot;</l>
                <l n="1140" rend="indent">Τὸν δ’ Ἄργος προσέειπεν ἀμηχανέων κακότητι·</l>
                <l>&amp;quot;Αἰολίδην Φρίξον τιν’ ἀφ’ Ἑλλάδος Αἶαν ἱκέσθαι</l>
                <l>ἀτρεκέως δοκέω που ἀκούετε καὶ πάρος αὐτοί,</l>
                <l>Φρίξον, ὅτις πτολίεθρον ἀνήλυθεν Αἰήταο,</l>
                <l>κριοῦ ἐπεμβεβαώς, τόν ῥα χρύσειον ἔθηκεν</l>
                <l n="1145">Ἑρμείας· κῶας δὲ καὶ εἰσέτι νῦν κεν ἴδοισθε.</l>
                <l>τὸν μὲν ἔπειτ’ ἔρρεξεν ἑῇς ὑποθημοσύνῃσιν</l>
                <l>Φυξίῳ ἐκ πάντων Κρονίδῃ Διί. καί μιν ἔδεκτο</l>
                <l>Αἰήτης μεγάρῳ, κούρην τέ οἱ ἐγγυάλιξεν</l>
                <l>Χαλκιόπην ἀνάεδνον ἐυφροσύνῃσι νόοιο.</l>
                <l n="1150">τῶν ἐξ ἀμφοτέρων εἰμὲν γένος. ἀλλ’ ὁ μὲν ἤδη</l>
                <l>γηραιὸς θάνε Φρίξος ἐν Λἰήταο δόμοισιν·</l>
                <l>ἡμεῖς δ’ αὐτίκα πατρὸς ἐφετμάων ἀλέγοντες</l>
                <l>νεύμεθ’ ἐς Ὀρχομενὸν κτεάνων Ἀθάμαντος ἕκητι.</l>
                <l>εἰ δὲ καὶ οὔνομα δῆθεν ἐπιθύεις δεδαῆσθαι,</l>
                <l n="1155">τῷδε Κυτίσσωρος πέλει οὔνομα, τῷ δέ τε Φρόντις,</l>
                <l>τῷ δὲ Μέλας· ἐμὲ δ’ αὐτὸν ἐπικλείοιτέ κεν Ἄργον.&amp;quot;</l>
                <l rend="indent">Ὧς φάτ’· ἀριστῆες δὲ συνηβολίῃ κεχάροντο,</l>
                <l>καί σφεας ἀμφίεπον περιθαμβέες. αὐτὰρ Ἰήσων</l>
                <l>ἐξαῦτις κατὰ μοῖραν ἀμείψατο τοῖσδ’ ἐπέεσσιν·</l>
                <l n="1160" rend="indent">&amp;quot;Ἦ ἄρα δὴ γνωτοὶ πατρώιοι ἄμμιν ἐόντες</l>
                <l>λίσσεσθ’ εὐμενέοντας ἐπαρκέσσαι κακότητα.</l>
                <l>Κρηθεὺς γάρ ῥ’ Ἀθάμας τε κασίγνητοι γεγάασιν.</l>
                <l>Κρηθῆος δ’ υἱωνὸς ἐγὼ σὺν τοισίδ’ ἑταίροις</l>
                <l>Ἑλλάδος ἐξ αὐτῆς νέομ’ ἐς πόλιν Αἰήταο.</l>
                <l n="1165">ἀλλὰ τὰ μὲν καὶ ??αῦτις ἐνίφομεν ἀλλήλοισιν.</l>
                <l>νῦν δ’ ἕσσασθε πάροιθεν· ὑπ’ ἐννεσίῃσι δ’ ὀίω</l>
                <l>ἀθανάτων ἐς χεῖρας ἐμὰς χατέοντας ἱκέσθαι.&amp;quot;</l>
                <l rend="indent">Ἦ ῥα, καὶ ἐκ νηὸς δῶκέ σφισιν εἵματα δῦναι.</l>
                <l>πασσυδίῃ δἤπειτα κίον μετὰ νηὸν Ἄρηος,</l>
                <l n="1170">μῆλ’ ἱερευσόμενοι· περὶ δ’ ἐσχάρῃ ἐστήσαντο</l>
                <l>ἐσσυμένως, ἥ τ’ ἐκτὸς ἀνηρεφέος πέλε νηοῦ</l>
                <l>στιάων· εἴσω δὲ μέλας λίθος ἠρήρειστο</l>
                <l>ἱερός, ᾧ ποτε πᾶσαι Ἀμαζόνες εὐχετόωντο.</l>
                <l>οὐδέ σφιν θέμις ἦεν, ὅτ’ ἀντιπέρηθεν ἵκοιντο,</l>
                <l n="1175">μήλων τ’ ἠδὲ βοῶν τῇδ’ ἐσχάρῃ ἱερὰ καίειν·</l>
                <l>ἀλλ’ ἵππους δαίτρευον, ἐπηετανὸν κομέουσαι.</l>
                <l>αὐτὰρ ἐπεὶ ῥέξαντες ἐπαρτέα δαῖτ’ ἐπάσαντο,</l>
                <l>δὴ τότ ἄρ’ Αἰσονίδης μετεφώνεεν, ἦρχέ τε μύθων· <milestone n="1181" unit="card"/></l>
                <l rend="indent">&amp;quot;Ζεὺς ἐτεῇ τὰ ἕκαστ’ ἐπιδέρκεται· οὐδέ μιν ἄνδρες</l>
                <l n="1180">λήθομεν ἔμπεδον, οἵ τε θεουδέες οὐδὲ δίκαιοι.</l>
                <l>ὡς μὲν γὰρ πατέρ’ ὑμὸν ὑπεξείρυτο φόνοιο</l>
                <l>μητρυιῆς, καὶ νόσφιν ἀπειρέσιον πόρεν ὄλβον·</l>
                <l>ὧς δὲ καὶ ὑμέας αὖτις ἀπήμονας ἐξεσάωσεν</l>
                <l>χείματος οὐλομένοιο. πάρεστι δὲ τῆσδ’ ἐπὶ νηὸς</l>
                <l n="1185">ἔνθα καὶ ἔνθα νέεσθαι, ὅπῃ φίλον, εἴτε μετ’ Αἶαν,</l>
                <l>εἶτε μετ’ ἀφνειὴν θείου πόλιν Ὀρχομενοῖο.</l>
                <l>τὴν γὰρ Ἀθηναίη τεχνήσατο, καὶ τάμε χαλκῷ</l>
                <l>δούρατα Πηλιάδος κορυφῆς πέρι· σὺν δέ οἱ Ἄργος</l>
                <l>τεῦξεν. ἀτὰρ κείνην γε κακὸν διὰ κῦμ’ ἐκέδασσεν,</l>
                <l n="1190">πρὶν καὶ πετράων σχεδὸν ἐλθεῖν, αἵ τ’ ἐνὶ πόντῳ</l>
                <l>στεινωπῷ συνίασι πανήμεροι ἀλλήλῃσιν.</l>
                <l>ἀλλ’ ἄγεθ’ ὧδε καὶ αὐτοὶ ἐς Ἑλλάδα μαιομένοισιν</l>
                <l>κῶας ἄγειν χρύσειον ἐπίρροθοι ἄμμι πέλεσθε</l>
                <l>καὶ πλόου ἡγεμονῆες, ἐπεὶ Φρίξοιο θυηλὰς</l>
                <l n="1195">στέλλομαι ἀμπλήσων, Ζηνὸς χόλον Αἰολίδῃσιν.&amp;quot;</l>
                <l rend="indent">Ἴσκε παρηγορέων· οἱ δ’ ἔστυγον εἰσαΐοντες.</l>
                <l>οὐ γὰρ ἔφαν τεύξεσθαι ἐνηέος Αἰήταο</l>
                <l>κῶας ἄγειν κριοῖο μεμαότας, ὧδε δ’ ἔειπεν</l>
                <l>Ἄργος, ἀτεμβόμενος τοῖον στόλον ἀμφιπένεσθαι·</l>
                <l rend="indent">&amp;quot;Ὦ φίλοι, ἡμέτερον μὲν ὅσον σθένος, οὔποτ’ ἀρωγῆς</l>
                <l n="1201">σχήσεται, οὐδ’ ἠβαιόν, ὅτε χρειώ τις ἵκηται.</l>
                <l>ἀλλ’ αἰνῶς ὀλοῇσιν ἀπηνείῃσιν ἄρηρεν</l>
                <l>Αἰήτης· τῶ καὶ περιδείδια ναυτίλλεσθαι.</l>
                <l>στεῦται δ’ Ἠελίου γόνος ἔμμεναι· ἀμφὶ δὲ Κόλχων</l>
                <l n="1205">ἔθνεα ναιετάουσιν ἀπείρονα· καὶ δέ κεν Ἄρει</l>
                <l>σμερδαλέην ἐνοπὴν μέγα τε σθένος ἰσοφαρίζοι.</l>
                <l>οὐ μὰν οὐδ’ ἀπάνευθεν ἑλεῖν δέρος Αἰήταο</l>
                <l>ῥηίδιον, τοῖός μιν ὄφις περί τ’ ἀμφί τ’ ἔρυται</l>
                <l>ἀθάνατος καὶ ἄυπνος, ὃν αὐτὴ Γαῖ’ ἀνέφυσεν</l>
                <l n="1210">Καυκάσου ἐν κνημοῖσι, Τυφαονίη ὅθι πέτρη,</l>
                <l>ἔνθα Τυφάονά φασι Διὸς Κρονίδαο κεραυνῷ</l>
                <l>βλήμενον, ὁππότε οἱ στιβαρὰς ἐπορέξατο χεῖρας,</l>
                <l>θερμὸν ἀπὸ κρατὸς στάξαι φόνον· ἵκετο δ’ αὔτως</l>
                <l>οὔρεα καὶ πεδίον Νυσήιον, ἔνθ’ ἔτι νῦν περ</l>
                <l n="1215">κεῖται ὑποβρύχιος Σερβωνίδος ὕδασι λίμνης.&amp;quot;</l>
                <l rend="indent">Ὧς ἄρ’ ἔφη· πολέεσσι δ’ ἐπὶ χλόος εἷλε παρειὰς</l>
                <l>αὐτίκα, τοῖον ἄεθλον ὅτ’ ἔκλυον. αἶψα δὲ Πηλεὺς</l>
                <l>θαρσαλέοις ἐπέεσσιν ἀμείψατο, φώνησέν τε·</l>
                <l rend="indent">&amp;quot;Μηδ’ οὕτως, ἠθεῖε, λίην δειδίσσεο θυμῷ.</l>
                <l n="1220">οὔτε γὰρ ὧδ’ ἀλκὴν ἐπιδευόμεθ’, ὥστε χερείους</l>
                <l>ἔμμεναι Αἰήταο σὺν ἔντεσι πειρηθῆναι.</l>
                <l>ἀλλὰ καὶ ἡμέας οἴω ἐπισταμένους πολέμοιο</l>
                <l>κεῖσε μολεῖν, μακάρων σχεδὸν αἵματος ἐκγεγαῶτας.</l>
                <l>τῶ εἰ μὴ φιλότητι δέρος χρύσειον ὀπάσσει,</l>
                <l n="1225">οὔ οἱ χραισμήσειν ἐπιέλπομαι ἔθνεα Κόλχων.&amp;quot;</l>
                <l rend="indent">Ὧς οἵγ’ ἀλλήλοισιν ἀμοιβαδὸν ἠγορόωντο,</l>
                <l>μέσφ’ αὖτις δόρποιο κορεσσάμενοι κατέδαρθεν.</l>
                <l>ἦρι δ’ ἀνεγρομένοισιν ἐυκραὴς ἄεν οὖρος·</l>
                <l>ἱστία δ’ ἤειραν, τὰ δ’ ὑπαὶ ῥιπῆς ἀνέμοιο</l>
                <l n="1230">τείνετο· ῥίμφα δὲ νῆσον ἀποπροέλειπον Ἄρηος. <milestone n="1233" unit="card"/></l>
                <l rend="indent">Νυκτὶ δ’ ἐπιπλομένῃ Φιλυρηίδα νῆσον ἄμειβον·</l>
                <l>ἔνθα μὲν Οὐρανίδης Φιλύρῃ Κρόνος, εὖτ’ ἐν Ὀλύμπῳ</l>
                <l>Τιτήνων ἤνασσεν, ὁ δὲ Κρηταῖον ὑπ’ ἄντρον</l>
                <l>Ζεὺς ἔτι Κουρήτεσσι μετετρέφετ’ Ἰδαίοισιν,</l>
                <l n="1235">rείην ἐξαπαφών παρελέξατο· τοὺς δ’ ἐνὶ λέκτροις</l>
                <l>τέτμε θεὰ μεσσηγύς· ὁ δ’ ἐξ εὐνῆς ἀνορούσας</l>
                <l>ἔσσυτο χαιτήεντι φυὴν ἐναλίγκιος ἵππῳ·</l>
                <l>ἡ δ’ αἰδοῖ χῶρόν τε καὶ ἤθεα κεῖνα λιποῦσα</l>
                <l>Ὠκεανὶς Φιλύρη εἰς οὔρεα μακρὰ Πελασγῶν</l>
                <l n="1240">ἦλθ’, ἵνα δὴ Χείρωνα πελώριον, ἄλλα μὲν ἵππῳ,</l>
                <l>ἄλλα θεῷ ἀτάλαντον, ἀμοιβαίῃ τέκεν εὐνῇ.</l>
                <l rend="indent">Κεῖθεν δ’ αὖ Μάκρωνας ἀπειρεσίην τε Βεχείρων</l>
                <l>γαῖαν ὑπερφιάλους τε παρεξενέοντο Σάπειρας,</l>
                <l>Βύζηράς τ’ ἐπὶ τοί̔σιν· ἐπιπρὸ γὰρ αἰὲν ἔτεμνον</l>
                <l n="1245">ἐσσυμένως, λιαροῖο φορεύμενοι ἐξ ἀνέμοιο.</l>
                <l>καὶ δὴ νισσομένοισι μυχὸς διεφαίνετο Πόντου.</l>
                <l>καὶ δὴ Καυκασίων ὀρέων ἀνέτελλον ἐρίπναι</l>
                <l>ἠλίβατοι, τόθι γυῖα περὶ στυφελοῖσι πάγοισιν</l>
                <l>ἰλλόμενος χαλκέῃσιν ἀλυκτοπέδῃσι Προμηθεὺς</l>
                <l n="1250">αἰετὸν ἥπατι φέρβε παλιμπετὲς ἀίσσοντα.</l>
                <l>τὸν μὲν ἐπ’ ἀκροτάτης ἴδον ἕσπερον ὀξέι ῥοίζῳ</l>
                <l>νηὸς ὑπερπτάμενον νεφέων σχεδόν· ἀλλὰ καὶ ἔμπης</l>
                <l>λαίφεα πάντ’ ἐτίναξε, παραιθύξας πτερύγεσσιν.</l>
                <l>οὐ γὰρ’ ὅγ’ αἰθερίοιο φυὴν ἔχεν οἰωνοῖο,</l>
                <l n="1255">ἶσα δ’ ἐυξέστοις ὠκύπτερα πάλλεν ἐρετμοῖς,</l>
                <l>δηρὸν δ’. οὐ μετέπειτα πολύστονον ἄιον αὐδὴν</l>
                <l>ἧπαρ ἀνελκομένοιο Προμηθέος· ἔκτυπε δ’ αἰθὴρ</l>
                <l>οἰμωγῇ, μέσφ’ αὖτις ἀπ’ οὔρεος ἀίσσοντα</l>
                <l>αἰετὸν ὠμηστὴν αὐτὴν ὁδὸν εἰσενόησαν.</l>
                <l n="1260">ἐννύχιοι δ’ Ἄργοιο δαημοσύνῃσιν ἵκοντο</l>
                <l>Φᾶσίν τ’ εὐρὺ ῥέοντα, καὶ ἔσχατα πείρατα πόντοι</l>
                <l rend="indent">Αὐτίκα δ’ ἱστία μὲν καὶ ἐπίκριον ἔνδοθι κοίλης</l>
                <l>ἱστοδόκης στείλαντες ἐκόσμεον· ἐν δὲ καὶ αὐτὸν</l>
                <l>ἱστὸν ἄφαρ χαλάσαντο παρακλιδόν· ὦκα δ’ ἐρετμοῖς</l>
                <l n="1265">εἰσέλασαν ποταμοῖο μέγαν ῥόον· αὐτὰρ ὁ πάντῃ</l>
                <l>καχλάζων ὑπόεικεν. ἔχον δ’ ἐπ’ ἀριστερὰ χειρῶν</l>
                <l>Καύκασον αἰπήεντα Κυταιίδα τε πτόλιν Αἴης,</l>
                <l>ἔνθεν δ’ αὖ πεδίον τὸ Ἀρήιον ἱερά τ’ ἄλση</l>
                <l>τοῖο θεοῦ, τόθι κῶας ὄφις εἴρυτο δοκεύων</l>
                <l n="1270">πεπτάμενον λασίοισιν ἐπὶ δρυὸς ἀκρεμόνεσσιν.</l>
                <l>αὐτὸς δ’ Αἰσονίδης χρυσέῳ ποταμόνδε κυπέλλῳ</l>
                <l>οἴνου ἀκηρασίοιο μελισταγέας χέε λοιβὰς</l>
                <l>Γαίῃ τ’ ἐνναέταις τε θεοῖς ψυχαῖς τε καμόντων</l>
                <l>ἡρώων· γουνοῦτο δ’ ἀπήμονας εἶναι ἀρωγοὺς</l>
                <l n="1275">εὐμενέως, καὶ νηὸς ἐναίσιμα πείσματα δέχθαι.</l>
                <l>αὐτίκα δ’ Ἀγκαῖος τοῖον μετὰ μῦθον ἔειπεν·</l>
                <l rend="indent">&amp;quot;Κολχίδα μὲν δὴ γαῖαν ἱκάνομεν ἠδὲ ῥέεθρα</l>
                <l>Φάσιδος· ὥρη δ’ ἧμιν ἐνὶ σφίσι μητιάασθαι,</l>
                <l>εἴτ’ οὖν μειλιχίῃ πειρησόμεθ’ Αἰήταο,</l>
                <l n="1280">εἴτε καὶ ἀλλοίη τις ἐπήβολος ἔσσεται ὁρμή.&amp;quot; <milestone n="1283" unit="card"/></l>
                <l rend="indent">Ὧς ἔφατ’· Ἄργου δ’ αὖτε παρηγορίῃσιν Ἰήσων</l>
                <l>ὑψόθι νῆ’ ἐκέλευσεν ἐπ’ εὐναίῃσιν ἐρύσσαι</l>
                <l>δάσκιον εἰσελάσαντας ἕλος· τὸ δ’ ἐπισχεδὸν ἦεν</l>
                <l>νισσομένων, ἔνθ’ οἵγε διὰ κνέφας ηὐλίζοντο.</l>
                <l n="1285">ἠὼς δ’ οὐ μετὰ δηρὸν ἐελδομένοις ἐφαάνθη.</l>
            </p></div1>
            <div1 type="book" n="3">
                <milestone unit="card" n="1"/>
                <p><l>Εἰ δ’ ἄγε νῦν, Ἐρατώ, παρά θ’ ἵστασο, καί μοι ἔνισπε,</l>
                <l>ἔνθεν ὅπως ἐς Ἰωλκὸν ἀνήγαγε κῶας Ἰήσων</l>
                <l>Μηδείης ὑπ’ ἔρωτι. σὺ γὰρ καὶ Κύπριδος αἶσαν</l>
                <l>ἔμμορες, ἀδμῆτας δὲ τεοῖς μελεδήμασι θέλγεις</l>
                <l n="5">παρθενικάς· τῶ καί τοι ἐπήρατον οὔνομ’ ἀνῆπται.</l>
                <l rend="indent">Ὧς οἱ μὲν πυκινοῖσιν ἀνωίστως δονάκεσσιν</l>
                <l>μίμνον ἀριστῆες λελοχημένοι· αἱ δ’ ἐνόησαν</l>
                <l>Ἥρη Ἀθηναίη τε, Διὸς δ’ αὐτοῖο καὶ ἄλλων</l>
                <l>ἀθανάτων ἀπονόσφι θεῶν θάλαμόνδε κιοῦσαι</l>
                <l n="10">βούλευον· πείραζε δ’ Ἀθηναίην πάρος Ἥρη·</l>
                <l rend="indent">&amp;quot;Αὐτὴ νῦν προτέρη, θύγατερ Διός, ἄρχεο βουλῆς.</l>
                <l>τί χρέος; ἠὲ δόλον τινὰ μήσεαι, ᾧ κεν ἑλόντες</l>
                <l>χρύσεον Αἰήταο μεθ’ Ἑλλάδα κῶας ἄγοιντο,</l>
                <l>ἦ καὶ τόνγ’ ἐπέεσσι παραιφάμενοι πεπίθοιεν</l>
                <l n="15">μειλιχίοις; ἦ γὰρ ὅγ’ ὑπερφίαλος πέλει αἰνῶς.</l>
                <l>ἔμπης δ’ οὔτινα πεῖραν ἀποτρωπᾶσθαι ἔοικεν.&amp;quot;</l>
                <l>Ὧς φάτο· τὴν δὲ παρᾶσσον Ἀθηναίη προσέειπεν·</l>
                <l>&amp;quot;Καὶ δ’ αὐτὴν ἐμὲ τοῖα μετὰ φρεσὶν ὁρμαίνουσαν,</l>
                <l>Ἤρη, ἀπηλεγέως ἐξείρεαι. ἀλλά τοι οὔπω</l>
                <l n="20">φράσσασθαι νοέω τοῦτον δόλον, ὅστις ὀνήσει</l>
                <l>θυμὸν ἀριστήων· πολέας δ’ ἐπεδοίασα βουλάς.&amp;quot;</l>
                <l rend="indent">Ἦ, καὶ ἐπ’ οὔδεος αἵγε ποδῶν πάρος ὄμματ’ ἔπηξαν,</l>
                <l>ἄνδιχα πορφύρουσαι ἐνὶ σφίσιν· αὐτίκα δ’ Ἥρη</l>
                <l>τοῖον μητιόωσα παροιτέρη ἔκφατο μῦθον·</l>
                <l n="25">&amp;quot;Δεῦρ’ ἴομεν μετὰ Κύπριν· ἐπιπλόμεναι δέ μιν ἄμφω</l>
                <l>παιδὶ ἑῷ εἰπεῖν ὀτρύνομεν, αἴ κε πίθηται</l>
                <l>κούρην Αἰήτεω πολυφάρμακον οἷσι βέλεσσιν</l>
                <l>θέλξαι ὀιστεύσας ἐπ’ Ἰήσονι. τὸν δ’ ἂν ὀίω</l>
                <l>κείνης ἐννεσίῃσιν ἐς Ἑλλάδα κῶας ἀνάξειν.&amp;quot;</l>
                <l n="30" rend="indent">Ὧς ἄρ’ ἔφη· πυκινὴ δὲ συνεύαδε μῆτις Ἀθήνῃ,</l>
                <l>καί μιν ἔπειτ’ ἐξαῦτις ἀμείβετο μειλιχίοισιν·</l>
                <l>&amp;quot;Ἥρη, νήιδα μέν με πατὴρ τέκε τοῖο βολάων,</l>
                <l>οὐδέ τινα χρειὼ θελκτήριον οἶδα πόθοιο.</l>
                <l>εἰ δέ σοι αὐτῇ μῦθος ἐφανδάνει, ἦ τ’ ἂν ἔγωγε</l>
                <l n="35">ἑσποίμην· σὺ δέ κεν φαίης ἔπος ἀντιόωσα.&amp;quot;</l>
                <l rend="indent">Ἦ, καὶ ἀναΐξασαι ἐπὶ μέγα δῶμα νέοντο</l>
                <l>Κύπριδος, ὅ ῥά τέ οἱ δεῖμεν πόσις ἀμφιγυήεις,</l>
                <l>ὁππότε μιν τὰ πρῶτα παραὶ Διὸς ἦγεν ἄκοιτιν.</l>
                <l>ἕρκεα δ’ εἰσελθοῦσαι ὑπ’ αἰθούσῃ θαλάμοιο</l>
                <l n="40">ἔσταν, ἵν’ ἐντύνεσκε θεὰ λέχος Ἡφαίστοιο.</l>
                <l>ἀλλ’ ὁ μὲν ἐς χαλκεῶνα καὶ ἄκμονας ἦρι βεβήκει,</l>
                <l>νήσοιο πλαγκτῆς εὐρὺν μυχόν, ᾧ ἔνι πάντα</l>
                <l>δαίδαλα χάλκευεν ῥιπῇ πυρός’ ἡ δ’ ἄρα μούνη</l>
                <l>ἧστο δόμῳ δινωτὸν ἀνὰ θρόνον, ἄντα θυράων.</l>
                <l n="45">λευκοῖσιν δ’ ἑκάτερθε κόμας ἐπιειμένη ὤμοις</l>
                <l>κόσμει χρυσείῃ διὰ κερκίδι, μέλλε δὲ μακροὺς</l>
                <l>πλέξασθαι πλοκάμους· τὰς δὲ προπάροιθεν ἰδοῦσα</l>
                <l>ἔσχεθεν, εἴσω τέ σφ’ ἐκάλει, καὶ ἀπὸ θρόνου ὦρτο,</l>
                <l>εἷσέ τ’ ἐνὶ κλισμοῖσιν· ἀτὰρ μετέπειτα καὶ αὐτὴ</l>
                <l n="50">ἵζανεν, ἀψήκτους δὲ χεροῖν ἀνεδήσατο χαίτας.</l>
                <l>τοῖα δὲ μειδιόωσα προσέννεπεν αἱμυλίοισιν· <milestone n="52" unit="card"/></l>
                <l rend="indent">&amp;quot;Ἠθεῖαι, τίς δεῦρο νόος χρειω τε κομίζει</l>
                <l>δηναιὰς αὔτως; τί δ’ ἱκάνετον, οὔτι πάρος γε</l>
                <l>λίην φοιτίζουσαι, ἐπεὶ περίεστε θεάων;&amp;quot;</l>
                <l n="55" rend="indent">Τὴν δ’ Ἥρη τοίοισιν ἀμειβομένη προσέειπεν·</l>
                <l>&amp;quot;Κερτομέεις· νῶιν δὲ κέαρ συνορίνεται ἄτῃ.</l>
                <l>ἤδη γὰρ ποταμῷ ἐνὶ Φάσιδι νῆα κατίσχει</l>
                <l>Αἰσονίδης, ἠδ’ ἄλλοι ὅσοι μετὰ κῶας ἕπονται.</l>
                <l>τῶν ἤτοι πάντων μέν, ἐπεὶ πέλας ἔργον ὄρωρεν,</l>
                <l n="60">δείδιμεν ἐκπάγλως, περὶ δ’ Αἰσονίδαο μάλιστα.</l>
                <l>τὸν μὲν ἐγών, εἰ καί περ ἐς Ἄιδα ναυτίλληται</l>
                <l>λυσόμενος χαλκέων Ἰξίονα νειόθι δεσμῶν,</l>
                <l>ῥύσομαι, ὅσσον ἐμοῖσιν ἐνὶ σθένος ἔπλετο γυίοις,</l>
                <l>ὄφρα μὴ ἐγγελάσῃ Πελίης κακὸν οἶτον ἀλύξας,</l>
                <l n="65">ὅς μ’ ὑπερηνορέῃ θυέων ἀγέραστον ἔθηκεν.</l>
                <l>καὶ δ’ ἄλλως ἔτι καὶ πρὶν ἐμοὶ μέγα φίλατ’ Ἰήσων</l>
                <l>ἐξότ’ ἐπὶ προχοῇσιν ἅλις πλήθοντος Ἀναύρου</l>
                <l>ἀνδρῶν εὐνομίης πειρωμένῃ ἀντεβόλησεν</l>
                <l>θήρης ἐξανιών· νιφετῷ δ’ ἐπαλύνετο πάντα</l>
                <l n="70">οὔρεα καὶ σκοπιαὶ περιμήκεες, οἱ δὲ κατ’ αὐτῶν</l>
                <l>χείμαρροι καναχηδὰ κυλινδόμενοι φορέοντο.</l>
                <l>γρηὶ δέ μ’ εἰσαμένην ὀλοφύρατο, καί μ’ ἀναείρας</l>
                <l>αὐτὸς ἑοῖς ὤμοισι διὲκ προαλὲς φέρεν ὕδωρ.</l>
                <l>τῶ νύ μοι ἄλληκτον περιτίεται· οὐδέ κε λώβην</l>
                <l n="75">τίσειεν Πελίης, εἰ μή σύ γε νόστον ὀπάσσεις.&amp;quot;</l>
                <l rend="indent">Ὧς ηὔδα· Κύπριν δ’ ἐνεοστασίη λάβε μύθων.</l>
                <l>ἅζετο δ’ ἀντομένην Ἥρην ἕθεν εἰσορόωσα,</l>
                <l>καί μιν ἔπειτ’ ἀγανοῖσι προσέννεπεν ἥγ’ ἐπέεσσιν·</l>
                <l>&amp;quot;Πότνα θεά, μή τοί τι κακώτερον ἄλλο πέλοιτο</l>
                <l n="80">Κύπριδος, εἰ δὴ σεῖο λιλαιομένης ἀθερίζω</l>
                <l>ἢ ἔπος ἠέ τι ἔργον, ὅ κεν χέρες αἵγε κάμοιεν</l>
                <l>ἠπεδαναί· καὶ μή τις ἀμοιβαίη χάρις ἔστω.&amp;quot;</l>
                <l rend="indent">Ὧς ἔφαθ’· Ἥρη δ’ αὖτις ἐπιφραδέως ἀγορευσεν·</l>
                <l>&amp;quot;Οὔτι βίης χατέουσαι ἱκάνομεν, οὐδέ τι χειρῶν.</l>
                <l n="85">ἀλλ’ αὔτως ἀκέουσα τεῷ ἐπικέκλεο παιδὶ</l>
                <l>παρθένον Αἰήτεω θέλξαι πόθῳ Αἰσονίδαο.</l>
                <l>εἰ γάρ οἱ κείνη συμφράσσεται εὐμενέουσα,</l>
                <l>ῥηιδίως μιν ἑλόντα δέρος χρύσειον ὀίω</l>
                <l>νοστήσειν ἐς Ἰωλκόν, ἐπεὶ δολόεσσα τέτυκται.&amp;quot;</l>
                <l n="90" rend="indent">Ὧς ἄρ’ ἔφη· Κύπρις δὲ μετ’ ἀμφοτέρῃσιν
                    ἔειπεν·</l>
                <l>&amp;quot;Ἥρη, Ἀθηναίη τε, πίθοιτό κεν ὔμμι μάλιστα,</l>
                <l>ἢ ἐμοί. ὑμείων γὰρ ἀναιδήτῳ περ ἐόντι</l>
                <l>τυτθή γ’ αἰδὼς ἔσσετ’ ἐν ὄμμασιν· αὐτὰρ ἐμεῖο</l>
                <l>οὐκ ὄθεται, μάλα δ’ αἰὲν ἐριδμαίνων ἀθερίζει.</l>
                <l n="95">καὶ δή οἱ μενέηνα, περισχομένη κακότητι,</l>
                <l>αὐτοῖσιν τόξοισι δυσηχέας ἆξαι ὀιστοὺς</l>
                <l>ἀμφαδίην. τοῖον γὰρ ἐπηπείλησε χαλεφθείς,</l>
                <l>εἰ μὴ τηλόθι χεῖρας, ἕως ἔτι θυμὸν ἐρύκει,</l>
                <l>ἕξω ἐμάς, μετέπειτά γ’ ἀτεμβοίμην ἑοῖ αὐτῇ.&amp;quot;</l>
                <l n="100" rend="indent">Ὧς φάτο· μείδησαν δὲ θεαί, καὶ ἐσέδρακον ἄντην</l>
                <l>ἀλλήλαις. ἡ δ’ αὖτις ἀκηχεμένη προσέειπεν·</l>
                <l>&amp;quot;Ἄλλοις ἄλγεα τἀμὰ γέλως πέλει· οὐδέ τί με χρὴ</l>
                <l>μυθεῖσθαι πάντεσσιν· ἅλις εἰδυῖα καὶ αὐτή.</l>
                <l>νῦν δ’ ἐπεὶ ὔμμι φίλον τόδε δὴ πέλει ἀμφοτέρῃσιν,</l>
                <l n="105">πειρήσω, καί μιν μειλίξομαι, οὐδ’ ἀπιθήσει.&amp;quot; <milestone n="106" unit="card"/></l>
                <l rend="indent">Ὧς φάτο· τὴν δ’ Ἥρη ῥαδινῆς ἐπεμάσσατο χειρός,</l>
                <l>ἦκα δὲ μειδιόωσα παραβλήδην προσέειπεν·</l>
                <l>&amp;quot;Οὕτω νῦν, Κυθέρεια, τόδε χρέος, ὡς ἀγορεύεις,</l>
                <l>ἔρξον ἄφαρ· καὶ μή τι χαλέπτεο, μηδ’ ἐρίδαινε</l>
                <l n="110">χωομένη σῷ παιδί· μεταλλήξει γὰρ ὀπίσσω.&amp;quot;</l>
                <l rend="indent">Ἦ ῥα, καὶ ἔλλιπε θῶκον· ἐφωμάρτησε δ’ Ἀθήνη·</l>
                <l>ἐκ δ’ ἴσαν ἄμφω ταίγε παλίσσυτοι. ἡ δὲ καὶ αὐτὴ</l>
                <l>βῆ ῥ̓ ἴμεν Οὐλύμποιο κατὰ πτύχας, εἴ μιν ἐφεύροι.</l>
                <l>εὗρε δὲ τόνγ’ ἀπάνευθε Διὸς θαλερῇ ἐν ἀλωῇ,</l>
                <l n="115">οὐκ οἶον, μετα καὶ Γανυμήδεα, τόν ῥά ποτε Ζεὺς</l>
                <l>οὐρανῷ ἐγκατένασσεν ἐφέστιον ἀθανάτοισιν,</l>
                <l>κάλλεος ἱμερθείς. ἀμφ’ ἀστραγάλοισι δὲ τώγε</l>
                <l>χρυσείοις, ἅ τε κοῦροι ὁμήθεες, ἑψιόωντο.</l>
                <l>καί ῥ̓ ὁ μὲν ἤδη πάμπαν ἐνίπλεον ᾧ ὑπὸ μαζῷ</l>
                <l n="120">μάργος Ἔρως λαιῆς ὑποΐσχανε χειρὸς ἀγοστόν,</l>
                <l>ὀρθὸς ἐφεστηώς· γλυκερὸν δέ οἱ ἀμφὶ παρειὰς</l>
                <l>χροιῇ θάλλεν ἔρευθος. ὁ δ’ ἐγγύθεν ὀκλαδὸν ἧστο</l>
                <l>σῖγα κατηφιόων· δοιὼ δ’ ἔχεν, ἄλλον ἔτ’ αὔτως</l>
                <l>ἄλλῳ ἐπιπροϊείς, κεχόλωτο δὲ καγχαλόωντι.</l>
                <l n="125">καὶ μὴν τούσγε παρᾶσσον ἐπὶ προτέροισιν ὀλέσσας</l>
                <l>βῆ κενεαῖς σὺν χερσὶν ἀμήχανος, οὐδ’ ἐνόησεν</l>
                <l>Κύπριν ἐπιπλομένην. ἡ δ’ ἀντίη ἵστατο παιδός,</l>
                <l>καί μιν ἄφαρ γναθμοῖο κατασχομένη προσέειπεν·</l>
                <l rend="indent">&amp;quot;Τίπτ’ ἐπιμειδιάᾳς, ἄφατον κακόν; ἦέ μιν αὔτως</l>
                <l n="130">ἤπαφες, οὐδὲ δίκῃ περιέπλεο νῆιν ἐόντα;</l>
                <l>εἰ δ’ ἄγε μοι πρόφρων τέλεσον χρέος, ὅττι κεν εἴπω·</l>
                <l>καί κέν τοι ὀπάσαιμι Διὸς περικαλλὲς ἄθυρμα</l>
                <l>κεῖνο, τό οἱ ποίησε φίλη τροφὸς Ἀδρήστεια</l>
                <l>ἄντρῳ ἐν Ἰδαίῳ ἔτι νήπια κουρίζοντι,</l>
                <l n="135">σφαῖραν ἐυτρόχαλον, τῆς οὐ σύγε μείλιον ἄλλο</l>
                <l>χειρῶν Ἡφαίστοιο κατακτεατίσσῃ ἄρειον.</l>
                <l>χρύσεα μέν οἱ κύκλα τετεύχαται· ἀμφὶ δ’ ἑκάστῳ</l>
                <l>διπλόαι ἁψῖδες περιηγέες εἱλίσσονται·</l>
                <l>κρυπταὶ δὲ ῥαφαί εἰσιν· ἕλιξ δ’ ἐπιδέδρομε πάσαις</l>
                <l n="140">κυανέη. ἀτὰρ εἴ μιν ἑαῖς ἐνὶ χερσὶ βάλοιο,</l>
                <l>ἀστὴρ ὥς, φλεγέθοντα δι’ ἠέρος ὁλκὸν ἵησιν.</l>
                <l>τήν τοι ἐγὼν ὀπάσω· σὺ δὲ παρθένον Αἰήταο</l>
                <l>θέλξον ὀιστεύσας ἐπ’ Ἰήσονι· μηδέ τις ἔστω</l>
                <l>ἀμβολίη. δὴ γάρ κεν ἀφαυροτέρη χάρις εἴη.&amp;quot;</l>
                <l n="145" rend="indent">Ὧς φάτο· τῷ δ’ ἀσπαστὸν ἔπος γένετ’
                    εἰσαΐοντι.</l>
                <l>μείλια δ’ ἔκβαλε πάντα, καὶ ἀμφοτέρῃσι χιτῶνος</l>
                <l>νωλεμὲς ἔνθα καὶ ἔνθα θεᾶς ἔχεν ἀμφιμεμαρπώς.</l>
                <l>λίσσετο δ’ αἶψα πορεῖν αὐτοσχεδόν· ἡ δ’ ἀγανοῖσιν</l>
                <l>ἀντομένη μύθοισιν, ἐπειρύσσασα παρειάς,</l>
                <l n="150">κύσσε ποτισχομένη, καὶ ἀμείβετο μειδιόωσα·</l>
                <l rend="indent">&amp;quot;Ἴστω νῦν τόδε σεῖο φίλον κάρη ἠδ’ ἐμὸν αὐτῆς,</l>
                <l>ἦ μέν τοι δῶρόν γε παρέξομαι, οὐδ’ ἀπατήσω,</l>
                <l>εἴ κεν ἐνισκίμψῃς κούρῃ βέλος Αἰήταο.&amp;quot;</l>
                <l rend="indent">Φῆ· ὁ δ’ ἄῤ ἀστραγάλους συναμήσατο, κὰδ δὲ φαεινῷ</l>
                <l n="155">μητρὸς ἑῆς εὖ πάντας ἀριθμήσας βάλε κόλπῳ.</l>
                <l>αὐτίκα δ’ ἰοδόκην χρυσέῃ περικάτθετο μίτρῃ</l>
                <l>πρέμνῳ κεκλιμένην· ἀνὰ δ’ ἀγκύλον εἵλετο τόξον.</l>
                <l>βῆ δὲ διὲκ μεγάροιο Διὸς πάγκαρπον ἀλωήν.</l>
                <l>αὐτὰρ ἔπειτα πύλας ἐξήλυθεν Οὐλύμποιο</l>
                <l n="160">αἰθερίας· ἔνθεν δὲ καταιβάτις ἐστὶ κέλευθος</l>
                <l>οὐρανίη· δοιὼ δὲ πόλοι ἀνέχουσι κάρηνα</l>
                <l>οὐρέων ἠλιβάτων, κορυφαὶ χθονός, ᾗχί τ’ ἀερθεὶς</l>
                <l>ἠέλιος πρώτῃσιν ἐρεύθεται ἀκτίνεσσιν.</l>
                <l>νειόθι δ’ ἄλλοτε γαῖα φερέσβιος ἄστεά τ’ ἀνδρῶν</l>
                <l n="165">φαίνετο καὶ ποταμῶν ἱεροὶ ῥόοι, ἄλλοτε δ’ αὖτε</l>
                <l>ἄκριες, ἀμφὶ δὲ πόντος ἀν’ αἰθέρα πολλὸν ἰόντι. <milestone n="167" unit="card"/></l>
                <l rend="indent">Ἥρωες δ’ ἀπάνευθεν ἑῆς ἐπὶ σέλμασι νηὸς</l>
                <l>ἐν ποταμῷ καθ’ ἕλος λελοχημένοι ἠγορόωντο.</l>
                <l>αὐτὸς δ’ Αἰσονίδης μετεφώνεεν· οἱ δ’ ὑπάκουον</l>
                <l n="170">ἠρέμας ᾗ ἐνὶ χώρῃ ἐπισχερὼ ἑδριόωντες·</l>
                <l>&amp;quot;Ὦ φίλοι, ἤτοι ἐγὼ μὲν ὅ μοι ἐπιανδάνει αὐτῷ</l>
                <l>ἐξερέω· τοῦ δ’ ὔμμι τέλος κρηῆναι ἔοικεν.</l>
                <l>ξυνὴ γὰρ χρειώ, ξυνοὶ δέ τε μῦθοι ἔασιν</l>
                <l>πᾶσιν ὁμῶς· ὁ δὲ σῖγα νόον βουλήν τ’ ἀπερύκων</l>
                <l n="175">ἴστω καὶ νόστου τόνδε στόλον οἶος ἀπούρας.</l>
                <l>ὧλλοι μὲν κατὰ νῆα σὺν ἔντεσι μίμνεθ’ ἕκηλοι·</l>
                <l>αὐτὰρ ἐγὼν ἐς δώματ’ ἐλεύσομαι Αἰήταο,</l>
                <l>υἷας ἑλὼν Φρίξοιο δύω δ’ ἐπὶ τοῖσιν ἑταίρους.</l>
                <l>πειρήσω δ’ ἐπέεσσι παροίτερον ἀντιβολήσας,</l>
                <l n="180">εἴ κ’ ἐθέλοι φιλότητι δέρος χρύσειον ὀπάσσαι,</l>
                <l>ἦε καὶ οὔ, πίσυνος δὲ βίῃ μετιόντας ἀτίσσει.</l>
                <l>ὧδε γὰρ ἐξ αὐτοῖο πάρος κακότητα δαέντες</l>
                <l>φρασσόμεθ’, εἴτ’ ἄρηι συνοισόμεθ’ εἴτε τις ἄλλη</l>
                <l>μῆτις ἐπίρροθος ἔσται ἐεργομένοισιν ἀυτῆς.</l>
                <l n="185">μηδ’ αὔτως ἀλκῇ, πρὶν ἔπεσσί γε πειρηθῆναι,</l>
                <l>τόνδ’ ἀπαμείρωμεν σφέτερον κτέρας. ἀλλὰ πάροιθεν</l>
                <l>λωίτερον μύθῳ μιν ἀρέσσασθαι μετιόντας.</l>
                <l>πολλάκι τοι ῥέα μῦθος, ὅ κεν μόλις ἐξανύσειεν</l>
                <l>ἠνορέη, τόδ’ ἔρεξε κατὰ χρέος, ᾗπερ ἐῴκει</l>
                <l n="190">πρηΰνας. ὁ δὲ καί ποτ’ ἀμύμονα Φρίξον ἔδεκτο</l>
                <l>μητρυιῆς φεύγοντα δόλον πατρός τε θυηλάς.</l>
                <l>πάντες ἐπεὶ πάντῃ καὶ ὅτις μάλα κύντατος ἀνδρῶν,</l>
                <l>Ξεινίου αἰδεῖται Ζηνὸς θέμιν ἠδ’ ἀλεγίζει.&amp;quot;</l>
                <l rend="indent">Ὧς φάτ’· ἐπῄνησαν δὲ νέοι ἔπος Αἰσονίδαο</l>
                <l n="195">πασσυδίῃ, οὐδ’ ἔσκε παρὲξ ὅτις ἄλλο κελεύοι.</l>
                <l>καὶ τότ’ ἄρ’ υἱῆας Φρίξου Τελαμῶνά θ’ ἕπεσθαι</l>
                <l>ὦρσε καὶ Αὐγείην· αὐτὸς δ’ ἕλεν Ἑρμείαο</l>
                <l>σκῆπτρον· ἄφαρ δ’ ἄρα νηὸς ὑπὲρ δόνακάς τε καὶ ὕδωρ</l>
                <l>χέρσονδ’ ἐξαπέβησαν ἐπὶ θρῳσμοῦ πεδίοιο.</l>
                <l n="200">Κιρκαῖον τόδε που κικλήσκεται· ἔνθα δὲ πολλαὶ</l>
                <l>ἑξείης πρόμαλοί τε καὶ ἰτέαι ἐκπεφύασιν,</l>
                <l>τῶν καὶ ἐπ’ ἀκροτάτων νέκυες σειρῇσι κρέμανται</l>
                <l>δέσμιοι. εἰσέτι νῦν γὰρ ἄγος Κόλχοισιν ὄρωρεν</l>
                <l>ἀνέρας οἰχομένους πυρὶ καιέμεν· οὐδ’ ἐνὶ γαίῃ</l>
                <l n="205">ἔστι θέμις στείλαντας ὕπερθ’ ἐπὶ σῆμα χέεσθαι,</l>
                <l>ἀλλ’ ἐν ἀδεψήτοισι κατειλύσαντε βοείαις</l>
                <l>δενδρέων ἐξάπτειν ἑκὰς ἄστεος. ἠέρι δ’ ἴσην</l>
                <l>καὶ χθὼν ἔμμορεν αἶσαν, ἐπεὶ χθονὶ ταρχύουσιν</l>
                <l>θηλυτέρας· ἡ γάρ τε δίκη θεσμοῖο τέτυκται.</l>
                <l n="210" rend="indent">Τοῖσι δὲ νισσομένοις Ἥρη φίλα μητιόωσα</l>
                <l>ἠέρα πουλὺν ἐφῆκε δι’ ἄστεος, ὄφρα λάθοιεν</l>
                <l>Κόλχων μυρίον ἔθνος ἐς Αἰήταο κιόντες.</l>
                <l>ὦκα δ’ ὅτ’ ἐκ πεδίοιο πόλιν καὶ δώμαθ’ ἵκοντο</l>
                <l>Αἰήτεω, τότε δ’ αὖτις ἀπεσκέδασεν νέφος Ἥρη.</l>
                <l n="215">ἔσταν δ’ ἐν προμολῇσι τεθηπότες ἕρκε’ ἄνακτος</l>
                <l>εὐρείας τε πύλας καὶ κίονας, οἳ περὶ τοίχους</l>
                <l>ἑξείης ἄνεχον· θριγκὸς δ’ ἐφύπερθε δόμοιο</l>
                <l>λαΐνεος χαλκέῃσιν ἐπὶ γλυφίδεσσιν ἀρήρει.</l>
                <l>εὔκηλοι δ’ ὑπὲρ οὐδὸν ἔπειτ’ ἔβαν. ἄγχι δὲ τοῖο</l>
                <l n="220">ἡμερίδες χλοεροῖσι καταστεφέες πετάλοισιν</l>
                <l>ὑψοῦ ἀειρόμεναι μέγ’ ἐθήλεον. αἱ δ’ ὑπὸ τῇσιν</l>
                <l>ἀέναοι κρῆναι πίσυρες ῥέον, ἃς ἐλάχηνεν</l>
                <l>Ἥφαιστος. καί ῥ’ ἡ μέν ἀναβλύεσκε γάλακτι,</l>
                <l>ἡ δ’ οἴνῳ, τριτάτη δὲ θυώδεϊ νᾶεν ἀλοιφῇ·</l>
                <l n="225">ἡ δ’ ἄρ’ ὕδωρ προρέεσκε, τὸ μέν ποθι δυομένῃσιν</l>
                <l>θέρμετο Πληιάδεσσιν, ἀμοιβηδὶς δ’ ἀνιούσαις</l>
                <l>κρυστάλλῳ ἴκελον κοίλης ἀνεκήκιε πέτρης.</l>
                <l>τοῖ’ ἄρ’ ἐνὶ μεγάροισι Κυταιέος Αἰήταο</l>
                <l>τεχνήεις Ἥφαιστος ἐμήσατο θέσκελα ἔργα.</l>
                <l n="230">καί οἱ χαλκόποδας ταύρους κάμε, χάλκεα δέ σφεων</l>
                <l>ἦν στόματ’, ἐκ δὲ πυρὸς δεινὸν σέλας ἀμπνείεσκον·</l>
                <l>πρὸς δὲ καὶ αὐτόγυον στιβαροῦ ἀδάμαντος ἄροτρον</l>
                <l>ἤλασεν, Ἠελίῳ τίνων χάριν, ὅς ῥά μιν ἵπποις</l>
                <l>δέξατο, Φλεγραίῃ κεκμηότα δηιοτῆτι.</l>
                <l n="235">ἔνθα δὲ καὶ μέσσαυλος ἐλήλατο· τῇ δ’ ἐπὶ πολλαὶ</l>
                <l>δικλίδες εὐπηγεῖς θάλαμοί τ’ ἔσαν ἔνθα καὶ ἔνθα·</l>
                <l>δαιδαλέη δ’ αἴθουσα παρὲξ ἑκάτερθε τέτυκτο.</l>
                <l>λέχρις δ’ αἰπύτεροι δόμοι ἕστασαν ἀμφοτέρωθεν.</l>
                <l>τῶν ἤτοι ἄλλῳ μέν, ὅτις καὶ ὑπείροχος ἦεν,</l>
                <l n="240">κρείων Αἰήτης σὺν ἑῇ ναίεσκε δάμαρτι·</l>
                <l>ἄλλῳ δ’ Ἄψυρτος ναῖεν πάις Αἰήταο.</l>
                <l>τὸν μὲν Καυκασίη νύμφη τέκεν Ἀστερόδεια</l>
                <l>πρίν περ κουριδίην θέσθαι Εἰδυῖαν ἄκοιτιν,</l>
                <l>Τηθύος Ὠκεανοῦ τε πανοπλοτάτην γεγαυῖαν.</l>
                <l n="245">καί μιν Κόλχων υἷες ἐπωνυμίην Φαέθοντα</l>
                <l>ἔκλεον, οὕνεκα πᾶσι μετέπρεπεν ἠιθέοισιν.</l>
                <l>τοὺς δ’ ἔχον ἀμφίπολοί τε καὶ Αἰήταο θύγατρες</l>
                <l>ἄμφω, Χαλκιόπη Μήδειά τε. τὴν μὲν ἄρ’ οἵγε</l>
                <l>ἐκ θαλάμου θάλαμόνδε κασιγνήτην μετιοῦσαν--</l>
                <l n="250">Ἥρη γάρ μιν ἔρυκε δόμῳ· πρὶν δ’ οὔτι θάμιζεν</l>
                <l>ἐν μεγάροις, Ἑκάτης δὲ πανήμερος ἀμφεπονεῖτο</l>
                <l>νηόν, ἐπεί ῥα θεᾶς αὐτὴ πέλεν ἀρήτειρα--</l>
                <l>καί σφεας ὡς ἴδεν ἆσσον, ἀνίαχεν· ὀξὺ δ’ ἄκουσεν</l>
                <l>Χαλκιόπη· δμωαὶ δὲ ποδῶν προπάροιθε βαλοῦσαι</l>
                <l n="255">νήματα καὶ κλωστῆρας ἀολλέες ἔκτοθι πᾶσαι</l>
                <l>ἔδραμον. ἡ δ’ ἅμα τοῖσιν ἑοὺς υἱῆας ἰδοῦσα</l>
                <l>ὑψοῦ χάρματι χεῖρας ἀνέσχεθεν· ὧς δὲ καὶ αὐτοὶ</l>
                <l>μητέρα δεξιόωντο, καὶ ἀμφαγάπαζον ἰδόντες</l>
                <l>γηθόσυνοι· τοῖον δὲ κινυρομένη φάτο μῦθον· <milestone n="260" unit="card"/></l>
                <l n="260" rend="indent">&amp;quot;Ἔμπης οὐκ ἄρ’ ἐμέλλετ’ ἀκηδείῃ με λιπόντες</l>
                <l>τηλόθι πλάγξασθαι· μετὰ δ’ ὑμέας ἔτραπεν αἶσα.</l>
                <l>δειλὴ ἐγώ, οἷον πόθον Ἑλλάδος ἔκποθεν ἄτης</l>
                <l>λευγαλέης Φρίξοιο ἐφημοσύνῃσιν ἕλεσθε</l>
                <l>πατρός. ὁ μὲν θνῄσκων στυγερὰς ἐπετείλατ’ ἀνίας</l>
                <l n="265">ἡμετέρῃ κραδίῃ. τί δέ κεν πόλιν Ὀρχομενοῖο,</l>
                <l>ὅστις ὅδ’ Ὀρχομενός, κτεάνων Ἀθάμαντος ἕκητι</l>
                <l>μητέρ’ ἑὴν ἀχέουσαν ἀποπρολιπόντες, ἵκοισθε;&amp;quot;</l>
                <l rend="indent">Ὧς ἔφατ’· Αἰήτης δὲ πανύστατος ὦρτο θύραζε,</l>
                <l>ἐκ δ’ αὐτὴ Εἰδυῖα δάμαρ κίεν Αἰήταο,</l>
                <l n="270">Χαλκιόπης ἀίουσα· τὸ δ’ αὐτίκα πᾶν ὁμάδοιο</l>
                <l>ἕρκος ἐπεπλήθει. τοὶ μὲν μέγαν ἀμφιπένοντο</l>
                <l>ταῦρον ἅλις δμῶες· τοὶ δὲ ξύλα κάγκανα χαλκῷ</l>
                <l>κόπτον· τοὶ δὲ λοετρὰ πυρὶ ζέον· οὐδέ τις ἦεν,</l>
                <l>ὃς καμάτου μεθίεσκεν, ὑποδρήσσων βασιλῆι.</l>
                <l n="275" rend="indent">Τόφρα δ’ Ἔρως πολιοῖο δι’ ἠέρος ἷξεν ἄφαντος,</l>
                <l>τετρηχώς, οἷόν τε νέαις ἐπὶ φορβάσιν οἶστρος</l>
                <l>τέλλεται, ὅν τε μύωπα βοῶν κλείουσι νομῆες.</l>
                <l>ὦκα δ’ ὑπὸ φλιὴν προδόμῳ ἔνι τόξα τανύσσας</l>
                <l>ἰοδόκης ἀβλῆτα πολύστονον ἐξέλετ’ ἰόν.</l>
                <l n="280">ἐκ δ’ ὅγε καρπαλίμοισι λαθὼν ποσὶν οὐδὸν ἄμειψεν</l>
                <l>ὀξέα δενδίλλων· αὐτῷ ὑπὸ βαιὸς ἐλυσθεὶς</l>
                <l>Αἰσονίδῃ γλυφίδας μέσσῃ ἐνικάτθετο νευρῇ,</l>
                <l>ἰθὺς δ’ ἀμφοτέρῃσι διασχόμενος παλάμῃσιν</l>
                <l>ἧκ’ ἐπὶ Μηδείῃ· τὴν δ’ ἀμφασίη λάβε θυμόν.</l>
                <l n="285">αὐτὸς δ’ ὑψορόφοιο παλιμπετὲς ἐκ μεγάροιο</l>
                <l>καγχαλόων ἤιξε· βέλος δ’ ἐνεδαίετο κούρῃ</l>
                <l>νέρθεν ὑπὸ κραδίῃ, φλογὶ εἴκελον· ἀντία δ’ αἰεὶ</l>
                <l>βάλλεν ὑπ’ Αἰσονίδην ἀμαρύγματα, καί οἱ ἄηντο</l>
                <l>στηθέων ἐκ πυκιναὶ καμάτῳ φρένες, οὐδέ τιν’ ἄλλην</l>
                <l n="290">μνῆστιν ἔχεν, γλυκερῇ δὲ κατείβετο θυμὸν ἀνίῃ.</l>
                <l>ὡς δὲ γυνὴ μαλερῷ περὶ κάρφεα χεύατο δαλῷ</l>
                <l>χερνῆτις, τῇπερ ταλασήια ἔργα μέμηλεν,</l>
                <l>ὥς κεν ὑπωρόφιον νύκτωρ σέλας ἐντύναιτο,</l>
                <l>ἄγχι μάλ’ ἐγρομένη· τὸ δ’ ἀθέσφατον ἐξ ὀλίγοιο</l>
                <l n="295">δαλοῦ ἀνεγρόμενον σὺν κάρφεα πάντ’ ἀμαθύνει·</l>
                <l>τοῖος ὑπὸ κραδίῃ εἰλυμένος αἴθετο λάθρῃ</l>
                <l>οὖλος Ἔρως· ἁπαλὰς δὲ μετετρωπᾶτο παρειὰς</l>
                <l>ἐς χλόον, ἄλλοτ’ ἔρευθος, ἀκηδείῃσι νόοιο.</l>
                <l rend="indent">Δμῶες δ’ ὁππότε δή σφιν ἐπαρτέα θῆκαν ἐδωδήν,</l>
                <l n="300">αὐτοί τε λιαροῖσιν ἐφαιδρύναντο λοετροῖς,</l>
                <l>ἀσπασίως δόρπῳ τε ποτῆτί τε θυμὸν ἄρεσσαν.</l>
                <l>ἐκ δὲ τοῦ Αἰήτης σφετέρης ἐρέεινε θυγατρὸς</l>
                <l>υἱῆας τοίοισι παρηγορέων ἐπέεσσιν·</l>
                <l rend="indent">&amp;quot;Παιδὸς ἐμῆς κοῦροι Φρίξοιό τε, τὸν περὶ πάντων</l>
                <l n="305">ξείνων ἡμετέροισιν ἐνὶ μεγάροισιν ἔτισα,</l>
                <l>πῶς Αἶάνδε νέεσθε παλίσσυτοι; ἦέ τις ἄτη</l>
                <l>σωομένοις μεσσηγὺς ἐνέκλασεν; οὐ μὲν ἐμεῖο</l>
                <l>πείθεσθε προφέροντος ἀπείρονα μέτρα κελεύθου.</l>
                <l>ᾔδειν γάρ ποτε πατρὸς ἐν ἅρμασιν Ἠελίοιο</l>
                <l n="310">δινεύσας, ὅτ’ ἐμεῖο κασιγνήτην ἐκόμιζεν</l>
                <l>Κίρκην ἑσπερίης εἴσω χθονός, ἐκ δ’ ἱκόμεσθα</l>
                <l>ἀκτὴν ἠπείρου Τυρσηνίδος, ἔνθ’ ἔτι νῦν περ</l>
                <l>ναιετάει, μάλα πολλὸν ἀπόπροθι Κολχίδος αἴης.</l>
                <l>ἀλλὰ τί μύθων ἦδος; ἃ δ’ ἐν ποσὶν ὗμιν ὄρωρεν,</l>
                <l n="315">εἴπατ’ ἀριφραδέως, ἠδ’ οἵτινες οἵδ’ ἐφέπονται</l>
                <l>ἀνέρες, ὅππῃ τε γλαφυρῆς ἐκ νηὸς ἔβητε.&amp;quot; <milestone n="317" unit="card"/></l>
                <l rend="indent">Τοῖά μιν ἐξερέοντα κασιγνήτων προπάροιθεν</l>
                <l>Ἄργος ὑποδδείσας ἀμφὶ στόλῳ Αἰσονίδαο</l>
                <l>μειλιχίως προσέειπεν, ἐπεὶ προγενέστερος ἦεν·</l>
                <l n="320" rend="indent">&amp;quot;Αἰήτη, κείνην μὲν ἄφαρ διέχευαν ἄελλαι</l>
                <l>ζαχρηεῖς· αὐτοὺς δ’ ἐπὶ δούρασι πεπτηῶτας</l>
                <l>νήσου Ἐνυαλίοιο ποτὶ ξερὸν ἔκβαλε κῦμα</l>
                <l>λυγαίῃ ὑπὸ νυκτί· θεὸς δέ τις ἄμμ’ ἐσάωσεν.</l>
                <l>οὐδὲ γὰρ αἳ τὸ πάροιθεν ἐρημαίην κατὰ νῆσον</l>
                <l n="325">ηὐλίζοντ’ ὄρνιθες Ἀρήιαι, οὐδ’ ἔτι κείνας</l>
                <l>εὕρομεν. ἀλλ’ οἵγ’ ἄνδρες ἀπήλασαν, ἐξαποβάντες</l>
                <l>νηὸς ἑῆς προτέρῳ ἐνὶ ἤματι· καί σφ’ ἀπέρυκεν</l>
                <l>ἡμέας οἰκτείρων Ζηνὸς νόος, ἠέ τις αἶσα,</l>
                <l>αὐτίκ’ ἐπεὶ καὶ βρῶσιν ἅλις καὶ εἵματ’ ἔδωκαν,</l>
                <l n="330">οὔνομά τε Φρίξοιο περικλεὲς εἰσαΐοντες</l>
                <l>ἠδ’ αὐτοῖο σέθεν· μετὰ γὰρ τεὸν ἄστυ νέονται.</l>
                <l>χρειὼ δ’ ἢν ἐθέλῃς ἐξίδμεναι, οὔ ς’ ἐπικεύσω.</l>
                <l>τόνδε τις ἱέμενος πάτρης ἀπάνευθεν ἐλάσσαι</l>
                <l>καὶ κτεάνων βασιλεὺς περιώσιον, οὕνεκεν ἀλκῇ</l>
                <l n="335">σφωιτέρῃ τάντεσσι μετέπρεπεν Αἰολίδῃσιν,</l>
                <l>πέμπει δεῦρο νέεσθαι ἀμήχανον· οὐδ’ ὑπαλύξειν</l>
                <l>στεῦται ἀμειλίκτοιο Διὸς θυμαλγέα μῆνιν</l>
                <l>καὶ χόλον, οὐδ’ ἄτλητον ἄγος Φρίξοιό τε ποινὰς</l>
                <l>Αἰολιδέων γενεήν, πρὶν ἐς Ἑλλάδα κῶας ἱκέσθαι.</l>
                <l n="340">νῆα δ’ Ἀθηναίη Παλλὰς κάμεν, οὐ μάλα τοίην,</l>
                <l>οἷαί περ Κόλχοισι μετ’ ἀνδράσι νῆες ἔασιν,</l>
                <l>τάων αἰνοτάτης ἐπεκύρσαμεν. ἤλιθα γάρ μιν</l>
                <l>λάβρον ὕδωρ πνοιή τε διέτμαγεν· ἡ δ’ ἐνὶ γόμφοις</l>
                <l>ἴσχεται, ἢν καὶ πᾶσαι ἐπιβρίσωσιν ἄελλαι.</l>
                <l n="345">ἶσον δ’ ἐξ ἀνέμοιο θέει καὶ ὅτ’ ἀνέρες αὐτοὶ</l>
                <l>νωλεμέως χείρεσσιν ἐπισπέρχωσιν ἐρετμοῖς.</l>
                <l>τῇ δ’ ἐναγειράμενος Παναχαιίδος εἴ τι φέριστον</l>
                <l>ἡρώων, τεὸν ἄστυ μετήλυθε, πόλλ’ ἐπαληθεὶς</l>
                <l>ἄστεα καὶ πελάγη στυγερῆς ἁλός, εἴ οἱ ὀπάσσαις.</l>
                <l n="350">αὐτῷ δ’ ὥς κεν ἅδῃ, τὼς ἔσσεται· οὐ γὰρ ἱκάνει</l>
                <l>χερσὶ βιησόμενος· μέμονεν δέ τοι ἄξια τίσειν</l>
                <l>δωτίνης, ἀίων ἐμέθεν μέγα δυσμενέοντας</l>
                <l>Σαυρομάτας, τοὺς σοῖσιν ὑπὸ σκήπτροισι δαμάσσει.</l>
                <l>εἰ δὲ καὶ οὔνομα δῆθεν ἐπιθύεις γενεήν τε</l>
                <l n="355">ἴδμεναι, οἵτινές εἰσιν, ἕκαστά γε μυθησαίμην.</l>
                <l>τόνδε μέν, οἷό περ οὕνεκ’ ἀφ’ Ἑλλάδος ὧλλοι ἄγερθεν,</l>
                <l>κλείους’ Αἴσονος υἱὸν Ἰήσονα Κρηθεΐδαο.</l>
                <l>εἰ δ’ αὐτοῦ Κρηθῆος ἐτήτυμόν ἐστι γενέθλης,</l>
                <l>οὕτω κεν γνωτὸς πατρώιος ἄμμι πέλοιτο.</l>
                <l n="360">ἄμφω γὰρ Κρηθεὺς Ἀθάμας τ’ ἔσαν Αἰόλου υἷες·</l>
                <l>Φρίξος δ’ αὖτ’ Ἀθάμαντος ἔην πάις Αἰολίδαο.</l>
                <l>τόνδε δ’ ἄρ’, Ἠελίου γόνον ἔμμεναι εἴ τιν’ ἀκούεις,</l>
                <l>δέρκεαι Αὐγείην· Τελαμὼν δ’ ὅγε, κυδίστοιο</l>
                <l>Αἰακοῦ ἐκγεγαώς· Ζεὺς δ’ Αἰακὸν αὐτὸς ἔτικτεν.</l>
                <l n="365">ὧς δὲ καὶ ὧλλοι πάντες, ὅσοι συνέπονται ἑταῖροι,</l>
                <l>ἀθανάτων υἷές τε καὶ υἱωνοὶ γεγάασιν.&amp;quot; <milestone n="367" unit="card"/></l>
                <l rend="indent">Τοῖα παρέννεπεν Ἄργος· ἄναξ δ’ ἐπεχώσατο μύθοις</l>
                <l>εἰσαΐων· ὑψοῦ δὲ χόλῳ φρένες ἠερέθοντο.</l>
                <l>φῆ δ’ ἐπαλαστήσας· μενέαινε δὲ παισὶ μάλιστα</l>
                <l n="370">Χαλκιόπης· τῶν γάρ σφε μετελθέμεν οὕνεκ’ ἐώλπει·</l>
                <l>ἐκ δέ οἱ ὄμματ’ ἔλαμψεν ὑπ’ ὀφρύσιν ἱεμένοιο·</l>
                <l rend="indent">&amp;quot;Οὐκ ἄφαρ ὀφθαλμῶν μοι ἀπόπροθι, λωβητῆρες,</l>
                <l>νεῖσθ’ αὐτοῖσι δόλοισι παλίσσυτοι ἔκτοθι γαίης,</l>
                <l>πρίν τινα λευγαλέον τε δέρος καὶ Φρίξον ἰδέσθαι;</l>
                <l n="375">αὐτίχ’ ὁμαρτήσαντες ἀφ’ Ἑλλάδος, οὐκ ἐπὶ κῶας,</l>
                <l>σκῆπτρα δὲ καὶ τιμὴν βασιληίδα δεῦρο νέεσθε.</l>
                <l>εἰ δέ κε μὴ προπάροιθεν ἐμῆς ἥψασθε τραπέζης,</l>
                <l>ἦ τ’ ἂν ἀπὸ γλώσσας τε ταμὼν καὶ χεῖρε κεάσσας</l>
                <l>ἀμφοτέρας, οἴοισιν ἐπιπροέηκα πόδεσσιν,</l>
                <l n="380">ὥς κεν ἐρητύοισθε καὶ ὕστερον ὁρμηθῆναι,</l>
                <l>οἷα δὲ καὶ μακάρεσσιν ἐπεψεύσασθε θεοῖσιν.&amp;quot;</l>
                <l rend="indent">Φῆ ῥα χαλεψάμενος· μέγα δὲ φρένες Αἰακίδαο</l>
                <l>νειόθεν οἰδαίνεσκον· ἐέλδετο δ’ ἔνδοθι θυμὸς</l>
                <l>ἀντιβίην ὀλοὸν φάσθαι ἔπος· ἀλλ’ ἀπέρυκεν</l>
                <l n="385">Αἰσονίδης· πρὸ γὰρ αὐτὸς ἀμείψατο μειλιχίοισιν·</l>
                <l rend="indent">&amp;quot;Αἰήτη, σχέο μοι τῷδε στόλῳ. οὔτι γὰρ αὔτως</l>
                <l>ἄστυ τεὸν καὶ δώμαθ’ ἱκάνομεν, ὥς που ἔολπας,</l>
                <l>οὐδὲ μὲν ἱέμενοι. τίς δ’ ἂν τόσον οἶδμα περῆσαι</l>
                <l>τλαίη ἑκὼν ὀθνεῖον ἐπὶ κτέρας; ἀλλά με δαίμων</l>
                <l n="390">καὶ κρυερὴ βασιλῆος ἀτασθάλου ὦρσεν ἐφετμή.</l>
                <l>δὸς χάριν ἀντομένοισι· σέθεν δ’ ἐγὼ Ἑλλάδι πάσῃ</l>
                <l>θεσπεσιην οἴσω κληηδόνα· καὶ δέ τοι ἤδη</l>
                <l>πρόφρονές εἰμεν ἄρηι θοὴν ἀποτῖσαι ἀμοιβήν,</l>
                <l>εἴτ’ οὖν Σαυρομάτας γε λιλαίεαι, εἴτε τιν’ ἄλλον</l>
                <l n="395">δῆμον σφωιτέροισιν ὑπὸ σκήπτροισι δαμάσσαι.&amp;quot;</l>
                <l rend="indent">Ἴσκεν ὑποσσαίνων ἀγανῇ ὀπί· τοῖο δὲ θυμὸς</l>
                <l>διχθαδίην πόρφυρεν ἐνὶ στήθεσσι μενοινήν,</l>
                <l>ἤ σφεας ὁρμηθεὶς αὐτοσχεδὸν ἐξεναρίζοι,</l>
                <l>ἦ ὅγε πειρήσαιτο βίης. τό οἱ εἴσατ’ ἄρειον</l>
                <l n="400">φραζομένῳ· καὶ δή μιν ὑποβλήδην προσέειπεν·</l>
                <l rend="indent">&amp;quot;Ξεῖνε, τί κεν τὰ ἕκαστα διηνεκέως ἀγορεύοις;</l>
                <l>εἰ γὰρ ἐτήτυμόν ἐστε θεῶν γένος, ἠὲ καὶ ἄλλως</l>
                <l>οὐδὲν ἐμεῖο χέρηες ἐπ’ ὀθνείοισιν ἔβητε,</l>
                <l>δώσω τοι χρύσειον ἄγειν δέρος, αἴ κ’ ἐθέλῃσθα,</l>
                <l n="405">πειρηθείς. ἐσθλοῖς γὰρ ἐπ’ ἀνδράσιν οὔτι μεγαίρω,</l>
                <l>ὡς αὐτοὶ μυθεῖσθε τὸν Ἑλλάδι κοιρανέοντα.</l>
                <l>πεῖρα δέ τοι μένεός τε καὶ ἀλκῆς ἔσσετ’ ἄεθλος,</l>
                <l>τόν ῥ’ αὐτὸς περίειμι χεροῖν ὀλοόν περ ἐόντα.</l>
                <l>δοιώ μοι πεδίον τὸ Ἀρήιον ἀμφινέμονται</l>
                <l n="410">ταύρω χαλκόποδε, στόματι φλόγα φυσιόωντες·</l>
                <l>τοὺς ἐλάω ζεύξας στυφελὴν κατὰ νειὸν Ἄρηος</l>
                <l>τετράγυον, τὴν αἶψα ταμὼν ἐπὶ τέλσον ἀρότρῳ</l>
                <l>οὐ σπόρον ὁλκοῖσιν Δηοῦς ἐνιβᾴλλομαι ἀκτήν,</l>
                <l>ἀλλ’ ὄφιος δεινοῖο μεταλδήσκοντας ὀδόντας</l>
                <l n="415">ἀνδράσι τευχηστῇσι δέμας. τοὺς δ’ αὖθι δαΐζων</l>
                <l>κείρω ἐμῷ ὑπὸ δουρὶ περισταδὸν ἀντιόωντας.</l>
                <l>ἠέριος ζεύγνυμι βόας, καὶ δείελον ὥρην</l>
                <l>παύομαι ἀμήτοιο. σύ δ’, εἰ τάδε τοῖα τελέσσεις,</l>
                <l>αὐτῆμαρ τόδε κῶας ἀποίσεαι εἰς βασιλῆος·</l>
                <l n="420">πρὶν δέ κεν οὐ δοίην, μηδ’ ἔλπεο. δὴ γὰρ ἀεικὲς</l>
                <l>ἄνδρ’ ἀγαθὸν γεγαῶτα κακωτέρῳ ἀνέρι εἶξαι.&amp;quot; <milestone n="422" unit="card"/></l>
                <l rend="indent">Ὧς ἄρ’ ἔφη· ὁ δὲ σῖγα ποδῶν πάρος ὄμματα πήξας</l>
                <l>ἧστ’ αὔτως ἄφθογγος, ἀμηχανέων κακότητι.</l>
                <l>βουλὴν δ’ ἀμφὶ πολὺν στρώφα χρόνον, οὐδέ πῃ εἶχεν</l>
                <l n="425">θαρσαλέως ὑποδέχθαι, ἐπεὶ μέγα φαίνετο ἔργον·</l>
                <l>ὀψε δ’ ἀμειβόμενος προσελέξατο κερδαλέοισιν·</l>
                <l rend="indent">&amp;quot;Αἰήτη, μάλα τοί με δίκῃ περιπολλὸν ἐέργεις.</l>
                <l>τῶ καὶ ἐγὼ τὸν ἄεθλον ὑπερφίαλόν περ ἐόντα</l>
                <l>τλήσομαι, εἰ καί μοι θανέειν μόρος. οὐ γὰρ ἔτ’ ἄλλο</l>
                <l n="430">ῥίγιον ἀνθρώποισι κακῆς ἐπικείσετ’ ἀνάγκης,</l>
                <l>ἥ με καὶ ἐνθάδε νεῖσθαι ἐπέχραεν ἐκ βασιλῆος.&amp;quot;</l>
                <l rend="indent">Ὧς φάτ’ ἀμηχανίῃ βεβολημένος· αὐτὰρ ὁ τόνγε</l>
                <l>σμερδαλέοις ἐπέεσσι προσέννεπεν ἀσχαλόωντα·</l>
                <l>&amp;quot;Ἔρχεο νῦν μεθ’ ὅμιλον, ἐπεὶ μέμονάς γε πόνοιο·</l>
                <l n="435">εἰ δὲ σύγε ζυγὰ βουσὶν ὑποδδείσαις ἐπαεῖραι,</l>
                <l>ἠὲ καὶ οὐλομένου μεταχάσσεαι ἀμήτοιο,</l>
                <l>αὐτῷ κεν τὰ ἕκαστα μέλοιτό μοι, ὄφρα καὶ ἄλλος</l>
                <l>ἀνὴρ ἐρρίγῃσιν ἀρείονα φῶτα μετελθεῖν.&amp;quot;</l>
                <l rend="indent">Ἴσκεν ἀπηλεγέως· ὁ δ’ ἀπὸ θρόνου ὤρνυτ’ Ἰήσων,</l>
                <l n="440">Αὐγείης Τελαμών τε παρασχεδόν· εἵπετο δ’ Ἄργος</l>
                <l>οἶος, ἐπεὶ μεσσηγὺς ἔτ’ αὐτόθι νεῦσε λιπέσθαι</l>
                <l>αὐτοκασιγνήτοις· οἱ δ’ ἤισαν ἐκ μεγάροιο.</l>
                <l>θεσπέσιον δ’ ἐν πᾶσι μετέπρεπεν Αἴσονος υἱὸς</l>
                <l>κάλλεϊ καὶ χαρίτεσσιν· ἐπ’ αὐτῷ δ’ ὄμματα κούρη</l>
                <l n="445">λοξὰ παρὰ λιπαρὴν σχομένη θηεῖτο καλύπτρην,</l>
                <l>κῆρ ἄχεϊ σμύχουσα· νόος δέ οἱ ἠύτ’ ὄνειρος</l>
                <l>ἑρπύζων πεπότητο μετ’ ἴχνια νισσομένοιο.</l>
                <l>καί ῥ’ οἱ μέν ῥα δόμων ἐξήλυθον ἀσχαλόωντες.</l>
                <l>Χαλκιόπη δὲ χόλον πεφυλαγμένη Αἰήταο</l>
                <l n="450">καρπαλίμως θάλαμόνδε σὺν υἱάσιν οἷσι βεβήκει.</l>
                <l>αὔτως δ’ αὖ Μήδεια μετέστιχε· πολλὰ δὲ θυμῷ</l>
                <l>ὥρμαιν’, ὅσσα τ’ Ἔρωτες ἐποτρύνουσι μέλεσθαι.</l>
                <l>προπρὸ δ’ ἄρ’ ὀφθαλμῶν ἔτι οἱ ἰνδάλλετο πάντα,</l>
                <l>αὐτός θ’ οἷος ἔην, οἵοισί τε φάρεσιν ἕστο,</l>
                <l n="455">οἷά τ’ ἔειφ’, ὥς θ’ ἕζετ’ ἐπὶ θρόνου, ὥς τε θύραζε</l>
                <l>ἤιεν· οὐδέ τιν’ ἄλλον ὀίσσατο πορφύρουσα</l>
                <l>ἔμμεναι ἀνέρα τοῖον· ἐν οὔασι δ’ αἰὲν ὀρώρει</l>
                <l>αὐδή τε μῦθοί τε μελίφρονες, οὓς ἀγόρευσεν.</l>
                <l>τάρβει δ’ ἀμφ’ αὐτῷ, μή μιν βόες ἠὲ καὶ αὐτὸς</l>
                <l n="460">Αἰήτης φθίσειεν· ὀδύρετο δ’ ἠύτε πάμπαν</l>
                <l>ἤδη τεθνειῶτα, τέρεν δέ οἱ ἀμφὶ παρειὰς</l>
                <l>δάκρυον αἰνοτάτῳ ἐλέῳ ῥέε κηδοσύνῃσιν·</l>
                <l>ἦκα δὲ μυρομένη λιγέως ἀνενείκατο μῦθον·</l>
                <l rend="indent">&amp;quot;Τίπτε με δειλαίην τόδ’ ἔχει ἄχος; εἴθ’ ὅγε πάντων</l>
                <l n="465">φθίσεται ἡρώων προφερέστατος, εἴτε χερείων,</l>
                <l>ἐρρέτω. ἦ μὲν ὄφελλεν ἀκήριος ἐξαλέασθαι.</l>
                <l>ναὶ δὴ τοῦτό γε, πότνα θεὰ Περσηί, πέλοιτο,</l>
                <l>οἴκαδε νοστήσειε φυγὼν μόρον· εἰ δέ μιν αἶσα</l>
                <l>δμηθῆναι ὑπὸ βουσί, τόδε προπάροιθε δαείη,</l>
                <l n="470">οὕνεκεν οὔ οἱ ἔγωγε κακῇ ἐπαγαίομαι ἄτῃ.&amp;quot;</l>
                <l rend="indent">Ἡ μὲν ἄρ’ ὧς ἐόλητο νόον μελεδήμασι κούρη.</l>
                <l>οἱ δ’ ἐπεὶ οὖν δήμου τε καὶ ἄστεος ἐκτὸς ἔβησαν</l>
                <l>τὴν ὁδόν, ἣν τὸ πάροιθεν ἀνήλυθον ἐκ πεδίοιο,</l>
                <l>δὴ τότ’ Ἰήσονα τοῖσδε προσέννεπεν Ἄργος ἔπεσσιν· <milestone n="475" unit="card"/></l>
                <l n="475" rend="indent">&amp;quot;Αἰσονίδη, μῆτιν μὲν ὀνόσσεαι, ἥντιν’ ἐνίψω·</l>
                <l>πείρης δ’ οὐ μάλ’ ἔοικε μεθιέμεν ἐν κακότητι.</l>
                <l>κούρην δή τινα πρόσθεν ὑπέκλυες αὐτὸς ἐμεῖο</l>
                <l>φαρμάσσειν Ἑκάτης Περσηίδος ἐννεσίῃσιν.</l>
                <l>τὴν εἴ κεν πεπίθοιμεν, ὀίομαι, οὐκέτι τάρβος</l>
                <l n="480">ἔσσετ’ ἀεθλεύοντι δαμήμεναι· ἀλλὰ μάλ’ αἰνῶς</l>
                <l>δείδω, μή πως οὔ μοι ὑποσταίη τόγε μήτηρ.</l>
                <l>ἔμπης δ’ ἐξαῦτις μετελεύσομαι ἀντιβολήσων,</l>
                <l>ξυνὸς ἐπεὶ πάντεσσιν ἐπικρέμαθ’ ἧμιν ὄλεθρος.&amp;quot;</l>
                <l rend="indent">Ἴσκεν ἐυφρονέων· ὁ δ’ ἀμείβετο τοῖσδ’ ἐπέεσσιν·</l>
                <l n="485">&amp;quot;Ὦ πέπον, εἴ νύ τοι αὐτῷ ἐφανδάνει, οὔτι μεγαίρω.</l>
                <l>βάσκ’ ἴθι καὶ πυκινοῖσι τεὴν παρὰ μητέρα μύθοις</l>
                <l>ὄρνυθι λισσόμενος· μελέη γε μὲν ἧμιν ὄρωρεν</l>
                <l>ἐλπωρή, ὅτε νόστον ἐπετραπόμεσθα γυναιξίν.&amp;quot;</l>
                <l>ὧς ἔφατ’· ὦκα δ’ ἕλος μετεκίαθον. αὐτὰρ ἑταῖροι</l>
                <l n="490">γηθόσυνοι ἐρέεινον, ὅπως παρεόντας ἴδοντο·</l>
                <l>τοῖσιν δ’ Αἰσονίδης τετιημένος ἔκφατο μῦθον·</l>
                <l rend="indent">&amp;quot;Ὦ φίλοι, Αἰήταο ἀπηνέος ἄμμι φίλον κῆρ</l>
                <l>ἀντικρὺ κεχόλωται, ἕκαστα γὰρ οὔ νύ τι τέκμωρ</l>
                <l>οὔτ’ ἐμοί, οὔτε κεν ὔμμι διειρομένοισι πέλοιτο.</l>
                <l n="495">φῆ δὲ δύω πεδίον τὸ Ἀρήιον ἀμφινέμεσθαι</l>
                <l>ταύρω χαλκόποδε, στόματι φλόγα φυσιόωντας.</l>
                <l>τετράγυον δ’ ἐπὶ τοῖσιν ἐφίετο νειὸν ἀρόσσαι·</l>
                <l>δώσειν δ’ ἐξ ὄφιος γενύων σπόρον, ὅς ῥ’ ἀνίῃσιν</l>
                <l>γηγενέας χαλκέοις σὺν τεύχεσιν· ἤματι δ’ αὐτῷ</l>
                <l n="500">χρειὼ τούσγε δαΐξαι. ὃ δή νύ οἱ--οὔτι γὰρ ἄλλο</l>
                <l>βέλτερον ἦν φράσσασθαι--ἀπηλεγέως ὑποέστην.&amp;quot;</l>
                <l rend="indent">Ὧς ἄρ’ ἔφη· πάντεσσι δ’ ἀνήνυτος εἴσατ’ ἄεθλος,</l>
                <l>δὴν δ’ ἄνεῳ καὶ ἄναυδοι ἐς ἀλλήλους ὁρόωντο,</l>
                <l>ἄτῃ ἀμηχανίῃ τε κατηφέες· ὀψὲ δὲ Πηλεὺς</l>
                <l n="505">θαρσαλέως μετὰ πᾶσιν ἀριστήεσσιν ἔειπεν·</l>
                <l>&amp;quot;Ὥρη μητιάασθαι ὅ κ’ ἔρξομεν. οὐ μὲν ἔολπα</l>
                <l>βουλῆς εἶναι ὄνειαρ, ὅσον τ’ ἐπὶ κάρτεϊ χειρῶν.</l>
                <l>εἰ μέν νυν τύνη ζεῦξαι βόας Αἰήταο,</l>
                <l>ἥρως Αἰσονίδη, φρονέεις, μέμονάς τε πόνοιο,</l>
                <l n="510">ἦ τ’ ἂν ὑποσχεσίην πεφυλαγμένος ἐντύναιο·</l>
                <l>εἰ δ’ οὔ τοι μάλα θυμὸς ἑῇ ἐπὶ πάγχυ πέποιθεν</l>
                <l>ἠνορέῃ, μήτ’ αὐτὸς ἐπείγεο, μήτε τιν’ ἄλλον</l>
                <l>τῶνδ’ ἀνδρῶν πάπταινε παρήμενος. οὐ γὰρ ἔγωγε</l>
                <l>σχήσομ’, ἐπεὶ θάνατός γε τὸ κύντατον ἔσσεται ἄλγος.&amp;quot;</l>
                <l n="515" rend="indent">Ὧς ἔφατ’ Αἰακίδης· Τελαμῶνι δὲ θυμὸς ὀρίνθη·</l>
                <l>σπερχόμενος δ’ ἀνόρουσε θοῶς· ἐπὶ δὲ τρίτος Ἴδας</l>
                <l>ὦρτο μέγα φρονέων, ἐπὶ δ’ υἱέε Τυνδαρέοιο·</l>
                <l>σὺν δὲ καὶ Οἰνεΐδης ἐναρίθμιος αἰζηοῖσιν</l>
                <l>ἀνδράσιν, οὐδέ περ ὅσσον ἐπανθιόωντας ἰούλους</l>
                <l n="520">ἀντέλλων· τοίῳ οἱ ἀείρετο κάρτεϊ θυμός.</l>
                <l>οἱ δ’ ἄλλοι εἴξαντες ἀκὴν ἔχον. αὐτίκα δ’ Ἄργος</l>
                <l>τοῖον ἔπος μετέειπεν ἐελδομένοισιν ἀέθλου·</l>
                <l rend="indent">&amp;quot;Ὦ φίλοι, ἤτοι μὲν τόδε λοίσθιον. ἀλλά τιν’ οἴω</l>
                <l>μητρὸς ἐμῆς ἔσσεσθαι ἐναίσιμον ὔμμιν ἀρωγήν.</l>
                <l n="525">τῶ καί περ μεμαῶτες, ἐρητύοισθ’ ἐνὶ νηὶ</l>
                <l>τυτθὸν ἔθ’, ὡς τὸ πάροιθεν, ἐπεὶ καὶ ἐπισχέμεν ἔμπης</l>
                <l>λώιον, ἢ κακὸν οἶτον ἀφειδήσαντας ἑλέσθαι.</l>
                <l>κούρη τις μεγάροισιν ἐνιτρέφετ’ Αἰήταο,</l>
                <l>τὴν Ἑκάτη περίαλλα θεὰ δάε τεχνήσασθαι</l>
                <l n="530">φάρμαχ’, ὅς’ ἤπειρός τε φύει καὶ νήχυτον ὕδωρ,</l>
                <l>τοῖσι καὶ ἀκαμάτοιο π??ρὸς μειλίσσετ’ ἀυτμή,</l>
                <l>καὶ ποταμοὺς ἵστησιν ἄφαρ κελαδεινὰ ῥέοντας,</l>
                <l>ἄστρα τε καὶ μήνης ἱερῆς ἐπέδησε κελεύθους.</l>
                <l>τῆς μὲν ἀπὸ μεγάροιο κατὰ στίβον ἐνθάδ’ ἰόντες</l>
                <l n="535">μνησάμεθ’, εἴ κε δύναιτο, κασιγνήτη γεγαυῖα,</l>
                <l>μήτηρ ἡμετέρη πεπιθεῖν ἐπαρῆξαι ἀέθλῳ.</l>
                <l>εἰ δὲ καὶ αὐτοῖσιν τόδ’ ἐφανδάνει, ἦ τ’ ἂν ἱκοίμην</l>
                <l>ἤματι τῷδ’ αὐτῷ πάλιν εἰς δόμον Αἰήταο</l>
                <l>πειρήσων· τάχα δ’ ἂν σὺν δαίμονι πειρηθείην.&amp;quot; <milestone n="540" unit="card"/></l>
                <l n="540" rend="indent">Ὧς φάτο· τοῖσι δὲ σῆμα θεοὶ δόσαν εὐμενέοντες.</l>
                <l>τρηρὼν μὲν φεύγουσα βίην κίρκοιο πελειὰς</l>
                <l>ὑψόθεν Αἰσονίδεω πεφοβημένη ἔμπεσε κόλποις·</l>
                <l>κίρκος δ’ ἀφλάστῳ περικάππεσεν. ὦκα δὲ Μόψος</l>
                <l>τοῖον ἔπος μετὰ πᾶσι θεοπροπέων ἀγόρευσεν·</l>
                <l n="545" rend="indent">&amp;quot;Υ̓́μμι, φίλοι, τόδε σῆμα θεῶν ἰότητι τέτυκται·</l>
                <l>οὐδέ τῃ ἄλλως ἐστὶν ὑποκρίνασθαι ἄρειον,</l>
                <l>παρθενικὴν δ’ ἐπέεσσι μετελθέμεν ἀμφιέποντας</l>
                <l>μήτι παντοίῃ. δοκέω δέ μιν οὐκ ἀθερίζειν,</l>
                <l>εἰ ἐτεὸν Φινεύς γε θεᾷ ἐνὶ Κύπριδι νόστον</l>
                <l n="550">πέφραδεν ἔσσεσθαι. κείνης δ’ ὅγε μείλιχος ὄρνις</l>
                <l>πότμον ὑπεξήλυξε· κέαρ δέ μοι ὡς ἐνὶ θυμῷ</l>
                <l>τόνδε κατ’ οἰωνὸν προτιόσσεται, ὧς δὲ πέλοιτο.</l>
                <l>ἀλλά, φίλοι, Κυθέρειαν ἐπικλείοντες ἀμύνειν,</l>
                <l>ἤδη νῦν Ἄργοιο παραιφασίῃσι πίθεσθε.&amp;quot;</l>
                <l n="555" rend="indent">Ἴσκεν· ἐπῄνησαν δὲ νέοι, Φινῆος ἐφετμὰς</l>
                <l>μνησάμενοι· μοῦνος δ’ Ἀφαρήιος ἄνθορεν Ἴδας,</l>
                <l>δείν’ ἐπαλαστήσας μεγάλῃ ὀπί, φώνησέν τε·</l>
                <l>&amp;quot;Ὦ πόποι, ἦ ῥα γυναιξὶν ὁμόστολοι ἐνθάδ’ ἔβημεν,</l>
                <l>οἳ Κύπριν καλέουσιν ἐπίρροθον ἄμμι πέλεσθαι,</l>
                <l n="560">οὐκέτ’ Ἐνυαλίοιο μέγα σθένος; ἐς δὲ πελείας</l>
                <l>καὶ κίρκους λεύσσοντες ἐρητύεσθε ἀέθλων;</l>
                <l>ἔρρετε, μηδ’ ὔμμιν πολεμήια ἔργα μέλοιτο,</l>
                <l>παρθενικὰς δὲ λιτῇσιν ἀνάλκιδας ἠπεροπεύειν.&amp;quot;</l>
                <l rend="indent">Ὧς ηὔδα μεμαώς· πολέες δ’ ὁμάδησαν ἑταῖροι</l>
                <l n="565">ἦκα μάλ’, οὐδ’ ἄρα τίς οἱ ἐναντίον ἔκφατο μῦθον.</l>
                <l>χωόμενος δ’ ὅγ’ ἔπειτα καθέζετο· τοῖσι δ’ Ἰήσων</l>
                <l>αὐτίκ’ ἐποτρύνων τὸν ἑὸν νόον ὧδ’ ἀγόρευεν·</l>
                <l>&amp;quot;Ἄργος μὲν παρὰ νηός, ἐπεὶ τόδε πᾶσιν ἕαδεν,</l>
                <l>στελλέσθω· ἀτὰρ αὐτοὶ ἐπὶ χθονὸς ἐκ ποταμοῖο</l>
                <l n="570">ἀμφαδὸν ἤδη πείσματ’ ἀνάψομεν. ἦ γὰρ ἔοικεν</l>
                <l>μηκέτι δὴν κρύπτεσθαι ὑποπτήσσοντας ἀυτήν.&amp;quot;</l>
                <l rend="indent">Ὧς ἄρ’ ἔφη· καὶ τὸν μὲν ἄφαρ προΐαλλε νέεσθαι</l>
                <l>καρπαλίμως ἐξαῦτις ἀνὰ πτόλιν· οἱ δ’ ἐπὶ νηὸς</l>
                <l>εὐναίας ἐρύσαντες ἐφετμαῖς Αἰσονίδαο</l>
                <l n="575">τυτθὸν ὑπὲξ ἕλεος χέρσῳ ἐπέκελσαν ἐρετμοῖς.</l>
                <l rend="indent">Αὐτίκα δ’ Αἰήτης ἀγορὴν ποιήσατο Κόλχων</l>
                <l>νόσφιν ἑοῖο δόμου, τόθι περ καὶ πρόσθε κάθιζον,</l>
                <l>ἀτλήτους Μινύῃσι δόλους καὶ κήδεα τεύχων.</l>
                <l>στεῦτο δ’, ἐπεί κεν πρῶτα βόες διαδηλήσωνται</l>
                <l n="580">ἄνδρα τόν, ὅς ῥ’ ὑπέδεκτο βαρὺν καμέεσθαι ἄεθλον,</l>
                <l>δρυμὸν ἀναρρήξας λασίης καθύπερθε· κολώνης</l>
                <l>αὔτανδρον φλέξειν δόρυ νήιον, ὄφρ’ ἀλεγεινὴν</l>
                <l>ὕβριν ἀποφλύξωσιν ὑπέρβια μηχανόωντες.</l>
                <l>οὐδὲ γὰρ Αἰολίδην Φρίξον μάλα περ χατέοντα</l>
                <l n="585">δέχθαι ἐνὶ μεγάροισιν ἐφέστιον, ὃς περὶ πάντων</l>
                <l>ξείνων μελιχίῃ τε θεουδείῃ τ’ ἐκέκαστο,</l>
                <l>εἰ μή οἱ Ζεὺς αὐτὸς ἀπ’ οὐρανοῦ ἄγγελον ἧκεν</l>
                <l>Ἑρμείαν, ὥς κεν προσκηδέος ἀντιάσειεν·</l>
                <l>μὴ καὶ ληιστῆρας ἑὴν ἐς γαῖαν ἰόντας</l>
                <l n="590">ἔσσεσθαι δηναιὸν ἀπήμονας, οἷσι μέμηλεν</l>
                <l>ὀθνείοις ἐπὶ χεῖρα ἑὴν κτεάτεσσιν ἀείρειν,</l>
                <l>κρυπταδίους τε δόλους τεκταινέμεν, ἠδὲ βοτήρων</l>
                <l>αὔλια δυσκελάδοισιν ἐπιδρομίῃσι δαΐξαι.</l>
                <l>νόσφι δὲ οἷ αὐτῷ φάτ’ ἐοικότα μείλια τίσειν</l>
                <l n="595">υἱῆας Φρίξοιο, κακορρέκτῃσιν ὀπηδοὺς</l>
                <l>ἀνδράσι νοστήσαντας ὁμιλαδόν, ὄφρα ἑ τιμῆς</l>
                <l>καὶ σκήπτρων ἐλάσειαν ἀκηδέες· ὥς ποτε βάξιν</l>
                <l>λευγαλέην οὗ πατρὸς ἐπέκλυεν Ἠελίοιο,</l>
                <l>χρειώ μιν πυκινόν τε δόλον βουλάς τε γενέθλης</l>
                <l n="600">σφωιτέρης ἄτην τε πολύτροπον ἐξαλέασθαι·</l>
                <l>τῶ καὶ ἐελδομένους πέμπειν ἐς Ἀχαιίδα γαῖαν</l>
                <l>πατρὸς ἐφημοσύνῃ, δολιχὴν ὁδόν. οὐδὲ θυγατρῶν</l>
                <l>εἶναί οἱ τυτθόν γε δέος, μή πού τινα μῆτιν</l>
                <l>φράσσωνται στυγερήν, οὐδ’ υἱέος Ἀψύρτοιο·</l>
                <l n="605">ἀλλ’ ἐνὶ Χαλκιόπης γενεῇ τάδε λυγρὰ τετύχθαι.</l>
                <l>καί ῥ’ ὁ μὲν ἄσχετα ἔργα πιφαύσκετο δημοτέροισιν</l>
                <l>χωόμενος· μέγα δέ σφιν ἀπείλεε νῆά τ’ ἔρυσθαι</l>
                <l>ἠδ’ αὐτούς, ἵνα μήτις ὑπὲκ κακότητος ἀλύξῃ. <milestone n="609" unit="card"/></l>
                <l rend="indent">Τόφρα δὲ μητέρ’ ἑήν, μετιὼν δόμον Αἰήταο,</l>
                <l n="610">Ἄργος παντοίοισι παρηγορέεσκ’ ἐπέεσσιν,</l>
                <l>Μήδειαν λίσσεσθαι ἀμυνέμεν· ἡ δὲ καὶ αὐτὴ</l>
                <l>πρόσθεν μητιάασκε· δέος δέ μιν ἴσχανε θυμόν,</l>
                <l>μή πως ἠὲ παρ’ αἶσαν ἐτώσια μειλίξαιτο</l>
                <l>πατρὸς ἀτυζομένην ὀλοὸν χόλον, ἠὲ λιτῇσιν</l>
                <l n="615">ἑσπομένης ἀρίδηλα καὶ ἀμφαδὰ ἔργα πέλοιτο.</l>
                <l rend="indent">Κούρην δ’ ἐξ ἀχέων ἀδινὸς κατελώφεεν ὕπνος</l>
                <l>λέκτρῳ ἀνακλινθεῖσαν. ἄφαρ δέ μιν ἠπεροπῆες,</l>
                <l>οἷά τ’ ἀκηχεμένην, ὀλοοὶ ἐρέθεσκον ὄνειροι.</l>
                <l>τὸν ξεῖνον δ’ ἐδόκησεν ὑφεστάμεναι τὸν ἄεθλον,</l>
                <l n="620">οὔτι μάλ’ ὁρμαίνοντα δέρος κριοῖο κομίσσαι,</l>
                <l>οὐδέ τι τοῖο ἕκητι μετὰ πτόλιν Αἰήταο</l>
                <l>ἐλθέμεν, ὄφρα δέ μιν σφέτερον δόμον εἰσαγάγοιτο</l>
                <l>κουριδίην παράκοιτιν· ὀίετο δ’ ἀμφὶ βόεσσιν</l>
                <l>αὐτὴ ἀεθλεύουσα μάλ’ εὐμαρέως πονέεσθαι·</l>
                <l n="625">σφωιτέρους δὲ τοκῆας ὑποσχεσίης ἀθερίζειν,</l>
                <l>οὕνεκεν οὐ κούρῃ ζεῦξαι βόας, ἀλλά οἱ αὐτῷ</l>
                <l>προύθεσαν· ἐκ δ’ ἄρα τοῦ νεῖκος πέλεν ἀμφήριστον</l>
                <l>πατρί τε καὶ ξείνοις· αὐτῇ δ’ ἐπιέτρεπον ἄμφω</l>
                <l>τὼς ἔμεν, ὥς κεν ἑῇσι μετὰ φρεσὶν ἰθύσειεν.</l>
                <l n="630">ἡ δ’ ἄφνω τὸν ξεῖνον, ἀφειδήσασα τοκήων,</l>
                <l>εἵλετο· τοὺς δ’ ἀμέγαρτον ἄχος λάβεν, ἐκ δ’ ἐβόησαν</l>
                <l>χωόμενοι· τὴν δ’ ὕπνος ἅμα κλαγγῇ μεθέηκεν.</l>
                <l>παλλομένη δ’ ἀνόρουσε φόβῳ, περί τ’ ἀμφί τε τοίχους</l>
                <l>πάπτηνεν θαλάμοιο· μόλις δ’ ἐσαγείρατο θυμὸν</l>
                <l n="635">ὡς πάρος ἐν στέρνοις, ἀδινὴν δ’ ἀνενείκατο φωνήν·</l>
                <l rend="indent">&amp;quot;Δειλὴ ἐγών, οἷόν με βαρεῖς ἐφόβησαν ὄνειροι.</l>
                <l>δείδια, μὴ μέγα δή τι φέρῃ κακὸν ἥδε κέλευθος</l>
                <l>ἡρώων. περί μοι ξείνῳ φρένες ἠερέθονται.</l>
                <l>μνάσθω ἑὸν κατὰ δῆμον Ἀχαιίδα τηλόθι κούρην</l>
                <l n="640">ἄμμι δὲ παρθενίη τε μέλοι καὶ δῶμα τοκήων.</l>
                <l>ἔμπα γε μὴν θεμένη κύνεον κέαρ, οὐκέτ’ ἄνευθεν</l>
                <l>αὐτοκασιγνήτης πειρήσομαι, εἴ κέ μ’ ἀέθλῳ</l>
                <l>χραισμεῖν ἀντιάσῃσιν, ἐπὶ σφετέροις ἀχέουσα</l>
                <l>παισί· τό κέν μοι λυγρὸν ἐνὶ κραδίῃ σβέσαι ἄλγος.&amp;quot;</l>
                <l n="645" rend="indent">Ἦ ῥα, καὶ ὀρθωθεῖσα θύρας ὤιξε δόμοιο,</l>
                <l>νήλιπος, οἰέανος· καὶ δὴ λελίητο νέεσθαι</l>
                <l>αὐτοκασιγνήτηνδε, καὶ ἕρκεος οὐδὸν ἄμειψεν.</l>
                <l>δὴν δὲ καταυτόθι μίμνεν ἐνὶ προδόμῳ θαλάμοιο,</l>
                <l>αἰδοῖ ἐεργομένη· μετὰ δ’ ἐτράπετ’ αὖτις ὀπίσσω</l>
                <l n="650">στρεφθεῖς’· ἐκ δὲ πάλιν κίεν ἔνδοθεν, ἄψ τ’ ἀλέεινεν</l>
                <l>εἴσω· τηΰσιοι δὲ πόδες φέρον ἔνθα καὶ ἔνθα·</l>
                <l>ἤτοι ὅτ’ ἰθύσειεν, ἔρυκέ μιν ἔνδοθεν αἰδώς·</l>
                <l>αἰδοῖ δ’ ἐργομένην θρασὺς ἵμερος ὀτρύνεσκεν.</l>
                <l>τρὶς μὲν ἐπειρήθη, τρὶς δ’ ἔσχετο, τέτρατον αὖτις</l>
                <l n="655">λέκτροισιν πρηνὴς ἐνικάππεσεν εἱλιχθεῖσα.</l>
                <l>ὡς δ’ ὅτε τις νύμφη θαλερὸν πόσιν ἐν θαλάμοισιν</l>
                <l>μύρεται, ᾧ μιν ὄπασσαν ἀδελφεοὶ ἠδὲ τοκῆες,</l>
                <l>οὐδέ τί πω πάσαις ἐπιμίσγεται ἀμφιπόλοισιν</l>
                <l>αἰδοῖ ἐπιφροσύνῃ τε· μυχῷ δ’ ἀχέουσα θαάσσει·</l>
                <l n="660">τὸν δέ τις ὤλεσε μοῖρα, πάρος ταρπήμεναι ἄμφω</l>
                <l>δήνεσιν ἀλλήλων· ἡ δ’ ἔνδοθι δαιομένη περ</l>
                <l>σῖγα μάλα κλαίει χῆρον λέχος εἰσορόωσα,</l>
                <l>μή μιν κερτομέουσαι ἐπιστοβέωσι γυναῖκες·</l>
                <l>τῇ ἰκέλη Μήδεια κινύρετο. τὴν δέ τις ἄφνω</l>
                <l n="665">μυρομένην μεσσηγὺς ἐπιπρομολοῦς’ ἐνόησεν</l>
                <l>δμωάων, ἥ οἱ ἑπέτις πέλε κουρίζουσα·</l>
                <l>Χαλκιόπῃ δ’ ἤγγειλε παρασχεδόν· ἡ δ’ ἐνὶ παισὶν</l>
                <l>ἧστ’ ἐπιμητιόωσα κασιγνήτην ἀρέσασθαι.</l>
                <l>ἀλλ’ οὐδ’ ὧς ἀπίθησεν, ὅτ’ ἔκλυεν ἀμφιπόλοιο</l>
                <l n="670">μῦθον ἀνώιστον· διὰ δ’ ἔσσυτο θαμβήσασα</l>
                <l>ἐκ θαλάμου θάλαμόνδε διαμπερές, ᾧ ἔνι κούρη</l>
                <l>κέκλιτ’ ἀκηχεμένη, δρύψεν δ’ ἑκάτερθε παρειάς·</l>
                <l>ὡς δ’ ἴδε δάκρυσιν ὄσσε πεφυρμένα, φώνησέν μιν· <milestone n="674" unit="card"/></l>
                <l rend="indent">&amp;quot;Ὤι μοι ἐγώ, Μήδεια, τί δὴ τάδε δάκρυα λείβεις;</l>
                <l n="675">τίπτ’ ἔπαθες; τί τοι αἰνὸν ὑπὸ φρένας ἵκετο πένθος;</l>
                <l>ἤ νύ σε θευμορίη περιδέδρομεν ἅψεα νοῦσος,</l>
                <l>ἦέ τιν’ οὐλομένην ἐδάης ἐκ πατρὸς ἐνιπὴν</l>
                <l>ἀμφί τ’ ἐμοὶ καὶ παισίν; ὄφελλέ με μήτε τοκήων</l>
                <l>δῶμα τόδ’ εἰσοράαν, μηδὲ πτόλιν, ἀλλ’ ἐπὶ γαίης</l>
                <l n="680">πείρασι ναιετάειν, ἵνα μηδέ περ οὔνομα Κόλχων.&amp;quot;</l>
                <l rend="indent">Ὧς φάτο· τῆς δ’ ἐρύθηνε παρήια· δὴν δέ μιν αἰδὼς</l>
                <l>παρθενίη κατέρυκεν ἀμείψασθαι μεμαυῖαν.</l>
                <l>μῦθος δ’ ἄλλοτε μέν οἱ ἐπ’ ἀκροτάτης ἀνέτελλεν</l>
                <l>γλώσσης, ἄλλοτ’ ἔνερθε κατὰ στῆθος πεπότητο.</l>
                <l n="685">πολλάκι δ’ ἱμερόεν μὲν ἀνὰ στόμα θυῖεν ἐνισπεῖν·</l>
                <l>φθογγῇ δ’ οὐ προύβαινε παροιτέρω· ὀψὲ δ’ ἔειπεν</l>
                <l>τοῖα δόλῳ· θρασέες γὰρ ἐπεκλονέεσκον Ἔρωτες·</l>
                <l rend="indent">&amp;quot;Χαλκιόπη, περί μοι παίδων σέο θυμὸς ἄηται,</l>
                <l>μή σφε πατὴρ ξείνοισι σὺν ἀνδράσιν αὐτίκ’ ὀλέσσῃ.</l>
                <l n="690">τοῖα κατακνώσσουσα μινυνθαδίῳ νέον ὕπνῳ</l>
                <l>λεύσσω ὀνείρατα λυγρά, τά τις θεὸς ἀκράαντα</l>
                <l>θείη, μηδ’ ἀλεγεινὸν ἐφ’ υἱάσι κῆδος ἕλοιο.&amp;quot;</l>
                <l rend="indent">Φῆ ῥα, κασιγνήτης πειρωμένη, εἴ κέ μιν αὐτὴ</l>
                <l>ἀντιάσειε πάροιθεν ἑοῖς τεκέεσσιν ἀμύνειν.</l>
                <l n="695">τὴν δ’ αἰνῶς ἄτλητος ἐπέκλυσε θυμὸν ἀνίη</l>
                <l>δείματι, τοῖ’ ἐσάκουσεν· ἀμείβετο δ’ ὧδ’ ἐπέεσσιν·</l>
                <l>&amp;quot;Καὶ δ’ αὐτὴ τάδε πάντα μετήλυθον ὁρμαίνουσα,</l>
                <l>εἴ τινα συμφράσσαιο καὶ ἀρτύνειας ἀρωγήν.</l>
                <l>ἀλλ’ ὄμοσον Γαῖάν τε καὶ Οὐρανόν, ὅττι τοι εἴπω</l>
                <l n="700">σχήσειν ἐν θυμῷ, σύν τε δρήστειρα πέλεσθαι.</l>
                <l>λίσσομ’ ὑπὲρ μακάρων σέο τ’ αὐτῆς ἠδὲ τοκήων,</l>
                <l>μή σφε κακῇ ὑπὸ κηρὶ διαρραισθέντας ἰδέσθαι</l>
                <l>λευγαλέως· ἢ σοίγε φίλοις σὺν παισὶ θανοῦσα</l>
                <l>εἴην ἐξ Ἀίδεω στυγερὴ μετόπισθεν Ἐρινύς.&amp;quot;</l>
                <l n="705" rend="indent">Ὧς ἄρ’ ἔφη, τὸ δὲ πολλὸν ὑπεξέχυτ’ αὐτίκα
                    δάκρυ·</l>
                <l>νειόθι θ’ ἀμφοτέρῃσι περίσχετο γούνατα χερσίν,</l>
                <l>σὺν δὲ κάρη κόλποις περικάββαλεν. ἔνθ’ ἐλεεινὸν</l>
                <l>ἄμφω ἐπ’ ἀλλήλῃσι θέσαν γόον· ὦρτο δ’ ἰωὴ</l>
                <l>λεπταλέη διὰ δώματ’ ὀδυρομένων ἀχέεσσιν.</l>
                <l n="710">τὴν δὲ πάρος Μήδεια προσέννεπεν ἀσχαλόωσα·</l>
                <l rend="indent">&amp;quot;Δαιμονίη, τί νύ τοι ῥέξω ἄκος, οἷ’ ἀγορεύεις,</l>
                <l>ἀράς τε στυγερὰς καὶ Ἐρινύας; αἲ γὰρ ὄφελλεν</l>
                <l>ἔμπεδον εἶναι ἐπ’ ἄμμι τεοὺς υἱῆας ἔρυσθαι.</l>
                <l>ἴστω Κόλχων ὅρκος ὑπέρβιος ὅντιν’ ὀμόσσαι</l>
                <l n="715">αὐτὴ ἐποτρύνεις, μέγας Οὐρανός, ἥ θ’ ὑπένερθεν</l>
                <l>Γαῖα, θεῶν μήτηρ, ὅσσον σθένος ἐστὶν ἐμεῖο,</l>
                <l>μή ς’ ἐπιδευήσεσθαι, ἀνυστά περ ἀντιόωσαν.&amp;quot;</l>
                <l rend="indent">Φῆ ἄρα· Χαλκιόπη δ’ ἠμείβετο τοῖσδ’ ἐπέεσσιν·</l>
                <l>&amp;quot;Οὐκ ἂν δὴ ξείνῳ τλαίης χατέοντι καὶ αὐτῷ</l>
                <l n="720">ἢ δόλον, ἤ τινα μῆτιν ἐπιφράσσασθαι ἀέθλου,</l>
                <l>παίδων εἵνεκ’ ἐμεῖο; καὶ ἐκ κείνοιο δ’ ἱκάνει</l>
                <l>Ἄργος, ἐποτρύνων με τεῆς πειρῆσαι ἀρωγῆς·</l>
                <l>μεσσηγὺς μὲν τόνγε δόμῳ λίπον ἐνθάδ’ ἰοῦσα.&amp;quot; <milestone n="724" unit="card"/></l>
                <l rend="indent">Ὧς φάτο· τῇ δ’ ἔντοσθεν ἀνέπτατο χάρματι θυμός,</l>
                <l n="725">φοινίχθη δ’ ἄμυδις καλὸν χρόα, κὰδ δέ μιν ἀχλὺς</l>
                <l>εἷλεν ἰαινομένην, τοῖον δ’ ἐπὶ μῦθον ἔειπεν·</l>
                <l>&amp;quot;Χαλκιόπη, ὡς ὔμμι φίλον τερπνόν τε τέτυκται,</l>
                <l>ὧς ἔρξω. μὴ γάρ μοι ἐν ὀφθαλμοῖσι φαείνοι</l>
                <l>ἠώς, μηδέ με δηρὸν ἔτι ζώουσαν ἴδοιο,</l>
                <l n="730">εἴ γέ τι σῆς ψυχῆς προφερέστερον, ἠέ τι παίδων</l>
                <l>σῶν θείην, οἳ δή μοι ἀδελφειοὶ γεγάασιν,</l>
                <l>κηδεμόνες τε φίλοι καὶ ὁμήλικες. ὧς δὲ καὶ αὐτὴ</l>
                <l>φημὶ κασιγνήτη τε σέθεν κούρη τε πέλεσθαι,</l>
                <l>ἶσον ἐπεὶ κείνοις με τεῷ ἐπαείραο μαζῷ</l>
                <l n="735">νηπυτίην, ὡς αἰὲν ἐγώ ποτε μητρὸς ἄκουον.</l>
                <l>ἀλλ’ ἴθι, κεῦθε δ’ ἐμὴν σιγῇ χάριν, ὄφρα τοκῆας</l>
                <l>λήσομαι ἐντύνουσα ὑπόσχεσιν· ἦρι δὲ νηὸν</l>
                <l n="738">οἴσομαι εἰς Ἑκάτης θελκτήρια φάρμακα ταύρων.&amp;quot;</l>
                <l n="740" rend="indent">Ὧς ἥγ’ ἐκ θαλάμοιο πάλιν κίε, παισί τ’ ἀρωγὴν</l>
                <l>αὐτοκασιγνήτης διεπέφραδε. τὴν δέ μιν αὖτις</l>
                <l>αἰδώς τε στυγερόν τε δέος λάβε μουνωθεῖσαν,</l>
                <l>τοῖα παρὲξ οὗ πατρὸς ἐπ’ ἀνέρι μητιάασθαι.</l>
                <l rend="indent">Νὺξ μὲν ἔπειτ’ ἐπὶ γαῖαν ἄγεν κνέφας· οἱ δ’ ἐνὶ
                    πόντῳ</l>
                <l n="745">ναῦται εἰς Ἑλίκην τε καὶ ἀστέρας Ὠρίωνος</l>
                <l>ἔδρακον ἐκ νηῶν· ὕπνοιο δὲ καί τις ὁδίτης</l>
                <l>ἤδη καὶ πυλαωρὸς ἐέλδετο· καί τινα παίδων</l>
                <l>μητέρα τεθνεώτων ἀδινὸν περὶ κῶμ’ ἐκάλυπτεν·</l>
                <l>οὐδὲ κυνῶν ὑλακὴ ἔτ’ ἀνὰ πτόλιν, οὐ θρόος ἦεν</l>
                <l n="750">ἠχήεις· σιγὴ δὲ μελαινομένην ἔχεν ὄρφνην.</l>
                <l>ἀλλὰ μάλ’ οὐ Μήδειαν ἐπὶ γλυκερὸς λάβεν ὕπνος.</l>
                <l>πολλὰ γὰρ Αἰσονίδαο πόθῳ μελεδήματ’ ἔγειρεν</l>
                <l>δειδυῖαν ταύρων κρατερὸν μένος, οἷσιν ἔμελλεν</l>
                <l>φθίσθαι ἀεικελίῃ μοίρῃ κατὰ νειὸν Ἄρηος.</l>
                <l n="755">πυκνὰ δέ οἱ κραδίη στηθέων ἔντοσθεν ἔθυιεν,</l>
                <l>ἠελίου ὥς τίς τε δόμοις ἐνιπάλλεται αἴγλη</l>
                <l>ὕδατος ἐξανιοῦσα, τὸ δὴ νέον ἠὲ λέβητι</l>
                <l>ἠέ που ἐν γαυλῷ κέχυται· ἡ δ’ ἔνθα καὶ ἔνθα</l>
                <l>ὠκείῃ στροφάλιγγι τινάσσεται ἀίσσουσα·</l>
                <l n="760">ὧς δὲ καὶ ἐν στήθεσσι κέαρ ἐλελίζετο κούρης.</l>
                <l>δάκρυ δ’ ἀπ’ ὀφθαλμῶν ἐλέῳ ῥέεν· ἔνδοθι δ’ αἰεὶ</l>
                <l>τεῖρ’ ὀδύνη σμύχουσα διὰ χροός, ἀμφί τ’ ἀραιὰς</l>
                <l>ἶνας καὶ κεφαλῆς ὑπὸ νείατον ἰνίον ἄχρις,</l>
                <l>ἔνθ’ ἀλεγεινότατον δύνει ἄχος, ὁππότ’ ἀνίας</l>
                <l n="765">ἀκάματοι πραπίδεσσιν ἐνισκίμψωσιν Ἔρωτες.</l>
                <l>φῆ δέ οἱ ἄλλοτε μὲν θελκτήρια φάρμακα ταύρων</l>
                <l>δωσέμεν, ἄλλοτε δ’ οὔτι· καταφθίσθαι δὲ καὶ αὐτή·</l>
                <l>αὐτίκα δ’ οὔτ’ αὐτὴ θανέειν, οὐ φάρμακα δώσειν,</l>
                <l>ἀλλ’ αὔτως εὔκηλος ἑὴν ὀτλησέμεν ἄτην.</l>
                <l n="770">ἑζομένη δἤπειτα δοάσσατο, φώνησέν τε·</l>
                <l rend="indent">&amp;quot;Δειλὴ ἐγώ, νῦν ἔνθα κακῶν ἢ ἔνθα γένωμαι;</l>
                <l>πάντῃ μοι φρένες εἰσὶν ἀμήχανοι· οὐδέ τις ἀλκὴ</l>
                <l>πήματος· ἀλλ’ αὔτως φλέγει ἔμπεδον. ὡς ὄφελόν γε</l>
                <l>Ἀρτέμιδος κραιπνοῖσι πάρος βελέεσσι δαμῆναι,</l>
                <l n="775">πρὶν τόνγ’ εἰσιδέειν, πρὶν Ἀχαιίδα γαῖαν ἱκέσθαι</l>
                <l>Χαλκιόπης υἷας. τοὺς μὲν θεὸς ἤ τις Ἐρινὺς</l>
                <l>ἄμμι πολυκλαὕτους δεῦρ’ ἤγαγε κεῖθεν ἀνίας.</l>
                <l>φθίσθω ἀεθλεύων, εἴ οἱ κατὰ νειὸν ὀλέσθαι</l>
                <l>μοῖρα πέλει. πῶς γάρ κεν ἐμοὺς λελάθοιμι τοκῆας</l>
                <l n="780">φάρμακα μησαμένη; ποῖον δ’ ἐπὶ μῦθον ἐνίψω;</l>
                <l>τίς δὲ δόλος, τίς μῆτις ἐπίκλοπος ἔσσετ’ ἀρωγῆς;</l>
                <l>ἦ μιν ἄνευθ’ ἑτάρων προσπτύξομαι οἶον ἰδοῦσα;</l>
                <l>δύσμορος· οὐ μὲν ἔολπα καταφθιμένοιό περ ἔμπης</l>
                <l>λωφήσειν ἀχέων· τότε δ’ ἂν κακὸν ἄμμι πέλοιτο,</l>
                <l n="785">κεῖνος ὅτε ζωῆς ἀπαμείρεται. ἐρρέτω αἰδώς,</l>
                <l>ἐρρέτω ἀγλαΐη· ὁ δ’ ἐμῇ ἰότητι σαωθεὶς</l>
                <l>ἀσκηθής, ἵνα οἱ θυμῷ φίλον, ἔνθα νέοιτο.</l>
                <l>αὐτὰρ ἐγὼν αὐτῆμαρ, ὅτ’ ἐξανύσειεν ἄεθλον,</l>
                <l>τεθναίην, ἢ λαιμὸν ἀναρτήσασα μελάθρῳ,</l>
                <l n="790">ἢ καὶ πασσαμένη ῥαιστήρια φάρμακα θυμοῦ.</l>
                <l>ἀλλὰ καὶ ὧς φθιμένῃ μοι ἐπιλλίξουσιν ὀπίσσω</l>
                <l>κερτομίας· τηλοῦ δὲ πόλις περὶ πᾶσα βοήσει</l>
                <l>πότμον ἐμόν· καί κέν με διὰ στόματος φορέουσαι</l>
                <l>Κολχίδες ἄλλυδις ἄλλαι ἀεικέα μωμήσονται·</l>
                <l n="795">ἥτις κηδομένη τόσον ἀνέρος ἀλλοδαποῖο</l>
                <l>κάτθανεν, ἥτις δῶμα καὶ οὓς ᾔσχυνε τοκῆας,</l>
                <l>μαργοσύνῃ εἴξασα. τί δ’ οὐκ ἐμὸν ἔσσεται αἶσχος;</l>
                <l>ᾤ μοι ἐμῆς ἄτης. ἦ τ’ ἂν πολὺ κέρδιον εἴη</l>
                <l>τῇδ’ αὐτῇ ἐν νυκτὶ λιπεῖν βίον ἐν θαλάμοισιν</l>
                <l n="800">πότμῳ ἀνωίστῳ, κάκ’ ἐλέγχεα πάντα φυγοῦσαν,</l>
                <l>πρὶν τάδε λωβήεντα καὶ οὐκ ὀνομαστὰ τελέσσαι.&amp;quot; <milestone n="801" unit="card"/></l>
                <l rend="indent">Ἦ, καὶ φωριαμὸν μετεκίαθεν, ᾗ ἔνι πολλὰ</l>
                <l>φάρμακά οἱ, τὰ μὲν ἐσθλά, τὰ δὲ ῥαιστήρι’, ἔκειτο.</l>
                <l>ἐνθεμένη δ’ ἐπὶ γούνατ’ ὀδύρετο. δεῦε δὲ κόλπους</l>
                <l n="805">ἄλληκτον δακρύοισι, τὰ δ’ ἔρρεεν ἀσταγὲς αὔτως,</l>
                <l>αἴν’ ὀλοφυρομένης τὸν ἑὸν μόρον. ἵετο δ’ ἥγε</l>
                <l>φάρμακα λέξασθαι θυμοφθόρα, τόφρα πάσαιτο.</l>
                <l>ἤδη καὶ δεσμοὺς ἀνελύετο φωριαμοῖο,</l>
                <l>ἐξελέειν μεμαυῖα, δυσάμμορος. ἀλλά οἱ ἄφνω</l>
                <l n="810">δεῖμ’ ὀλοὸν στυγεροῖο κατὰ φρένας ἦλθ’ Ἀίδαο.</l>
                <l>ἔσχετο δ’ ἀμφασίῃ δηρὸν χρόνον, ἀμφὶ δὲ πᾶσαι</l>
                <l>θυμηδεῖς βιότοιο μεληδόνες ἰνδάλλοντο.</l>
                <l>μνήσατο μὲν τερπνῶν, ὅς’ ἐνὶ ζωοῖσι πέλονται,</l>
                <l>μνήσαθ’ ὁμηλικίης περιγηθέος, οἷά τε κούρη·</l>
                <l n="815">καί τέ οἱ ἠέλιος γλυκίων γένετ’ εἰσοράασθαι,</l>
                <l>ἢ πάρος, εἰ ἐτεόν γε νόῳ ἐπεμαίεθ’ ἕκαστα.</l>
                <l>καὶ τὴν μέν ῥα πάλιν σφετέρων ἀποκάτθετο γούνων,</l>
                <l>Ἥρης ἐννεσίῃσι μετάτροπος, οὐδ’ ἔτι βουλὰς</l>
                <l>ἄλλῃ δοιάζεσκεν· ἐέλδετο δ’ αἶψα φανῆναι</l>
                <l n="820">ἠῶ τελλομένην, ἵνα οἱ θελκτήρια δοίη</l>
                <l>φάρμακα συνθεσίῃσι, καὶ ἀντήσειεν ἐς ὠπήν.</l>
                <l>πυκνὰ δ’ ἀνὰ κληῖδας ἑῶυ λύεσκε θυράων,</l>
                <l>αἴγλην σκεπτομένη· τῇ δ’ ἀσπάσιον βάλε φέγγος</l>
                <l>Ἠριγενής, κίνυντο δ’ ἀνὰ πτολίεθρον ἕκαστοι.</l>
                <l n="825" rend="indent">Ἔνθα κασιγνήτους μὲν ἔτ’ αὐτόθι μεῖναι ἀνώγει</l>
                <l>Ἄργος, ἵνα φράζοιντο νόον καὶ μήδεα κούρης·</l>
                <l>αὐτὸς δ’ αὖτ’ ἐπὶ νῆα κίεν προπάροιθε λιασθείς.</l>
                <l rend="indent">Ἡ δ’ ἐπεὶ οὖν τὰ πρῶτα φαεινομένην ἴδεν ἠῶ</l>
                <l>παρθενική, ξανθὰς μὲν ἀνήψατο χερσὶν ἐθείρας,</l>
                <l n="830">αἵ οἱ ἀτημελίῃ καταειμέναι ἠερέθοντο,</l>
                <l>αὐσταλέας δ’ ἔψησε παρηίδας· αὐτὰρ ἀλοιφῇ</l>
                <l>νεκταρέῃ φαιδρύνετ’ ἐπὶ χρόα· δῦνε δὲ πέπλον</l>
                <l>καλόν, ἐυγνάμπτοισιν ἀρηρέμενον περόνῃσιν·</l>
                <l>ἀμβροσίῳ δ’ ἐφύπερθε καρήατι βάλλε καλύπτρην</l>
                <l n="835">ἀργυφέην. αὐτοῦ δὲ δόμοις ἔνι δινεύουσα</l>
                <l>στεῖβε πέδον λήθῃ ἀχέων, τά οἱ ἐν ποσὶν ἦεν</l>
                <l>θεσπέσι’, ἄλλα τ’ ἔμελλεν ἀεξήσεσθαι ὀπίσσω.</l>
                <l>κέκλετο δ’ ἀμφιπόλοις, αἵ οἱ δυοκαίδεκα πᾶσαι</l>
                <l>ἐν προδόμῳ θαλάμοιο θυώδεος ηὐλίζοντο</l>
                <l n="840">ἥλικες, οὔπω λέκτρα σὺν ἀνδράσι πορσύνουσαι,</l>
                <l>ἐσσυμένως οὐρῆας ὑποζεύξασθαι ἀπήνῃ,</l>
                <l>οἵ κέ μιν εἰς Ἑκάτης περικαλλέα νηὸν ἄγοιεν.</l>
                <l>ἔνθ’ αὖτ’ ἀμφίπολοι μὲν ἐφοπλίζεσκον ἀπήνην·</l>
                <l>ἡ δὲ τέως γλαφυρῆς ἐξείλετο φωριαμοῖο</l>
                <l n="845">φάρμακον, ὅ ῥά τέ φασι Προμήθειον καλέεσθαι.</l>
                <l>τῷ εἴ κ’ ἐννυχίοισιν ἀρεσσάμενος θυέεσσιν</l>
                <l>Κούρην μουνογένειαν ἑὸν δέμας ἰκμαίνοιτο,</l>
                <l>ἦ τ’ ἂν ὅγ’ οὔτε ῥηκτὸς ἔοι χαλκοῖο τυπῇσιν,</l>
                <l>οὔτε κεν αἰθομένῳ πυρὶ εἰκάθοι· ἀλλὰ καὶ ἀλκῇ</l>
                <l n="850">λωίτερος κεῖν’ ἦμαρ ὁμῶς κάρτει τε πέλοιτο.</l>
                <l>πρωτοφυὲς τόγ’ ἀνέσχε καταστάξαντος ἔραζε</l>
                <l>αἰετοῦ ὠμηστέω κνημοῖς ἔνι Καυκασίοισιν</l>
                <l>αἱματόεντ’ ἰχῶρα Προμηθῆος μογεροῖο.</l>
                <l>τοῦ δ’ ἤτοι ἄνθος μὲν ὅσον πήχυιον ὕπερθεν</l>
                <l n="855">χροιῇ Κωρυκίῳ ἴκελον κρόκῳ ἐξεφαάνθη,</l>
                <l>καυλοῖσιν διδύμοισιν ἐπήορον· ἡ δ’ ἐνὶ γαίῃ</l>
                <l>σαρκὶ νεοτμήτῳ ἐναλιγκίη ἔπλετο ῥίζα.</l>
                <l>τῆς οἵην τ’ ἐν ὄρεσσι κελαινὴν ἰκμάδα φηγοῦ</l>
                <l>Κασπίῃ ἐν κόχλῳ ἀμήσατο φαρμάσσεσθαι,</l>
                <l n="860">ἑπτὰ μὲν ἀενάοισι λοεσσαμένη ὑδάτεσσιν,</l>
                <l>ἑπτάκι δὲ Βριμὼ κουροτρόφον ἀγκαλέσασα,</l>
                <l>Βριμὼ νυκτιπόλον, χθονίην, ἐνέροισιν ἄνασσαν,</l>
                <l>λυγαίῃ ἐνὶ νυκτί, σὺν ὀρφναίοις φαρέεσσιν.</l>
                <l>μυκηθμῷ δ’ ὑπένερθεν ἐρεμνὴ σείετο γαῖα,</l>
                <l n="865">ῥίζης τεμνομένης Τιτηνίδος· ἔστενε δ’ αὐτὸς</l>
                <l>Ἰαπετοῖο πάις ὀδύνῃ πέρι θυμὸν ἀλύων.</l>
                <l>τό ῥ’ ἥγ’ ἐξανελοῦσα θυώδεϊ κάτθετο μίτρῃ,</l>
                <l>ἥ τέ οἱ ἀμβροσίοισι περὶ στήθεσσιν ἔερτο.</l>
                <l>ἐκ δὲ θύραζε κιοῦσα θοῆς ἐπεβήσατ’ ἀπήνης·</l>
                <l n="870">σὺν δέ οἱ ἀμφίπολοι δοιαὶ ἑκάτερθεν ἔβησαν.</l>
                <l>αὐτὴ δ’ ἡνί’ ἔδεκτο καὶ εὐποίητον ἱμάσθλην</l>
                <l>δεξιτερῇ, ἔλαεν δὲ δι’ ἄστεος· αἱ δὲ δὴ ἄλλαι</l>
                <l>ἀμφίπολοι, πείρινθος ἐφαπτόμεναι μετόπισθεν,</l>
                <l>τρώχων εὐρεῖαν κατ’ ἀμαξιτόν· ἂν δὲ χιτῶνας</l>
                <l n="875">λεπταλέους λευκῆς ἐπιγουνίδος ἄχρις ἄειρον.</l>
                <l>οἵη δὲ λιαροῖσιν ἐφ’ ὕδασι Παρθενίοιο,</l>
                <l>ἠὲ καὶ Ἀμνισοῖο λοεσσαμένη ποταμοῖο</l>
                <l>χρυσείοις Λητωὶς ἐφ’ ἅρμασιν ἑστηυῖα</l>
                <l>ὠκείαις κεμάδεσσι διεξελάσῃσι κολώνας,</l>
                <l n="880">τηλόθεν ἀντιόωσα πολυκνίσου ἑκατόμβης·</l>
                <l>τῇ δ’ ἅμα νύμφαι ἕπονται ἀμορβάδες, αἱ μὲν ἐπ’ αὐτῆς</l>
                <l>ἀγρόμεναι πηγῆς Ἀμνισίδος, ἂν δὲ δὴ ἄλλαι</l>
                <l>ἄλσεα καὶ σκοπιὰς πολυπίδακας· ἀμφὶ δὲ θῆρες</l>
                <l>κνυζηθμῷ σαίνουσιν ὑποτρομέοντες ἰοῦσαν·</l>
                <l n="885">ὧς αἵγ’ ἐσσεύοντο δι’ ἄστεος· ἀμφὶ δὲ λαοὶ</l>
                <l>εἶκον, ἀλευάμενοι βασιληίδος ὄμματα κούρης.</l>
                <l>αὐτὰρ ἐπεὶ πόλιος μὲν ἐυδμήτους λίπ’ ἀγυιάς,</l>
                <l>νηὸν δ’ εἰσαφίκανε διὲκ πεδίων ἐλάουσα,</l>
                <l>δὴ τότ’ ἐυτροχάλοιο κατ’ αὐτόθι βήσατ’ ἀπήνης</l>
                <l n="890">ἱεμένη, καὶ τοῖα μετὰ δμωῇσιν ἔειπεν· <milestone n="890" unit="card"/></l>
                <l rend="indent">&amp;quot;Ὦ φίλαι, ἦ μέγα δή τι παρήλιτον, οὐδ’ ἐνόησα</l>
                <l>μὴ ἴμεν ἀλλοδαποῖσι μετ’ ἀνδράσιν, οἵ τ’ ἐπὶ γαῖαν</l>
                <l>ἡμετέρην στρωφῶσιν. ἀμηχανίῃ βεβόληται</l>
                <l>πᾶσα πόλις· τὸ καὶ οὔτις ἀνήλυθε δεῦρο γυναικῶν</l>
                <l n="895">τάων, αἳ τὸ πάροιθεν ἐπημάτιαι ἀγέρονται.</l>
                <l>ἀλλ’ ἐπεὶ οὖν ἱκόμεσθα, καὶ οὔ νύ τις ἄλλος ἔπεισιν,</l>
                <l>εἰ δ’ ἄγε μολπῇ θυμὸν ἀφειδείως κορέσωμεν</l>
                <l>μειλιχίῃ, τὰ δὲ καλὰ τερείνης ἄνθεα ποίης</l>
                <l>λεξάμεναι τότ’ ἔπειτ’ αὐτὴν ἀπονισσόμεθ’ ὥρην.</l>
                <l n="900">καὶ δέ κε σὺν πολέεσσιν ὀνείασιν οἴκαδ’ ἵκοισθε</l>
                <l>ἤματι τῷ, εἴ μοι συναρέσσετε τήνδε μενοινήν.</l>
                <l>Ἄργος γάρ μ’ ἐπέεσσι παρατρέπει, ὧς δὲ καὶ αὐτὴ</l>
                <l>Χαλκιόπη· τὰ δὲ σῖγα νόῳ ἔχετ’ εἰσαΐουσαι</l>
                <l>ἐξ ἐμέθεν, μὴ πατρὸς ἐς οὔατα μῦθος ἵκηται.</l>
                <l n="905">τὸν ξεῖνόν με κέλονται, ὅτις περὶ βουσὶν ὑπέστη,</l>
                <l>δῶρ’ ἀποδεξαμένην ὀλοῶν ῥύσασθαι ἀέθλων.</l>
                <l>αὐτὰρ ἐγὼ τὸν μῦθον ἐπῄνεον, ἠδὲ καὶ αὐτὸν</l>
                <l>κέκλομαι εἰς ὠπὴν ἑτάρων ἄπο μοῦνον ἱκέσθαι,</l>
                <l>ὄφρα τὰ μὲν δασόμεσθα μετὰ σφίσιν, εἴ κεν ὀπάσσῃ</l>
                <l n="910">δῶρα φέρων, τῷ δ’ αὖτε κακώτερον ἄλλο πόρωμεν</l>
                <l>φάρμακον. ἀλλ’ ἀπονόσφι πέλεσθέ μοι, εὖτ’ ἂν ἵκηται.&amp;quot;</l>
                <l rend="indent">Ὧς ηὔδα· πάσῃσι δ’ ἐπίκλοπος ἥνδανε μῆτις.</l>
                <l>αὐτίκα δ’ Αἰσονίδην ἑτάρων ἄπο μοῦνον ἐρύσσας</l>
                <l>Ἄργος, ὅτ’ ἤδη τήνδε κασιγνήτων ἐσάκουσεν</l>
                <l n="915">ἠερίην Ἑκάτης ἱερὸν μετὰ νηὸν ἰοῦσαν,</l>
                <l>ἦγε διὲκ πεδίου· ἅμα δέ σφισιν εἵπετο Μόψος</l>
                <l>Ἀμπυκίδης, ἐσθλὸς μὲν ἐπιπροφανέντας ἐνισπεῖν</l>
                <l>οἰωνούς, ἐσθλὸς δὲ σὺν εὖ φράσσασθαι ἰοῦσιν.</l>
                <l rend="indent">Ἔνθ’ οὔπω τις τοῖος ἐπὶ προτέρων γένετ’ ἀνδρῶν,</l>
                <l n="920">οὔθ’ ὅσοι ἐξ αὐτοῖο Διὸς γένος, οὔθ’ ὅσοι ἄλλων</l>
                <l>ἀθανάτων ἥρωες ἀφ’ αἵματος ἐβλάστησαν,</l>
                <l>οἷον Ἰήσονα θῆκε Διὸς δάμαρ ἤματι κείνῳ</l>
                <l>ἠμὲν ἐσάντα ἰδεῖν, ἠδὲ προτιμυθήσασθαι.</l>
                <l>τὸν καὶ παπταίνοντες ἐθάμβεον αὐτοὶ ἑταῖροι</l>
                <l n="925">λαμπόμενον χαρίτεσσιν· ἐγήθησεν δὲ κελεύθῳ</l>
                <l>Ἀμπυκίδης, ἤδη που ὀισσάμενος τὰ ἕκαστα.</l>
                <l rend="indent">Ἔστι δέ τις πεδίοιο κατὰ στίβον ἐγγύθι νηοῦ</l>
                <l>αἴγειρος φύλλοισιν ἀπειρεσίοις κομόωσα,</l>
                <l>τῇ θαμὰ δὴ λακέρυζαι ἐπηυλίζοντο κορῶναι.</l>
                <l n="930">τάων τις μεσσηγὺς ἀνὰ πτερὰ κινήσασα</l>
                <l>ὑψοῦ ἐπ’ ἀκρεμόνων Ἥρης ἠνίπαπε βουλάς·</l>
                <l rend="indent">&amp;quot;Ἀκλειὴς ὅδε μάντις, ὃς οὐδ’ ὅσα παῖδες ἴσασιν</l>
                <l>οἶδε νόῳ φράσσασθαι, ὁθούνεκεν οὔτε τι λαρὸν</l>
                <l>οὔτ’ ἐρατὸν κούρη κεν ἔπος προτιμυθήσαιτο</l>
                <l n="935">ἠιθέῳ, εὖτ’ ἄν σφιν ἐπήλυδες ἄλλοι ἕπωνται.</l>
                <l>ἔρροις, ὦ κακόμαντι, κακοφραδές· οὔτε σε Κύπρις,</l>
                <l>οὔτ’ ἀγανοὶ φιλέοντες ἐπιπνείουσιν Ἔρωτες.&amp;quot;</l>
                <l rend="indent">Ἴσκεν ἀτεμβομένη· μείδησε δὲ Μόψος ἀκούσας</l>
                <l>ὀμφὴν οἰωνοῖο θεήλατον, ὧδέ τ’ ἔειπεν·</l>
                <l n="940">&amp;quot;Τύνη μὲν νηόνδε θεᾶς ἴθι, τῷ ἔνι κούρην</l>
                <l>δήεις, Αἰσονίδη· μάλα δ’ ἠπίῃ ἀντιβολήσεις</l>
                <l>Κύπριδος ἐννεσίῃς, ἥ τοι συνέριθος ἀέθλων</l>
                <l>ἔσσεται, ὡς δὴ καὶ πρὶν Ἀγηνορίδης φάτο Φινεύς.</l>
                <l>νῶι δ’, ἐγὼν Ἄργος τε, δεδεγμένοι, εὖτ’ ἂν ἵκηαι,</l>
                <l n="945">τῷδ’ αὐτῷ ἐνὶ χώρῳ ἀπεσσόμεθ’· οἰόθι δ’ αὐτὸς</l>
                <l>λίσσεό μιν πυκινοῖσι παρατροπέων ἐπέεσσιν.&amp;quot; <milestone n="946" unit="card"/></l>
                <l rend="indent">Ἦ ῥα περιφραδέως, ἐπὶ δὲ σχεδὸν ᾔνεον ἄμφω.</l>
                <l>οὐδ’ ἄρα Μηδείης θυμὸς τράπετ’ ἄλλα νοῆσαι,</l>
                <l>μελπομένης περ ὅμως· πᾶσαι δέ οἱ, ἥντιν’ ἀθύροι</l>
                <l n="950">μολπήν, οὐκ ἐπὶ δηρὸν ἐφήνδανεν ἑψιάασθαι.</l>
                <l>ἀλλὰ μεταλλήγεσκεν ἀμήχανος, οὐδέ ποτ’ ὄσσε</l>
                <l>ἀμφιπόλων μεθ’ ὅμιλον ἔχ’ ἀτρέμας· ἐς δὲ κελεύθους</l>
                <l>τηλόσε παπταίνεσκε, παρακλίνουσα παρειάς.</l>
                <l>ἦ θαμὰ δὴ στηθέων ἐάγη κέαρ, ὁππότε δοῦπον</l>
                <l n="955">ἢ ποδὸς ἢ ἀνέμοιο παραθρέξαντα δοάσσαι.</l>
                <l>αὐτὰρ ὅγ’ οὐ μετὰ δηρὸν ἐελδομένῃ ἐφαάνθη</l>
                <l>ὑψός’ ἀναθρώσκων ἅ τε Σείριος Ὠκεανοῖο,</l>
                <l>ὃς δή τοι καλὸς μὲν ἀρίζηλός τ’ ἐσιδέσθαι</l>
                <l>ἀντέλλει, μήλοισι δ’ ἐν ἄσπετον ἧκεν ὀιζύν·</l>
                <l n="960">ὧς ἄρα τῇ καλὸς μὲν ἐπήλυθεν εἰσοράασθαι</l>
                <l>Αἰσονίδης, κάματον δὲ δυσίμερον ὦρσε φαανθείς.</l>
                <l>ἐκ δ’ ἄρα οἱ κραδίη στηθέων πέσεν, ὄμματα δ’ αὔτως</l>
                <l>ἤχλυσαν· θερμὸν δὲ παρηίδας εἷλεν ἔρευθος.</l>
                <l>γούνατα δ’ οὔτ’ ὀπίσω οὔτε προπάροιθεν ἀεῖραι</l>
                <l n="965">ἔσθενεν, ἀλλ’ ὑπένερθε πάγη πόδας. αἱ δ’ ἄρα τείως</l>
                <l>ἀμφίπολοι μάλα πᾶσαι ἀπὸ σφείων ἐλίασθεν.</l>
                <l>τὼ δ’ ἄνεῳ καὶ ἄναυδοι ἐφέστασαν ἀλλήλοισιν,</l>
                <l>ἢ δρυσίν, ἢ μακρῇσιν ἐειδόμενοι ἐλάτῃσιν,</l>
                <l>αἵ τε παρᾶσσον ἕκηλοι ἐν οὔρεσιν ἐρρίζωνται,</l>
                <l n="970">νηνεμίῃ· μετὰ δ’ αὖτις ὑπὸ ῥιπῆς ἀνέμοιο</l>
                <l>κινύμεναι ὁμάδησαν ἀπείριτον· ὧς ἄρα τώγε</l>
                <l>μέλλον ἅλις φθέγξασθαι ὑπὸ πνοιῇσιν Ἔρωτος.</l>
                <l>γνῶ δέ μιν Αἰσονίδης ἄτῃ ἐνιπεπτηυῖαν</l>
                <l>θευμορίῃ, καὶ τοῖον ὑποσσαίνων φάτο μῦθον·</l>
                <l n="975" rend="indent">&amp;quot;Τίπτε με, παρθενική, τόσον ἅζεαι, οἶον ἐόντα;</l>
                <l>οὔ τοι ἐγών, οἷοί τε δυσαυχέες ἄλλοι ἔασιν</l>
                <l>ἀνέρες, οὐδ’ ὅτε περ πάτρῃ ἔνι ναιετάασκον,</l>
                <l>ἦα πάρος. τῶ μή με λίην ὑπεραίδεο, κούρη,</l>
                <l>ἤ τι παρεξερέεσθαι, ὅ τοι φίλον, ἠέ τι φάσθαι.</l>
                <l n="980">ἀλλ’ ἐπεὶ ἀλλήλοισιν ἱκάνομεν εὐμενέοντες,</l>
                <l>χώρῳ ἐν ἠγαθέῳ, ἵνα τ’ οὐ θέμις ἔστ’ ἀλιτέσθαι,</l>
                <l>ἀμφαδίην ἀγόρευε καὶ εἴρεο· μηδέ με τερπνοῖς</l>
                <l>φηλώσῃς ἐπέεσσιν, ἐπεὶ τὸ πρῶτον ὑπέστης</l>
                <l>αὐτοκασιγνήτῃ μενοεικέα φάρμακα δώσειν.</l>
                <l n="985">πρός ς’ αὐτῆς Ἑκάτης μειλίσσομαι ἠδὲ τοκήων</l>
                <l>καὶ Διός, ὃς ξείνοις ἱκέτῃσί τε χεῖρ’ ὑπερίσχει·</l>
                <l>ἀμφότερον δ’, ἱκέτης ξεῖνός τέ τοι ἐνθάδ’ ἱκάνω,</l>
                <l>χρειοῖ ἀναγκαίῃ γουνούμενος. οὐ γὰρ ἄνευθεν</l>
                <l>ὑμείων στονόεντος ὑπέρτερος ἔσσομ’ ἀέθλου.</l>
                <l n="990">σοὶ δ’ ἂν ἐγὼ τίσαιμι χάριν μετόπισθεν ἀρωγῆς,</l>
                <l>ἣ θέμις, ὡς ἐπέοικε διάνδιχα ναιετάοντας,</l>
                <l>οὔνομα καὶ καλὸν τεύχων κλέος· ὧς δὲ καὶ ὧλλοι</l>
                <l>ἥρωες κλῄσουσιν ἐς Ἑλλάδα νοστήσαντες</l>
                <l>ἡρώων τ’ ἄλοχοι καὶ μητέρες, αἵ νύ που ἤδη</l>
                <l n="995">ἡμέας ἠιόνεσσιν ἐφεζόμεναι γοάουσιν·</l>
                <l>τάων ἀργαλέας κεν ἀποσκεδάσειας ἀνίας.</l>
                <l>δή ποτε καὶ Θησῆα κακῶν ὑπελύσατ’ ἀέθλων</l>
                <l>παρθενικὴ Μινωὶς ἐυφρονέους’ Ἀριάδνη,</l>
                <l>ἥν ῥά τε Πασιφάη κούρη τέκεν Ἠελίοιο.</l>
                <l n="1000">ἀλλ’ ἡ μὲν καὶ νηός, ἐπεὶ χόλον εὔνασε Μίνως,</l>
                <l>σὺν τῷ ἐφεζομένη πάτρην λίπε· τὴν δὲ καὶ αὐτοὶ</l>
                <l>ἀθάνατοι φίλαντο, μέσῳ δέ οἱ αἰθέρι τέκμαρ</l>
                <l>ἀστερόεις στέφανος, τόν τε κλείους’ Ἀριάδνης,</l>
                <l>πάννυχος οὐρανίοισιν ἑλίσσεται εἰδώλοισιν.</l>
                <l n="1005">ὧς καὶ σοὶ θεόθεν χάρις ἔσσεται, εἴ κε σαώσῃς</l>
                <l>τόσσον ἀριστήων ἀνδρῶν στόλον. ἦ γὰρ ἔοικας</l>
                <l>ἐκ μορφῆς ἀγανῇσιν ἐπητείῃσι κεκάσθαι.&amp;quot; <milestone n="1007" unit="card"/></l>
                <l rend="indent">Ὧς φάτο κυδαίνων· ἡ δ’ ἐγκλιδὸν ὄσσε βαλοῦσα</l>
                <l>νεκτάρεον μείδης’ ἐχύθη δέ οἱ ἔνδοθι θυμὸς</l>
                <l n="1010">αἴνῳ ἀειρομένης, καὶ ἀνέδρακεν ὄμμασιν ἄντην·</l>
                <l>οὐδ’ ἔχεν ὅττι πάροιθεν ἔπος προτιμυθήσαιτο,</l>
                <l>ἀλλ’ ἄμυδις μενέαινεν ἀολλέα πάντ’ ἀγορεῦσαι.</l>
                <l>προπρὸ δ’ ἀφειδήσασα θυώδεος ἔξελε μίτρης</l>
                <l>φάρμακον· αὐτὰρ ὅγ’ αἶψα χεροῖν ὑπέδεκτο γεγηθώς.</l>
                <l n="1015">καί νύ κέ οἱ καὶ πᾶσαν ἀπὸ στηθέων ἀρύσασα</l>
                <l>ψυχὴν ἐγγυάλιξεν ἀγαιομένη χατέοντι·</l>
                <l>τοῖος ἀπὸ ξανθοῖο καρήατος Αἰσονίδαο</l>
                <l>στράπτεν Ἔρως ἡδεῖαν ἀπὸ φλόγα· τῆς δ’ ἀμαρυγὰς</l>
                <l>ὀφθαλμῶν ἥρπαζεν· ἰαίνετο δὲ φρένας εἴσω</l>
                <l n="1020">τηκομένη, οἷόν τε περὶ ῥοδέῃσιν ἐέρση</l>
                <l>τήκεται ἠῴοισιν ἰαινομένη φαέεσσιν.</l>
                <l>ἄμφω δ’ ἄλλοτε μέν τε κατ’ οὔδεος ὄμματ’ ἔρειδον</l>
                <l>αἰδόμενοι, ὁτὲ δ’ αὖτις ἐπὶ σφίσι βάλλον ὀπωπάς,</l>
                <l>ἱμερόεν φαιδρῇσιν ὑπ’ ὀφρύσι μειδιόωντες.</l>
                <l n="1025">ὀψὲ δὲ δὴ τοίοισι μόλις προσπτύξατο κούρη·</l>
                <l rend="indent">&amp;quot;Φράζεο νῦν, ὥς κέν τοι ἐγὼ μητίσομ’ ἀρωγήν.</l>
                <l>εὖτ’ ἂν δὴ μετιόντι πατὴρ ἐμὸς ἐγγυαλίξῃ</l>
                <l>ἐξ ὄφιος γενύων ὀλοοὺς σπείρασθαι ὀδόντας,</l>
                <l>δὴ τότε μέσσην νύκτα διαμμοιρηδὰ φυλάξας,</l>
                <l n="1030">ἀκαμάτοιο ῥοῇσι λοεσσάμενος ποταμοῖο,</l>
                <l>οἶος ἄνευθ’ ἄλλων ἐνὶ φάρεσι κυανέοισιν</l>
                <l>βόθρον ὀρύξασθαι περιηγέα· τῷ δ’ ἔνι θῆλυν</l>
                <l>ἀρνειὸν σφάζειν, καὶ ἀδαίετον ὠμοθετῆσαι,</l>
                <l>αὐτῷ πυρκαϊὴν εὖ νηήσας ἐπὶ βόθρῳ.</l>
                <l n="1035">μουνογενῆ δ’ Ἑκάτην Περσηίδα μειλίσσοιο,</l>
                <l>λείβων ἐκ δέπαος σιμβλήια ἔργα μελισσέων.</l>
                <l>ἔνθα δ’ ἐπεί κε θεὰν μεμνημένος ἱλάσσηαι,</l>
                <l>ἂψ ἀπὸ πυρκαϊῆς ἀναχάζεο· μηδέ σε δοῦπος</l>
                <l>ἠὲ ποδῶν ὄρσῃσι μεταστρεφθῆναι ὀπίσσω,</l>
                <l n="1040">ἠὲ κυνῶν ὑλακή, μή πως τὰ ἕκαστα κολούσας</l>
                <l>οὐδ’ αὐτὸς κατὰ κόσμον ἑοῖς ἑτάροισι πελάσσῃς.</l>
                <l>ἦρι δὲ μυδήνας τόδε φάρμακον, ἠύτ’ ἀλοιφῇ</l>
                <l>γυμνωθεὶς φαίδρυνε τεὸν δέμας· ἐν δέ οἱ ἀλκὴ</l>
                <l>ἔσσετ’ ἀπειρεσίη μέγα τε σθένος, οὐδέ κε φαίης</l>
                <l n="1045">ἀνδράσιν, ἀλλὰ θεοῖσιν ἰσαζέμεν ἀθανάτοισιν.</l>
                <l>πρὸς δὲ καὶ αὐτῷ δουρὶ σάκος πεπαλαγμένον ἔστω</l>
                <l>καὶ ξίφος. ἔνθ’ οὐκ ἄν σε διατμήξειαν ἀκωκαὶ</l>
                <l>γηγενέων ἀνδρῶν, οὐδ’ ἄσχετος ἀίσσουσα</l>
                <l>φλὸξ ὀλοῶν ταύρων. τοῖός γε μὲν οὐκ ἐπὶ δηρὸν</l>
                <l n="1050">ἔσσεαι, ἀλλ’ αὐτῆμαρ· ὅμως σύγε μή ποτ’ ἀέθλου</l>
                <l>χάζεο. καὶ δέ τοι ἄλλο παρὲξ ὑποθήσομ’ ὄνειαρ.</l>
                <l>αὐτίκ’ ἐπὴν κρατεροὺς ζεύξῃς βόας, ὦκα δὲ πᾶσαν</l>
                <l>χερσὶ καὶ ἠνορέῃ στυφελὴν διὰ νειὸν ἀρόσσῃς,</l>
                <l>οἱ δ’ ἤδη κατὰ ὦλκας ἀνασταχύωσι Γίγαντες</l>
                <l n="1055">σπειρομένων ὄφιος δνοφερὴν ἐπὶ βῶλον ὀδόντων,</l>
                <l>αἴ κεν ὀρινομένους πολέας νειοῖο δοκεύσῃς,</l>
                <l>λάθρῃ λᾶαν ἄφες στιβαρώτερον· οἱ δ’ ἂν ἐπ’ αὐτῷ,</l>
                <l>καρχαλέοι κύνες ὥστε περὶ βρώμης, ὀλέκοιεν</l>
                <l>ἀλλήλους· καὶ δ’ αὐτὸς ἐπείγεο δηιοτῆτος</l>
                <l n="1060">ἰθῦσαι. τὸ δὲ κῶας ἐς Ἑλλάδα τοῖό γ’ ἕκητι</l>
                <l>οἴσεαι ἐξ Αἴης τηλοῦ ποθί· νίσσεο δ’ ἔμπης,</l>
                <l>ᾗ φίλον, ἤ τοι ἕαδεν ἀφορμηθέντι νέεσθαι.&amp;quot; <milestone n="1062" unit="card"/></l>
                <l rend="indent">Ὧς ἄρ’ ἔφη, καὶ σῖγα ποδῶν πάρος ὄσσε βαλοῦσα</l>
                <l>θεσπέσιον λιαροῖσι παρηίδα δάκρυσι δεῦεν</l>
                <l n="1065">μυρομένη, ὅ τ’ ἔμελλεν ἀπόπροθι πολλὸν ἑοῖο</l>
                <l>πόντον ἐπιπλάγξεσθαι· ἀνιηρῷ δέ μιν ἄντην</l>
                <l>ἐξαῦτις μύθῳ προσεφώνεεν, εἷλέ τε χειρὸς</l>
                <l>δεξιτερῆς· δὴ γάρ οἱ ἀπ’ ὀφθαλμοὺς λίπεν αἰδώς·</l>
                <l rend="indent">&amp;quot;Μνώεο δ’, ἢν ἄρα δή ποθ’ ὑπότροπος οἴκαδ’ ἵκηαι,</l>
                <l n="1070">οὔνομα Μηδείης· ὧς δ’ αὖτ’ ἐγὼ ἀμφὶς ἐόντος</l>
                <l>μνήσομαι. εἰπὲ δέ μοι πρόφρων τόδε, πῇ τοι ἔασιν</l>
                <l>δώματα, πῇ νῦν ἔνθεν ὑπεὶρ ἅλα νηὶ περήσεις·</l>
                <l>ἤ νύ που ἀφνειοῦ σχεδὸν ἵξεαι Ὀρχομενοῖο,</l>
                <l>ἦε καὶ Αἰαίης νήσου πέλας; εἰπὲ δὲ κούρην,</l>
                <l n="1075">ἥντινα τήνδ’ ὀνόμηνας ἀριγνώτην γεγαυῖαν</l>
                <l>Πασιφάης, ἣ πατρὸς ὁμόγνιός ἐστιν ἐμεῖο.&amp;quot;</l>
                <l rend="indent">Ὧς φάτο· τὸν δὲ καὶ αὐτὸν ὑπήιε δάκρυσι κούρης</l>
                <l>οὖλος Ἔρως, τοῖον δὲ παραβλήδην ἔπος ηὔδα·</l>
                <l>&amp;quot;Καὶ λίην οὐ νύκτας ὀίομαι, οὐδέ ποτ’ ἦμαρ</l>
                <l n="1080">σεῦ ἐπιλήσεσθαι, προφυγὼν μόρον, εἰ ἐτεόν γε</l>
                <l>φεύξομαι ἀσκηθὴς ἐς Ἀχαιίδα, μηδέ τιν’ ἄλλον</l>
                <l>Αἰήτης προβάλῃσι κακώτερον ἄμμιν ἄεθλον.</l>
                <l>εἰ δέ τοι ἡμετέρην ἐξίδμεναι εὔαδε πάτρην,</l>
                <l>ἐξερέω· μάλα γάρ με καὶ αὐτὸν θυμὸς ἀνώγει.</l>
                <l n="1085">ἔστι τις αἰπεινοῖσι περίδρομος οὔρεσι γαῖα,</l>
                <l>πάμπαν ἐύρρηνός τε καὶ εὔβοτος, ἔνθα Προμηθεὺς</l>
                <l>Ἰαπετιονίδης ἀγαθὸν τέκε Δευκαλίωνα,</l>
                <l>ὃς πρῶτος ποίησε πόλεις καὶ ἐδείματο νηοὺς</l>
                <l>ἀθανάτοις, πρῶτος δὲ καὶ ἀνθρώπων βασίλευσεν.</l>
                <l n="1090">Αἱμονίην δὴ τήνγε περικτίονες καλέουσιν.</l>
                <l>ἐν δ’ αὐτῇ Ἰαωλκός, ἐμὴ πόλις, ἐν δὲ καὶ ἄλλαι</l>
                <l>πολλαὶ ναιετάουσιν, ἵν’ οὐδέ περ οὔνομ’ ἀκοῦσαι</l>
                <l>Αἰαίης νήσου· Μινύην γε μὲν ὁρμηθέντα,</l>
                <l>Αἰολίδην Μινύην ἔνθεν φάτις Ὀρχομενοῖο</l>
                <l n="1095">δή ποτε Καδμείοισιν ὁμούριον ἄστυ πολίσσαι.</l>
                <l>ἀλλὰ τίη τάδε τοι μεταμώνια πάντ’ ἀγορεύω,</l>
                <l>ἡμετέρους τε δόμους τηλεκλείτην τ’ Ἀριάδνην,</l>
                <l>κούρην Μίνωος, τόπερ ἀγλαὸν οὔνομα κείνην</l>
                <l>παρθενικὴν καλέεσκον ἐπήρατον, ἥν μ’ ἐρεείνεις;</l>
                <l n="1100">αἴθε γάρ, ὡς Θησῆι τότε ξυναρέσσατο Μίνως</l>
                <l>ἀμφ’ αὐτῆς, ὧς ἄμμι πατὴρ τεὸς ἄρθμιος εἴη.&amp;quot;</l>
                <l rend="indent">Ὧς φάτο, μειλιχίοισι καταψήχων ὀάροισιν.</l>
                <l>τῆς δ’ ἀλεγεινόταται κραδίην ἐρέθεσκον ἀνῖαι,</l>
                <l>καί μιν ἀκηχεμένη ἀδινῷ προσπτύξατο μύθῳ·</l>
                <l n="1105" rend="indent">&amp;quot;Ἑλλάδι που τάδε καλά, συνημοσύνας ἀλεγύνειν.</l>
                <l>Αἰήτης δ’ οὐ τοῖος ἐν ἀνδράσιν, οἷον ἔειπας</l>
                <l>Μίνω Πασιφάης πόσιν ἔμμεναι· οὐδ’ Ἀριάδνῃ</l>
                <l>ἰσοῦμαι· τῶ μήτι φιλοξενίην ἀγόρευε.</l>
                <l>ἀλλ’ οἶον τύνη μὲν ἐμεῦ, ὅτ’ Ἰωλκὸν ἵκηαι,</l>
                <l n="1110">μνώεο· σεῖο δ’ ἐγὼ καὶ ἐμῶν ἀέκητι τοκήων</l>
                <l>μνήσομαι. ἔλθοι δ’ ἧμιν ἀπόπροθεν ἠέ τις ὄσσα,</l>
                <l>ἠέ τις ἄγγελος ὄρνις, ὅτ’ ἐκλελάθοιο ἐμεῖο·</l>
                <l>ἢ αὐτήν με ταχεῖαι ὑπὲρ πόντοιο φέροιεν</l>
                <l>ἐνθένδ’ εἰς Ἰαωλκὸν ἀναρπάξασαι ἄελλαι,</l>
                <l n="1115">ὄφρα ς’, ἐν ὀφθαλμοῖσιν ἐλεγχείας προφέρουσα,</l>
                <l>μνήσω ἐμῇ ἰότητι πεφυγμένον. αἴθε γὰρ εἴην</l>
                <l>ἀπροφάτως τότε σοῖσιν ἐφέστιος ἐν μεγάροισιν.&amp;quot; <milestone n="1117" unit="card"/></l>
                <l rend="indent">Ὧς ἄρ’ ἔφη, ἐλεεινὰ καταπροχέουσα παρειῶν</l>
                <l>δάκρυα· τὴν δ’ ὅγε δῆθεν ὑποβλήδην προσέειπεν·</l>
                <l n="1120">&amp;quot;Δαιμονίη, κενεὰς μὲν ἔα πλάζεσθαι ἀέλλας,</l>
                <l>ὧς δὲ καὶ ἄγγελον ὄρνιν, ἐπεὶ μεταμώνια βάζεις.</l>
                <l>εἰ δέ κεν ἤθεα κεῖνα καὶ Ἑλλάδα γαῖαν ἵκηαι,</l>
                <l>τιμήεσσα γυναιξὶ καὶ ἀνδράσιν αἰδοίη τε</l>
                <l>ἔσσεαι· οἱ δέ σε πάγχυ θεὸν ὣς πορσανέουσιν,</l>
                <l n="1125">οὕνεκα τῶν μὲν παῖδες ὑπότροποι οἴκαδ’ ἵκοντο</l>
                <l>σῇ βουλῇ, τῶν δ’ αὖτε κασίγνητοί τε ἔται τε</l>
                <l>καὶ θαλεροὶ κακότητος ἄδην ἐσάωθεν ἀκοῖται.</l>
                <l>ἡμέτερον δὲ λέχος θαλάμοις ἔνι κουριδίοισιν</l>
                <l>πορσυνέεις· οὐδ’ ἄμμε διακρινέει φιλότητος</l>
                <l n="1130">ἄλλο, πάρος θάνατόν γε μεμορμένον ἀμφικαλύψαι.&amp;quot;</l>
                <l rend="indent">Ὧς φάτο· τῇ δ’ ἔντοσθε κατείβετο θυμὸς ἀκουῇ,</l>
                <l>ἔμπης δ’ ἔργ’ ἀίδηλα κατερρίγησεν ἰδέσθαι.</l>
                <l>σχετλίη· οὐ μὲν δηρὸν ἀπαρνήσεσθαι ἔμελλεν</l>
                <l>Ἑλλάδα ναιετάειν. ὧς γὰρ τόδε μήδετο Ἥρη,</l>
                <l n="1135">ὄφρα κακὸν Πελίῃ ἱερὴν ἐς Ἰωλκὸν ἵκοιτο</l>
                <l>Αἰαίη Μήδεια, λιποῦς’ ἄπο πατρίδα γαῖαν.</l>
                <l rend="indent">Ἤδη δ’ ἀμφίπολοι μὲν ὀπιπεύουσαι ἄπωθεν</l>
                <l>σιγῇ ἀνιάζεσκον· ἐδεύετο δ’ ἤματος ὥρη</l>
                <l>ἂψ οἶκόνδε νέεσθαι ἑὴν μετὰ μητέρα κούρην.</l>
                <l n="1140">ἡ δ’ οὔπω κομιδῆς μιμνήσκετο, τέρπετο γάρ οἱ</l>
                <l>θυμὸς ὁμῶς μορφῇ τε καὶ αἱμυλίοισι λόγοισιν,</l>
                <l>εἰ μὴ ἄρ’ Αἰσονίδης πεφυλαγμένος ὀψέ περ ηὔδα·</l>
                <l>&amp;quot;Ὥρη ἀποβλώσκειν, μὴ πρὶν φάος ἠελίοιο</l>
                <l>δύῃ ὑποφθάμενον, καί τις τὰ ἕκαστα νοήσῃ</l>
                <l n="1145">ὀθνείων· αὖτις δ’ ἀβολήσομεν ἐνθάδ’ ἰόντες.&amp;quot;</l>
                <l rend="indent">Ὧς τώγ’ ἀλλήλων ἀγανοῖς ἐπὶ τόσσον ἔπεσσιν</l>
                <l>πείρηθεν· μετὰ δ’ αὖτε διέτμαγεν. ἤτοι Ἰήσων</l>
                <l>εἰς ἑτάρους καὶ νῆα κεχαρμένος ὦρτο νέεσθαι·</l>
                <l>ἡ δὲ μετ’ ἀμφιπόλους· αἱ δὲ σχεδὸν ἀντεβόλησαν</l>
                <l n="1150">πᾶσαι ὁμοῦ· τὰς δ’ οὔτι περιπλομένας ἐνόησεν.</l>
                <l>ψυχὴ γὰρ νεφέεσσι μεταχρονίη πεπότητο.</l>
                <l>αὐτομάτοις δὲ πόδεσσι θοῆς ἐπεβήσατ’ ἀπήνης,</l>
                <l>καί ῥ’ ἑτέρῃ μὲν χειρὶ λάβ’ ἡνία, τῇ δ’ ἄρ’ ἱμάσθλην</l>
                <l>δαιδαλέην, οὐρῆας ἐλαυνέμεν· οἱ δὲ πόλινδε</l>
                <l n="1155">θῦνον ἐπειγόμενοι ποτὶ δώματα. τὴν δ’ ἄρ’ ἰοῦσαν</l>
                <l>Χαλκιόπη περὶ παισὶν ἀκηχεμένη ἐρέεινεν·</l>
                <l>ἡ δὲ παλιντροπίῃσιν ἀμήχανος οὔτε τι μύθων</l>
                <l>ἔκλυεν, οὔτ’ αὐδῆσαι ἀνειρομένῃ λελίητο.</l>
                <l>ἷζε δ’ ἐπὶ χθαμαλῷ σφέλαϊ κλιντῆρος ἔνερθεν</l>
                <l n="1160">λέχρις ἐρεισαμένη λαιῇ ἐπὶ χειρὶ παρειήν·</l>
                <l>ὑγρὰ δ’ ἐνὶ βλεφάροις ἔχεν ὄμματα, πορφύρουσα</l>
                <l>οἷον ἑῇ κακὸν ἔργον ἐπιξυνώσατο βουλῇ.</l>
                <l rend="indent">Αἰσονίδης δ’ ὅτε δὴ ἑτάροις ἐξαῦτις ἔμικτο</l>
                <l>ἐν χώρῃ, ὅθι τούσγε καταπρολιπὼν ἐλιάσθη,</l>
                <l n="1165">ὦρτ’ ἰέναι σὺν τοῖσι, πιφαυσκόμενος τὰ ἕκαστα,</l>
                <l>ἡρώων ἐς ὅμιλον· ὁμοῦ δ’ ἐπὶ νῆα πέλασσαν.</l>
                <l>οἱ δέ μιν ἀμφαγάπαζον, ὅπως ἴδον, ἔκ τ’ ἐρέοντο.</l>
                <l>αὐτὰρ ὁ τοῖς πάντεσσι μετέννεπε δήνεα κούρης,</l>
                <l>δεῖξέ τε φάρμακον αἰνόν· ὁ δ’ οἰόθεν οἶος ἑταίρων</l>
                <l n="1170">Ἴδας ἧστ’ ἀπάνευθε δακὼν χόλον· οἱ δὲ δὴ ἄλλοι</l>
                <l>γηθόσυνοι τῆμος μέν, ἐπεὶ κνέφας ἔργαθε νυκτός,</l>
                <l>εὔκηλοι ἐμέλοντο περὶ σφίσιν. αὐτὰρ ἅμ’ ἠοῖ</l>
                <l>πέμπον ἐς Αἰήτην ἰέναι σπόρον αἰτήσοντας</l>
                <l>ἄνδρε δύω, πρὸ μὲν αὐτὸν ἀρηίφιλον Τελαμῶνα,</l>
                <l n="1175">σὺν δὲ καὶ Αἰθαλίδην, υἷα κλυτὸν Ἑρμείαο.</l>
                <l>βὰν δ’ ἴμεν, οὐδ’ ἁλίωσαν ὁδόν· πόρε δέ σφιν ἰοῦσιν</l>
                <l>κρείων Αἰήτης χαλεποὺς ἐς ἄεθλον ὀδόντας</l>
                <l>Ἀονίοιο δράκοντος, ὃν Ὠγυγίῃ ἐνὶ Θήβῃ</l>
                <l>Κάδμος, ὅτ’ Εὐρώπην διζήμενος εἰσαφίκανεν,</l>
                <l n="1180">πέφνεν Ἀρητιάδι κρήνῃ ἐπίουρον ἐόντα·</l>
                <l>ἔνθα καὶ ἐννάσθη πομπῇ βοός, ἥν οἱ Ἀπόλλων</l>
                <l>ὤπασε μαντοσύνῃσι προηγήτειραν ὁδοῖο.</l>
                <l>τοὺς δὲ θεὰ Τριτωνὶς ὑπὲκ γενύων ἐλάσασα</l>
                <l>Αἰήτῃ πόρε δῶρον ὁμῶς αὐτῷ τε φονῆι.</l>
                <l n="1185">καί ῥ’ ὁ μὲν Ἀονίοισιν ἐνισπείρας πεδίοισιν</l>
                <l>Κάδμος Ἀγηνορίδης γαιηγενῆ εἵσατο λαόν,</l>
                <l>Ἄρεος ἀμώοντος ὅσοι ὑπὸ δουρὶ λίποντο·</l>
                <l>τοὺς δὲ τότ’ Αἰήτης ἔπορεν μετὰ νῆα φέρεσθαι</l>
                <l>προφρονέως, ἐπεὶ οὔ μιν ὀίσσατο πείρατ’ ἀέθλου</l>
                <l n="1190">ἐξανύσειν, εἰ καί περ ἐπὶ ζυγὰ βουσὶ βάλοιτο. <milestone n="1190" unit="card"/></l>
                <l rend="indent">Ἠέλιος μὲν ἄπωθεν ἐρεμνὴν δύετο γαῖαν</l>
                <l>ἑσπέριος, νεάτας ὑπὲρ ἄκριας Αἰθιοπήων·</l>
                <l>Νὺξ δ’ ἵπποισιν ἔβαλλεν ἔπι ζυγά· τοὶ δὲ χαμεύνας</l>
                <l>ἔντυον ἥρωες παρὰ πείσμασιν. αὐτὰρ Ἰήσων</l>
                <l n="1195">αὐτίκ’ ἐπεί ῥ’ Ἑλίκης εὐφεγγέος ἀστέρες Ἄρκτου</l>
                <l>ἔκλιθεν, οὐρανόθεν δὲ πανεύκηλος γένετ’ αἰθήρ,</l>
                <l>βῆ ῥ’ ἐς ἐρημαίην, κλωπήιος ἠύτε τις φώρ,</l>
                <l>σὺν πᾶσιν χρήεσσι· πρὸ γάρ τ’ ἀλέγυνεν ἕκαστα</l>
                <l>ἠμάτιος· θῆλυν μὲν ὄιν, γάλα τ’ ἔκτοθι ποίμνης</l>
                <l n="1200">Ἄργος ἰὼν ἤνεικε· τὰ δ’ ἐξ αὐτῆς ἕλε νηός.</l>
                <l>ἀλλ’ ὅτε δὴ ἴδε χῶρον, ὅτις πάτου ἔκτοθεν ἦεν</l>
                <l>ἀνθρώπων, καθαρῇσιν ὑπεύδιος εἱαμενῇσιν,</l>
                <l>ἔνθ’ ἤτοι πάμπρωτα λοέσσατο μὲν ποταμοῖο</l>
                <l>εὐαγέως θείοιο τέρεν δέμας· ἀμφὶ δὲ φᾶρος</l>
                <l n="1205">ἕσσατο κυάνεον, τό ῥά οἱ πάρος ἐγγυάλιξεν</l>
                <l>Λημνιὰς Ὑψιπύλη, ἀδινῆς μνημήιον εὐνῆς.</l>
                <l>πήχυιον δ’ ἄρ’ ἔπειτα πέδῳ ἔνι βόθρον ὀρύξας</l>
                <l>νήησε σχίζας, ἐπὶ δ’ ἀρνειοῦ τάμε λαιμόν,</l>
                <l>αὐτόν τ’ εὖ καθύπερθε τανύσσατο· δαῖε δὲ φιτρους</l>
                <l n="1210">πῦρ ὑπένερθεν ἱείς, ἐπὶ δὲ μιγάδας χέε λοιβάς,</l>
                <l>Βριμὼ κικλήσκων Ἑκάτην ἐπαρωγὸν ἀέθλων.</l>
                <l>καί ῥ’ ὁ μὲν ἀγκαλέσας πάλιν ἔστιχεν· ἡ δ’ ἀίουσα</l>
                <l>κευθμῶν ἐξ ὑπάτων δεινὴ θεὸς ἀντεβόλησεν</l>
                <l>ἱροῖς Αἰσονίδαο· πέριξ δέ μιν ἐστεφάνωντο</l>
                <l n="1215">σμερδαλέοι δρυΐνοισι μετὰ πτόρθοισι δράκοντες.</l>
                <l>στράπτε δ’ ἀπειρέσιον δαΐδων σέλας· ἀμφὶ δὲ τήνγε</l>
                <l>ὀξείῃ ὑλακῇ χθόνιοι κύνες ἐφθέγγοντο.</l>
                <l>πίσεα δ’ ἔτρεμε πάντα κατὰ στίβον· αἱ δ’ ὀλόλυξαν</l>
                <l>νύμφαι ἑλειονόμοι ποταμηίδες, αἳ περὶ κείνην</l>
                <l n="1220">Φάσιδος εἱαμενὴν Ἀμαραντίου εἱλίσσονται.</l>
                <l>Αἰσονίδην δ’ ἤτοι μὲν ἕλεν δέος, ἀλλά μιν οὐδ’ ὧς</l>
                <l>ἐντροπαλιζόμενον πόδες ἔκφερον, ὄφρ’ ἑτάροισιν</l>
                <l>μίκτο κιών· ἤδη δὲ φόως νιφόεντος ὕπερθεν</l>
                <l>Καυκάσου ἠριγενὴς Ἠὼς βάλεν ἀντέλλουσα.</l>
                <l n="1225" rend="indent">Καὶ τότ’ ἄρ’ Αἰήτης περὶ μὲν στήθεσσιν ἕεστο</l>
                <l>θώρηκα στάδιον, τόν οἱ πόρεν ἐξεναρίξας</l>
                <l>σφωιτέραις Φλεγραῖον Ἄρης ὑπὸ χερσὶ Μίμαντα·</l>
                <l>χρυσείην δ’ ἐπὶ κρατὶ κόρυν θέτο τετραφάληρον,</l>
                <l>λαμπομένην οἷόν τε περίτροχον ἔπλετο φέγγος</l>
                <l n="1230">ἠελίου, ὅτε πρῶτον ἀνέρχεται Ὠκεανοῖο.</l>
                <l>ἂν δὲ πολύρρινον νώμα σάκος, ἂν δὲ καὶ ἔγχος</l>
                <l>δεινόν, ἀμαιμάκετον· τὸ μὲν οὔ κέ τις ἄλλος ὑπέστη</l>
                <l>ἀνδρῶν ἡρώων, ὅτε κάλλιπον Ἡρακλῆα</l>
                <l>τῆλε παρέξ, ὅ κεν οἶος ἐναντίβιον πολέμιξεν.</l>
                <l n="1235">τῷ δὲ καὶ ὠκυπόδων ἵππων εὐπηγέα δίφρον</l>
                <l>ἔσχε πέλας Φαέθων ἐπιβήμεναι· ἂν δὲ καὶ αὐτὸς</l>
                <l>βήσατο, ῥυτῆρας δὲ χεροῖν ἔχεν. ἐκ δὲ πόληος</l>
                <l>ἤλασεν εὐρεῖαν κατ’ ἀμαξιτόν, ὥς κεν ἀέθλῳ</l>
                <l>παρσταίη· σὺν δέ σφιν ἀπείριτος ἔσσυτο λαός.</l>
                <l n="1240">οἷος δ’ Ἴσθμιον εἶσι Ποσειδάων ἐς ἀγῶνα</l>
                <l>ἅρμασιν ἐμβεβαώς, ἢ Ταίναρον, ἢ ὅγε Λέρνης</l>
                <l>ὕδωρ, ἠὲ κατ’ ἄλσος Ὑαντίου Ὀγχηστοῖο,</l>
                <l>καί τε Καλαύρειαν μετὰ δῆθ’ ἅμα νίσσεται ἵπποις,</l>
                <l>Πέτρην θ’ Αἱμονίην, ἢ δενδρήεντα Γεραιστόν·</l>
                <l n="1245">τοῖος ἄρ’ Αἰήτης Κόλχων ἀγὸς ἦεν ἰδέσθαι. <milestone n="1245" unit="card"/></l>
                <l rend="indent">Τόφρα δὲ Μηδείης ὑποθημοσύνῃσιν Ἰήσων</l>
                <l>φάρμακα μυδήνας ἠμὲν σάκος ἀμφεπάλυνεν</l>
                <l>ἠδὲ δόρυ βριαρόν, περὶ δὲ ξίφος· ἀμφὶ δ’ ἑταῖροι</l>
                <l>πείρησαν τευχέων βεβιημένοι, οὐδ’ ἐδύναντο</l>
                <l n="1250">κεῖνο δόρυ γνάμψαι τυτθόν γέ περ, ἀλλὰ μάλ’ αὔτως</l>
                <l>ἀαγὲς κρατερῇσιν ἐνεσκλήκει παλάμῃσιν.</l>
                <l>αὐτὰρ ὁ τοῖς ἄμοτον κοτέων Ἀφαρήιος Ἴδας</l>
                <l>κόψε παρ’ οὐρίαχον μεγάλῳ ξίφει· ἆλτο δ’ ἀκωκὴ</l>
                <l>ῥαιστὴρ ἄκμονος ὥστε, παλιντυπές· οἱ δ’ ὁμάδησαν</l>
                <l n="1255">γηθόσυνοι ἥρωες ἐπ’ ἐλπωρῇσιν ἀέθλου.</l>
                <l>καὶ δ’ αὐτὸς μετέπειτα παλύνετο· δῦ δέ μιν ἀλκὴ</l>
                <l>σμερδαλέη ἄφατός τε καὶ ἄτρομος· αἱ δ’ ἑκάτερθεν</l>
                <l>χεῖρες ἐπερρώσαντο περὶ σθένεϊ σφριγόωσαι.</l>
                <l>ὡς δ’ ὅτ’ ἀρήιος ἵππος ἐελδόμενος πολέμοιο</l>
                <l n="1260">σκαρθμῷ ἐπιχρεμέθων κρούει πέδον, αὐτὰρ ὕπερθεν</l>
                <l>κυδιόων ὀρθοῖσιν ἐπ’ οὔασιν αὐχέν’ ἀείρει·</l>
                <l>τοῖος ἄρ’ Αἰσονίδης ἐπαγαίετο κάρτεϊ γυίων.</l>
                <l>πολλὰ δ’ ἄρ’ ἔνθα καὶ ἔνθα μετάρσιον ἴχνος ἔπαλλεν,</l>
                <l>ἀσπίδα χαλκείην μελίην τ’ ἐν χερσὶ τινάσσων.</l>
                <l n="1265">φαίης κε ζοφεροῖο κατ’ αἰθέρος ἀίσσουσαν</l>
                <l>χειμερίην στεροπὴν θαμινὸν μεταπαιφάσσεσθαι</l>
                <l>ἐκ νεφέων, ὅτ’ ἔπειτα μελάντατον ὄμβρον ἄγωνται.</l>
                <l>καὶ τότ’ ἔπειτ’ οὐ δηρὸν ἔτι σχήσεσθαι ἀέθλων</l>
                <l>μέλλον· ἀτὰρ κληῖσιν ἐπισχερὼ ἱδρυνθέντες</l>
                <l n="1270">ῥίμφα μάλ’ ἐς πεδίον τὸ Ἀρήιον ἠπείγοντο.</l>
                <l>τόσσον δὲ προτέρω πέλεν ἄστεος ἀντιπέρηθεν,</l>
                <l>ὅσσον τ’ ἐκ βαλβῖδος ἐπήβολος ἅρματι νύσσα</l>
                <l>γίγνεται, ὁππότ’ ἄεθλα καταφθιμένοιο ἄνακτος</l>
                <l>κηδεμόνες πεζοῖσι καὶ ἱππήεσσι τίθενται.</l>
                <l n="1275">τέτμον δ’ Αἰήτην τε καὶ ἄλλων ἔθνεα Κόλχων,</l>
                <l>τοὺς μὲν Καυκασίοισιν ἐφεσταότας σκοπέλοισιν,</l>
                <l>τὸν δ’ αὐτοῦ παρὰ χεῖλος ἑλισσόμενον ποταμοῖο.</l>
                <l rend="indent">Αἰσονίδης δ’, ὅτε δὴ πρυμνήσια δῆσαν ἑταῖροι,</l>
                <l>δή ῥα τότε ξὺν δουρὶ καὶ ἀσπίδι βαῖν’ ἐς ἄεθλον,</l>
                <l n="1280">νηὸς ἀποπροθορών· ἄμυδις δ’ ἕλε παμφανόωσαν</l>
                <l>χαλκείην πήληκα θοῶν ἔμπλειον ὀδόντων</l>
                <l>καὶ ξίφος ἀμφ’ ὤμοις, γυμνὸς δέμας, ἄλλα μὲν Ἄρει</l>
                <l>εἴκελος, ἄλλα δέ που χρυσαόρῳ Ἀπόλλωνι.</l>
                <l>παπτήνας δ’ ἀνὰ νειὸν ἴδε ζυγὰ χάλκεα ταύρων</l>
                <l n="1285">αὐτόγυόν τ’ ἐπὶ τοῖς στιβαροῦ ἀδάμαντος ἄροτρον.</l>
                <l>χρίμψε δ’ ἔπειτα κιών, παρὰ δ’ ὄβριμον ἔγχος ἔπηξεν</l>
                <l>ὀρθὸν ἐπ’ οὐριάχῳ, κυνέην δ’ ἀποκάτθετ’ ἐρείσας.</l>
                <l>βῆ δ’ αὐτῇ προτέρωσε σὺν ἀσπίδι νήριτα ταύρων</l>
                <l>ἴχνια μαστεύων· οἱ δ’ ἔκποθεν ἀφράστοιο</l>
                <l n="1290">κευθμῶνος χθονίου, ἵνα τέ σφισιν ἔσκε βόαυλα</l>
                <l>καρτερὰ λιγνυόεντι πέριξ εἰλυμένα καπνῷ,</l>
                <l>ἄμφω ὁμοῦ προγένοντο πυρὸς σέλας ἀμπνείοντες.</l>
                <l>ἔδδεισαν δ’ ἥρωες, ὅπως ἴδον. αὐτὰρ ὁ τούσγε,</l>
                <l>εὖ διαβάς, ἐπιόντας, ἅ τε σπιλὰς εἰν ἁλὶ πέτρη</l>
                <l n="1295">μίμνει ἀπειρεσίῃσι δονεύμενα κύματ’ ἀέλλαις.</l>
                <l>πρόσθε δέ οἱ σάκος ἔσχεν ἐναντίον· οἱ δέ μιν ἄμφω</l>
                <l>μυκηθμῷ κρατεροῖσιν ἐνέπληξαν κεράεσσιν·</l>
                <l>οὐδ’ ἄρα μιν τυτθόν περ ἀνώχλισαν ἀντιόωντες.</l>
                <l>ὡς δ’ ὅτ’ ἐνὶ τρητοῖσιν ἐύρρινοι χοάνοισιν</l>
                <l n="1300">φῦσαι χαλκήων ὁτὲ μέν τ’ ἀναμαρμαίρουσιν,</l>
                <l>πῦρ ὀλοόν πιμπρᾶσαι, ὅτ’ αὖ λήγουσιν ἀυτμῆς,</l>
                <l>δεινὸς δ’ ἐξ αὐτοῦ πέλεται βρόμος, ὁππότ’ ἀίξῃ</l>
                <l>νειόθεν· ὧς ἄρα τώγε θοὴν φλόγα φυσιόωντες</l>
                <l>ἐκ στομάτων ὁμάδευν, τὸν δ’ ἄμφεπε δήιον αἶθος</l>
                <l n="1305">βάλλον ἅ τε στεροπή· κούρης δέ ἑ φάρμακ’ ἔρυτο.</l>
                <l>καί ῥ’ ὅγε δεξιτεροῖο βοὸς κέρας ἄκρον ἐρύσσας</l>
                <l>εἷλκεν ἐπικρατέως παντὶ σθένει, ὄφρα πελάσσῃ</l>
                <l>ζεύγλῃ χαλκείῃ, τὸν δ’ ἐν χθονὶ κάββαλεν ὀκλάξ,</l>
                <l>ῥίμφα ποδὶ κρούσας πόδα χάλκεον. ὧς δὲ καὶ ἄλλον</l>
                <l n="1310">σφῆλεν γνὺξ ἐπιόντα, μιῇ βεβολημένον ὁρμῇ.</l>
                <l>εὐρὺ δ’ ἀποπροβαλὼν χαμάδις σάκος, ἔνθα καὶ ἔνθα</l>
                <l>τῇ καὶ τῇ βεβαὼς ἄμφω ἔχε πεπτηῶτας</l>
                <l>γούνασιν ἐν προτέροισι, διὰ φλογὸς εἶθαρ ἐλυσθείς.</l>
                <l>θαύμασε δ’ Αἰήτης σθένος ἀνέρος. οἱ δ’ ἄρα τείως</l>
                <l n="1315">Τυνδαρίδαι--δὴ γάρ σφι πάλαι προπεφραδμένον ἦεν--</l>
                <l>ἀγχίμολον ζυγά οἱ πεδόθεν δόσαν ἀμφιβαλέσθαι.</l>
                <l>αὐτὰρ ὁ εὖ ἐνέδησε λόφους· μεσσηγὺ δ’ ἀείρας</l>
                <l>χάλκεον ἱστοβοῆα, θοῇ συνάρασσε κορώνῃ</l>
                <l>ζεύγληθεν. καὶ τὼ μὲν ὑπὲκ πυρὸς ἂψ ἐπὶ νῆα</l>
                <l n="1320">χαζέσθην. ὁ δ’ ἄρ’ αὖτις ἑλὼν σάκος ἔνθετο νώτῳ</l>
                <l>ἐξόπιθεν, καὶ γέντο θοῶν ἔμπλειον ὀδόντων</l>
                <l>πήληκα βριαρὴν δόρυ τ’ ἄσχετον, ᾧ π̔’ ὑπὸ μέσσας</l>
                <l>ἐργατίνης ὥς τίς τε Πελασγίδι νύσσεν ἀκαίνῃ</l>
                <l>οὐτάζων λαγόνας· μάλα δ’ ἔμπεδον εὖ ἀραρυῖαν</l>
                <l n="1325">τυκτὴν ἐξ ἀδάμαντος ἐπιθύνεσκεν ἐχέτλην.</l>
                <l>οἱ δ’ εἵως μὲν δὴ περιώσια θυμαίνεσκον,</l>
                <l>λάβρον ἐπιπνείοντε πυρὸς σέλας· ὦρτο δ’ ἀυτμὴ</l>
                <l>ἠύτε βυκτάων ἀνέμων βρόμος, οὕς τε μάλιστα</l>
                <l>δειδιότες μέγα λαῖφος ἁλίπλοοι ἐστείλαντο.</l>
                <l n="1330">δηρὸν δ’ οὐ μετέπειτα κελευόμενοι ὑπὸ δουρὶ</l>
                <l>ἤισαν· ὀκριόεσσα δ’ ἐρείκετο νειὸς ὀπίσσω,</l>
                <l>σχιζομένη ταύρων τε βίῃ κρατερῷ τ’ ἀροτῆρι.</l>
                <l>δεινὸν δ’ ἐσμαράγευν ἄμυδις κατὰ ὦλκας ἀρότρου</l>
                <l>βώλακες ἀγνύμεναι ἀνδραχθέες· εἵπετο δ’ αὐτὸς</l>
                <l n="1335">λαῖον ἐπὶ στιβαρῷ πιέσας ποδί· τῆλε δ’ ἑοῖο</l>
                <l>βάλλεν ἀρηρομένην αἰεὶ κατὰ βῶλον ὀδόντας</l>
                <l>ἐντροπαλιζόμενος, μή οἱ πάρος ἀντιάσειεν</l>
                <l>γηγενέων ἀνδρῶν ὀλοὸς στάχυς· οἱ δ’ ἄρ’ ἐπιπρὸ</l>
                <l>χαλκείῃς χηλῇσιν ἐρειδόμενοι πονέοντο.</l>
                <l n="1340">ἦμος δὲ τρίτατον λάχος ἤματος ἀνομένοιο</l>
                <l>λείπεται ἐξ ἠοῦς, καλέουσι δὲ κεκμηῶτες</l>
                <l>ἐργατίναι γλυκερόν σφιν ἄφαρ βουλυτὸν ἱκέσθαι,</l>
                <l>τῆμος ἀρήροτο νειὸς ὑπ’ ἀκαμάτῳ ἀροτῆρι,</l>
                <l>τετράγυός περ ἐοῦσα· βοῶν τ’ ἀπελύετ’ ἄροτρα.</l>
                <l n="1345">καὶ τοὺς μὲν πεδίονδε διεπτοίησε φέβεσθαι·</l>
                <l>αὐτὰρ ὁ ἂψ ἐπὶ νῆα πάλιν κίεν, ὄφρ’ ἔτι κεινὰς</l>
                <l>γηγενέων ἀνδρῶν ἴδεν αὔλακας. ἀμφὶ δ’ ἑταῖροι</l>
                <l>θάρσυνον μύθοισιν. ὁ δ’ ἐκ ποταμοῖο ῥοάων</l>
                <l>αὐτῇ ἀφυσσάμενος κυνέῃ σβέσεν ὕδατι δίψαν·</l>
                <l n="1350">γνάμψε δὲ γούνατ’ ἐλαφρά, μέγαν δ’ ἐμπλήσατο θυμὸν</l>
                <l>ἀλκῆς, μαιμώων συῒ εἴκελος, ὅς ῥά τ’ ὀδόντας</l>
                <l>θήγει θηρευτῇσιν ἐπ’ ἀνδράσιν, ἀμφὶ δὲ πολλὸς</l>
                <l>ἀφρὸς ἀπὸ στὅματος χαμάδις ῥεῖ χωομένοιο.</l>
                <l>οἱ δ’ ἤδη κατὰ πᾶσαν ἀνασταχύεσκον ἄρουραν</l>
                <l n="1355">γηγενέες· φρίξεν δὲ περὶ στιβαροῖς σακέεσσιν</l>
                <l>δούρασί τ’ ἀμφιγύοις κορύθεσσί τε λαμπομένῃσιν</l>
                <l>Ἄρηος τέμενος φθισιμβρότου· ἵκετο δ’ αἴγλη</l>
                <l>νειόθεν Οὔλυμπόνδε δι’ ἠέρος ἀστράπτουσα.</l>
                <l>ὡς δ’ ὁπότ’ ἐς γαῖαν πολέος νιφετοῖο πεσόντος</l>
                <l n="1360">ἂψ ἀπὸ χειμερίας νεφέλας ἐκέσασσαν ἄελλαι</l>
                <l>λυγαίῃ ὑπὸ νυκτί, τὰ δ’ ἀθρόα πάντ’ ἐφαάνθη</l>
                <l>τείρεα λαμπετόωντα διὰ κνέφας· ὧς ἄρα τοίγε</l>
                <l>λάμπον ἀναλδήσκοντες ὑπὲρ χθονός. αὐτὰρ Ἰήσων</l>
                <l>μνήσατο Μηδείης πολυκερδέος ἐννεσιάων,</l>
                <l n="1365">λάζετο δ’ ἐκ πεδίοιο μέγαν περιηγέα πέτρον,</l>
                <l>δεινὸν Ἐνυαλίου σόλον Ἄρεος· οὔ κέ μιν ἄνδρες</l>
                <l>αἰζηοὶ πίσυρες γαίης ἄπο τυτθὸν ἄειραν.</l>
                <l>τόν ῥ’ ἀνὰ χεῖρα λαβὼν μάλα τηλόθεν ἔμβαλε μέσσοις</l>
                <l>ἀίξας· αὐτὸς δ’ ὑφ’ ἑὸν σάκος ἕζετο λάθρῃ</l>
                <l n="1370">θαρσαλέως. Κόλχοι δὲ μέγ’ ἴαχον, ὡς ὅτε πόντος</l>
                <l>ἴαχεν ὀξείῃσιν ἐπιβρομέων σπιλάδεσσιν·</l>
                <l>τὸν δ’ ἕλεν ἀμφασίη ῥιπῇ στιβαροῖο σόλοιο</l>
                <l>Αἰήτην. οἱ δ’ ὥστε θοοὶ κύνες ἀμφιθορόντες</l>
                <l>ἀλλήλους βρυχηδὸν ἐδήιον· οἱ δ’ ἐπὶ γαῖαν</l>
                <l n="1375">μητέρα πῖπτον ἑοῖς ὑπὸ δούρασιν, ἠύτε πεῦκαι</l>
                <l>ἢ δρύες, ἅς τ’ ἀνέμοιο κατάικες δονέουσιν.</l>
                <l>οἷος δ’ οὐρανόθεν πυρόεις ἀναπάλλεται ἀστὴρ</l>
                <l>ὁλκὸν ὑπαυγάζων, τέρας ἀνδράσιν, οἵ μιν ἴδωντοι</l>
                <l>μαρμαρυγῇ σκοτίοιο δι’ ἠέρος ἀίξαντα·</l>
                <l n="1380">τοῖος ἄρ’ Αἴσονος υἱὸς ἐπέσσυτο γηγενέεσσιν,</l>
                <l>γυμνὸν δ’ ἐκ κολεοῖο φέρε ξίφος, οὖτα δὲ μίγδην</l>
                <l>ἀμώων, πολέας μὲν ἔτ’ ἐς νηδὺν λαγόνας τε</l>
                <l>ἡμίσεας ἀνέχοντας ἐς ἠέρα· τοὺς δὲ καὶ ἄχρις</l>
                <l>ὤμων τελλομένους· τοὺς δὲ νέον ἑστηῶτας,</l>
                <l n="1385">τοὺς δ’ ἤδη καὶ ποσσὶν ἐπειγομένους ἐς ἄρηα.</l>
                <l>ὡς δ’ ὁπότ’ ἀμφ’ οὔροισιν ἐγειρομένου πολέμοιο,</l>
                <l>δείσας γειομόρος, μή οἱ προτάμωνται ἀρούρας,</l>
                <l>ἅρπην εὐκαμπῆ νεοθηγέα χερσὶ μεμαρπὼς</l>
                <l>ὠμὸν ἐπισπεύδων κείρει στάχυν, οὐδὲ βολῇσιν</l>
                <l n="1390">μίμνει ἐς ὡραίην τερσήμεναι ἠελίοιο·</l>
                <l>ὧς τότε γηγενέων κεῖρε στάχυν· αἵματι δ’ ὁλκοὶ</l>
                <l>ἠύτε κρηναῖαι ἀμάραι πλήθοντο ῥοῇσιν.</l>
                <l>πῖπτον δ’, οἱ μὲν ὀδὰξ τετρηχότα βῶλον ὀδοῦσιν</l>
                <l>λαζόμενοι πρηνεῖς, οἱ δ’ ἔμπαλιν, οἱ δ’ ἐπ’ ἀγοστῷ</l>
                <l n="1395">καὶ πλευροῖς, κήτεσσι δομὴν ἀτάλαντοι ἰδέσθαι.</l>
                <l>πολλοὶ δ’ οὐτάμενοι, πρὶν ὑπὸ χθονὸς ἴχνος ἀεῖραι,</l>
                <l>ὅσσον ἄνω προύτυψαν ἐς ἠέρα, τόσσον ἔραζε</l>
                <l>βριθόμενοι πλαδαροῖσι καρήασιν ἠρήρειντο.</l>
                <l>ἔρνεἀ που τοίως, Διὸς ἄσπετον ὀμβρήσαντος,</l>
                <l n="1400">φυταλιῇ νεόθρεπτα κατημύουσιν ἔραζε</l>
                <l>κλασθέντα ῥίζηθεν, ἀλωήων πόνος ἀνδρῶν·</l>
                <l>τὸν δὲ κατηφείη τε καὶ οὐλοὸν ἄλγος ἱκάνει</l>
                <l>κλήρου σημαντῆρα φυτοτρόφον· ὧς τότ’ ἄνακτος</l>
                <l>Αἰήταο βαρεῖαι ὑπὸ φρένας ἦλθον ἀνῖαι.</l>
                <l n="1405">ἤιε δ’ ἐς πτολίεθρον ὑπότροπος ἄμμιγα Κόλχοις,</l>
                <l>πορφύρων, ᾗ κέ σφι θοώτερον ἀντιόῳτο.</l>
                <l>ἦμαρ ἔδυ, καὶ τῷ τετελεσμένος ἦεν ἄεθλος.</l>
            </p></div1>
            <div1 type="book" n="4">
                <milestone unit="card" n="1"/>
                <p><l>Αὐτὴ νῦν κάματόν γε, θεά, καὶ δήνεα κούρης</l>
                <l>Κολχίδος ἔννεπε, Μοῦσα, Διὸς τέκος. ἦ γὰρ ἔμοιγε</l>
                <l>ἀμφασίῃ νόος ἔνδον ἑλίσσεται ὁρμαίνοντι,</l>
                <l>ἢ ἔμεν ἄτης πῆμα δυσίμερον, ἦ τόγ’ ἐνίσπω</l>
                <l n="5">φύζαν ἀεικελίην, ᾗ κάλλιπεν ἔθνεα Κόλχων.</l>
                <l rend="indent">Ἤτοι ὁ μὲν δήμοιο μετ’ ἀνδράσιν, ὅσσοι ἄριστοι,</l>
                <l>παννύχιος δόλον αἰπὺν ἐπὶ σφίσι μητιάασκεν</l>
                <l>οἷσιν ἐνὶ μεγάροις, στυγερῷ ἐπὶ θυμὸν ἀέθλῳ</l>
                <l>Αἰήτης ἄμοτον κεχολωμένος· οὐδ’ ὅγε πάμπαν</l>
                <l n="10">θυγατέρων τάδε νόσφιν ἑῶν τελέεσθαι ἐώλπει.</l>
                <l rend="indent">Τῇ δ’ ἀλεγεινότατον κραδίῃ φόβον ἔμβαλεν Ἥρη·</l>
                <l>τρέσσεν δ’, ἠύτε τις κούφη κεμάς, ἥν τε βαθείης</l>
                <l>τάρφεσιν ἐν ξυλόχοιο κυνῶν ἐφόβησεν ὁμοκλή.</l>
                <l>αὐτίκα γὰρ νημερτὲς ὀίσσατο, μή μιν ἀρωγὴν</l>
                <l n="15">ληθέμεν, αἶψα δὲ πᾶσαν ἀναπλήσειν κακότητα.</l>
                <l>τάρβει δ’ ἀμφιπόλους ἐπιίστορας· ἐν δέ οἱ ὄσσε</l>
                <l>πλῆτο πυρός, δεινὸν δὲ περιβρομέεσκον ἀκουαί.</l>
                <l>πυκνὰ δὲ λευκανίης ἐπεμάσσατο, πυκνὰ δὲ κουρὶξ</l>
                <l>ἑλκομένη πλοκάμους γοερῇ βρυχήσατ’ ἀνίῃ.</l>
                <l n="20">καί νύ κεν αὐτοῦ τῆμος ὑπὲρ μόρον ὤλετο κούρη,</l>
                <l>φάρμακα πασσαμένη, Ἥρης δ’ ἁλίωσε μενοινάς,</l>
                <l>εἰ μή μιν Φρίξοιο θεὰ σὺν παισὶ φέβεσθαι</l>
                <l>ὦρσεν ἀτυζομένην· πτερόεις δέ οἱ ἐν φρεσὶ θυμὸς</l>
                <l>ἰάνθη· μετὰ δ’ ἥγε παλίσσυτος ἀθρόα κόλπων</l>
                <l n="25">φάρμακα πάντ’ ἄμυδις κατεχεύατο φωριαμοῖο.</l>
                <l>κύσσε δ’ ἑόν τε λέχος καὶ δικλίδας ἀμφοτέρωθεν</l>
                <l>σταθμούς, καὶ τοίχων ἐπαφήσατο, χερσί τε μακρὸν</l>
                <l>ῥηξαμένη πλόκαμον, θαλάμῳ μνημήια μητρὶ</l>
                <l>κάλλιπε παρθενίης, ἀδινῇ δ’ ὀλοφύρατο φωνῇ·</l>
                <l n="30" rend="indent">&amp;quot;Τόνδε τοι ἀντ’ ἐμέθεν ταναὸν πλόκον εἶμι λιποῦσα,</l>
                <l>μῆτερ ἐμή· χαίροις δὲ καὶ ἄνδιχα πολλὸν ἰούσῃ·</l>
                <l>χαίροις Χαλκιόπη, καὶ πᾶς δόμος. αἴθε σε πόντος,</l>
                <l>ξεῖνε, διέρραισεν, πρὶν Κολχίδα γαῖαν ἱκέσθαι.&amp;quot;</l>
                <l rend="indent">Ὧς ἄρ’ ἔφη· βλεφάρων δὲ κατ’ ἀθρόα δάκρυα χεῦεν.</l>
                <l n="35">οἵη δ’ ἀφνειοῖο διειλυσθεῖσα δόμοιο</l>
                <l>ληιάς, ἥν τε νέον πάτρης ἀπενόσφισεν αἶσα,</l>
                <l>οὐδέ νύ πω μογεροῖο πεπείρηται καμάτοιο,</l>
                <l>ἀλλ’ ἔτ’ ἀηθέσσουσα δύης καὶ δούλια ἔργα</l>
                <l>εἶσιν ἀτυζομενη χαλεπὰς ὑπὸ χεῖρας ἀνάσσης·</l>
                <l n="40">τοίη ἄρ’ ἱμερόεσσα δόμων ἐξέσσυτο κούρη.</l>
                <l>τῇ δὲ καὶ αὐτόματοι θυρέων ἱπόειξαν ὀχῆες,</l>
                <l>ὠκείαις ἄψορροι ἀναθρώσκοντες ἀοιδαῖς.</l>
                <l>γυμνοῖσιν δὲ πόδεσσιν ἀνὰ στεινὰς θέεν οἴμους,</l>
                <l>λαιῇ μὲν χερὶ πέπλον ἐπ’ ὀφρύσιν ἀμφὶ μέτωπα</l>
                <l n="45">στειλαμένη καὶ καλὰ παρήια, δεξιτερῇ δὲ</l>
                <l>ἄκρην ὑψόθι πέζαν ἀερτάζουσα χιτῶνος.</l>
                <l>καρπαλίμως δ’ ἀίδηλον ἀνὰ στίβον ἔκτοθι πύργων</l>
                <l>ἄστεος εὐρυχόροιο φόβῳ ἵκετ’· οὐδέ τις ἔγνω</l>
                <l>τήνγε φυλακτήρων, λάθε δέ σφεας ὁρμηθεῖσα.</l>
                <l n="50">ἔνθεν ἴμεν νηόνδε μάλ’ ἐφράσατ’· οὐ γὰρ ἄιδρις</l>
                <l>ἦεν ὁδῶν, θαμὰ καὶ πρὶν ἀλωμένη ἀμφί τε νεκρούς,</l>
                <l>ἀμφί τε δυσπαλέας ῥίζας χθονός, οἷα γυναῖκες</l>
                <l>φαρμακίδες· τρομερῷ δ’ ὑπὸ δείματι πάλλετο θυμός.</l>
                <l>τὴν δὲ νέον Τιτηνὶς ἀνερχομένη περάτηθεν</l>
                <l n="55">φοιταλέην ἐσιδοῦσα θεὰ ἐπεχήρατο Μήνη</l>
                <l>ἁρπαλέως, καὶ τοῖα μετὰ φρεσὶν ᾗσιν ἔειπεν· <milestone n="57" unit="card"/></l>
                <l rend="indent">&amp;quot;Οὐκ ἄρ’ ἐγὼ μούνη μετὰ Λάτμιον ἄντρον ἀλύσκω,</l>
                <l>οὐδ’ οἴη καλῷ περιδαίομαι Ἐνδυμίωνι·</l>
                <l>ἦ θαμὰ δὴ καὶ σεῖο κίον δολίῃσιν ἀοιδαῖς,</l>
                <l n="60">μνησαμένη φιλότητος, ἵνα σκοτίῃ ἐνὶ νυκτὶ</l>
                <l>φαρμάσσῃς εὔκηλος, ἅ τοι φίλα ἔργα τέτυκται.</l>
                <l>νῦν δὲ καὶ αὐτὴ δῆθεν ὁμοίης ἔμμορες ἄτης·</l>
                <l>δῶκε δ’ ἀνιηρόν τοι Ἰήσονα πῆμα γενέσθαι</l>
                <l>δαίμων ἀλγινόεις. ἀλλ’ ἔρχεο, τέτλαθι δ’ ἔμπης,</l>
                <l n="65">καὶ πινυτή περ ἐοῦσα, πολύστονον ἄλγος ἀείρειν.&amp;quot;</l>
                <l rend="indent">Ὦς ἄρ’ ἔφη· τὴν δ’ αἶψα πόδες φέρον ἐγκονέουσαν.</l>
                <l>ἀσπασίως δ’ ὄχθῃσιν ἐπηέρθη ποταμοῖο,</l>
                <l>ἀντιπέρην λεύσσουσα πυρὸς σέλας, ὅ ῥά τ’ ἀέθλου</l>
                <l>παννύχιοι ἥρωες ἐυφροσύνῃσιν ἔδαιον.</l>
                <l n="70">ὀξείῃ δἤπειτα διὰ κνέφας ὄρθια φωνῇ</l>
                <l>ὁπλότατον Φρίξοιο περαιόθεν ἤπυε παίδων,</l>
                <l>φρόντιν· ὁ δὲ ξὺν ἑοῖσι κασιγνήτοις ὄπα κούρης</l>
                <l>αὐτῷ τ’ Αἰσονίδῃ τεκμήρατο· σῖγα δ’ ἑταῖροι</l>
                <l>θάμβεον, εὖτ’ ἐνόησαν ὃ δὴ καὶ ἐτήτυμον ἦεν.</l>
                <l n="75">τρὶς μὲν ἀνήυσεν, τρὶς δ’ ὀτρύνοντος ὁμίλου</l>
                <l>Φρόντις ἀμοιβήδην ἀντίαχεν· οἱ δ’ ἄρα τείως</l>
                <l>ἥρωες μετὰ τήνγε θοοῖς ἐλάασκον ἐρετμοῖς.</l>
                <l>οὔπω πείσματα νηὸς ἐπ’ ἠπείροιο περαίης</l>
                <l>βάλλον, ὁ δὲ κραιπνοὺς χέρσῳ πόδας ἧκεν Ἰήσων</l>
                <l n="80">ὑψοῦ ἀπ’ ἰκριόφιν· μετὰ δὲ Φρόντις τε καὶ Ἄργος,</l>
                <l>υἷε δύω Φρίξου, χαμάδις θόρον· ἡ δ’ ἄρα τούσγε</l>
                <l>γούνων ἀμφοτέρῃσι περισχομένη προσέειπεν·</l>
                <l rend="indent">&amp;quot;Ἔκ με, φίλοι, ῥύσασθε δυσάμμορον, ὧς δὲ καὶ αὐτοὺς</l>
                <l>ὑμέας Αἰήταο, πρὸ γάρ τ’ ἀναφανδὰ τέτυκται</l>
                <l n="85">πάντα μάλ’, οὐδέ τι μῆχος ἱκάνεται. ἀλλ’ ἐπὶ νηὶ</l>
                <l>φεύγωμεν, πρὶν τόνδε θοῶν ἐπιβήμεναι ἵππων.</l>
                <l>δώσω δὲ χρύσειον ἐγὼ δέρος, εὐνήσασα</l>
                <l>φρουρὸν ὄφιν· τύνη δὲ θεοὺς ἐνὶ σοῖσιν ἑταίροις,</l>
                <l>ξεῖνε, τεῶν μύθων ἐπιίστορας, οὕς μοι ὑπέστης,</l>
                <l n="90">ποίησαι· μηδ’ ἔνθεν ἑκαστέρω ὁρμηθεῖσαν</l>
                <l>χήτει κηδεμόνων ὀνοτὴν καὶ ἀεικέα θείης.&amp;quot;</l>
                <l rend="indent">Ἴσκεν ἀκηχεμένη· μέγα δὲ φρένες Αἰσονίδαο</l>
                <l>γήθεον· αἶψα δέ μιν περὶ γούνασι πεπτηυῖαν</l>
                <l>ἦκ’ ἀναειρόμενος προσπτύξατο, θάρσυνέν τε·</l>
                <l n="95">&amp;quot;Δαιμονίη, Ζεὺς αὐτὸς Ὀλύμπιος ὅρκιος ἔστω,</l>
                <l>Ἥρη τε Ζυγίη, Διὸς εὐνέτις, ἦ μὲν ἐμοῖσιν</l>
                <l>κουριδίην σε δόμοισιν ἐνιστήσεσθαι ἄκοιτιν,</l>
                <l>εὖτ’ ἂν ἐς Ἑλλάδα γαῖαν ἱκώμεθα νοστήσαντες.&amp;quot;</l>
                <l rend="indent">Ὧς ηὔδα, καὶ χεῖρα παρασχεδὸν ἤραρε χειρὶ</l>
                <l n="100">δεξιτερήν· ἡ δέ σφιν ἐς ἱερὸν ἄλσος ἀνώγει</l>
                <l>νῆα θοὴν ἐλάαν αὐτοσχεδόν, ὄφρ’ ἔτι νύκτωρ</l>
                <l>κῶας ἑλόντες ἄγοιντο παρὲκ νόον Αἰήταο.</l>
                <l>ἔνθ’ ἔπος ἠδὲ καὶ ἔργον ὁμοῦ πέλεν ἐσσυμένοισιν.</l>
                <l>εἰς γάρ μιν βήσαντες, ἀπὸ χθονὸς αὐτίκ’ ἔωσαν</l>
                <l n="105">νῆα· πολὺς δ’ ὀρυμαγδὸς ἐπειγομένων ἐλάτῃσιν</l>
                <l>ἦεν ἀριστήων· ἡ δ’ ἔμπαλιν ἀίσσουσα</l>
                <l>γαίῃ χεῖρας ἔτεινεν ἀμήχανος. αὐτὰρ Ἰήσων</l>
                <l>θάρσυνέν τ’ ἐπέεσσι, καὶ ἴσχανεν ἀσχαλόωσαν. <milestone n="109" unit="card"/></l>
                <l rend="indent">Ἦμος δ’ ἀνέρες ὕπνον ἀπ’ ὀφθαλμῶν ἐβάλοντο</l>
                <l n="110">ἀγρόται, οἵ τε κύνεσσι πεποιθότες οὔποτε νύκτα</l>
                <l>ἄγχαυρον κνώσσουσιν, ἀλευάμενοι φάος ἠοῦς,</l>
                <l>μὴ πρὶν ἀμαλδύνῃ θηρῶν στίβον ἠδὲ καὶ ὀδμὴν</l>
                <l>θηρείην λευκῇσιν ἐνισκίμψασα βολῇσιν·</l>
                <l>τῆμος ἄρ’ Αἰσονίδης κούρη τ’ ἀπὸ νηὸς ἔβησαν</l>
                <l n="115">ποιήεντ’ ἀνὰ χῶρον, ἵνα κριοῦ καλέονται</l>
                <l>εὐναί, ὅθι πρῶτον κεκμηότα γούνατ’ ἔκαμψεν,</l>
                <l>νώτοισιν φορέων Μινυήιον υἷ’ Ἀθάμαντος.</l>
                <l>ἐγγύθι δ’ αἰθαλόεντα πελεν βωμοῖο θέμεθλα,</l>
                <l>ὅν ῥά ποτ’ Αἰολίδης Διὶ Φυξίῳ εἵσατο Φρίξος,</l>
                <l n="120">ῥέζων κεῖνο τέρας παγχρύσεον, ὥς οἱ ἔειπεν</l>
                <l>Ἑρμείας πρόφρων ξυμβλήμενος. ἔνθ’ ἄρα τούσγε</l>
                <l>Ἄργου φραδμοσύνῃσιν ἀριστῆες μεθέηκαν.</l>
                <l>τὼ δὲ δι’ ἀτραπιτοῖο μεθ’ ἱερὸν ἄλσος ἵκοντο,</l>
                <l>φηγὸν ἀπειρεσίην διζημένω, ᾗ ἔπι κῶας</l>
                <l n="125">βέβλητο, νεφέλῃ ἐναλίγκιον, ἥ τ’ ἀνιόντος</l>
                <l>ἠελίου φλογερῇσιν ἐρεύθεται ἀκτίνεσσιν.</l>
                <l>αὐτὰρ ὁ ἀντικρὺ περιμήκεα τείνετο δειρὴν</l>
                <l>ὀξὺς ἀύπνοισιν προϊδὼν ὄφις ὀφθαλμοῖσιν</l>
                <l>νισσομένους, ῥοίζει δὲ πελώριον· ἀμφὶ δὲ μακραὶ</l>
                <l n="130">ἠιόνες ποταμοῖο καὶ ἄσπετον ἴαχεν ἄλσος.</l>
                <l>ἔκλυον οἳ καὶ πολλὸν ἑκὰς Τιτηνίδος Αἴης</l>
                <l>Κολχίδα γῆν ἐνέμοντο παρὰ προχοῇσι Αύκοιο,</l>
                <l>ὅς τ’ ἀποκιδνάμενος ποταμοῦ κελάδοντος Ἀράξεω</l>
                <l>Φάσιδι συμφέρεται ἱερὸν ῥόον· οἱ δὲ συνάμφω</l>
                <l n="135">Καυκασίην ἅλαδ’ εἰς ἓν ἐλαυνόμενοι προχέουσιν.</l>
                <l>δείματι δ’ ἐξέγροντο λεχωίδες, ἀμφὶ δὲ παισὶν</l>
                <l>νηπιάχοις, οἵ τέ σφιν ὑπ’ ἀγκαλίδεσσιν ἴαυον,</l>
                <l>ῥοίζῳ παλλομένοις χεῖρας βάλον ἀσχαλόωσαι.</l>
                <l>ὡς δ’ ὅτε τυφομένης ὕλης ὕπερ αἰθαλόεσσαι</l>
                <l n="140">καπνοῖο στροφάλιγγες ἀπείριτοι εἱλίσσονται,</l>
                <l>ἄλλη δ’ αἶψ’ ἑτέρῃ ἐπιτέλλεται αἰὲν ἐπιπρὸ</l>
                <l>νειόθεν εἰλίγγοισιν ἐπήορος ἐξανιοῦσα·</l>
                <l>ὧς τότε κεῖνο πέλωρον ἀπειρεσίας ἐλέλιξεν</l>
                <l>ῥυμβόνας ἀζαλέῃσιν ἐπηρεφέας φολίδεσσιν.</l>
                <l n="145">τοῖο δ’ ἑλισσομένοιο κατ’ ὄμματα νίσσετο κούρη,</l>
                <l>Ὕπνον ἀοσσητῆρα, θεῶν ὕπατον, καλέουσα</l>
                <l>ἡδείῃ ἐνοπῇ, θέλξαι τέρας· αὖε δ’ ἄνασσαν</l>
                <l>νυκτιπόλον, χθονίην, εὐαντέα δοῦναι ἐφορμήν.</l>
                <l>εἵπετο δ’ Αἰσονίδης πεφοβημένος, αὐτὰρ ὅγ’ ἤδη</l>
                <l n="150">οἴμῃ θελγόμενος δολιχὴν ἀνελύετ’ ἄκανθαν</l>
                <l>γηγενέος σπείρης, μήκυνε δὲ μυρία κύκλα,</l>
                <l>οἷον ὅτε βληχροῖσι κυλινδόμενον πελάγεσσιν</l>
                <l>κῦμα μέλαν κωφόν τε καὶ ἄβρομον· ἀλλὰ καὶ ἔμπης</l>
                <l>ὑψοῦ σμερδαλέην κεφαλὴν μενέαινεν ἀείρας</l>
                <l n="155">ἀμφοτέρους ὀλοῇσι περιπτύξαι γενύεσσιν.</l>
                <l>ἡ δέ μιν ἀρκεύθοιο νέον τετμηότι θαλλῷ</l>
                <l>βάπτους’ ἐκ κυκεῶνος ἀκήρατα φάρμακ’ ἀοιδαῖς</l>
                <l>ῥαῖνε κατ’ ὀφθαλμῶν· περί τ’ ἀμφί τε νήριτος ὀδμὴ</l>
                <l>φαρμάκου ὕπνον ἔβαλλε· γένυν δ’ αὐτῇ ἐνὶ χώρῃ</l>
                <l n="160">θῆκεν ἐρεισάμενος· τὰ δ’ ἀπείρονα πολλὸν ὀπίσσω</l>
                <l>κύκλα πολυπρέμνοιο διὲξ ὕλης τετάνυστο.</l>
                <l>ἔνθα δ’ ὁ μὲν χρύσειον ἀπὸ δρυὸς αἴνυτο κῶας,</l>
                <l>κούρης κεκλομένης· ἡ δ’ ἔμπεδον ἑστηυῖα</l>
                <l>φαρμάκῳ ἔψηχεν θηρὸς κάρη, εἰσόκε δή μιν</l>
                <l n="165">αὐτὸς ἑὴν ἐπὶ νῆα παλιντροπάασθαι Ἰήσων</l>
                <l>ἤνωγεν, λεῖπεν δὲ πολύσκιον ἄλσος Ἄρηος.</l>
                <l>ὡς δὲ σεληναίην διχομήνιδα παρθένος αἴγλην</l>
                <l>ὑψόθεν ἐξανέχουσαν ὑπωροφίου θαλάμοιο</l>
                <l>λεπταλέῳ ἑανῷ ὑποΐσχεται· ἐν δέ οἱ ἦτορ</l>
                <l n="170">χαίρει δερκομένης καλὸν σέλας· ὧς τότ’ Ἰήσων</l>
                <l>γηθόσυνος μέγα κῶας ἑαῖς ἐναείρατο χερσίν·</l>
                <l>καί οἱ ἐπὶ ξανθῇσι παρηίσιν ἠδὲ μετώπῳ</l>
                <l>μαρμαρυγῇ ληνέων φλογὶ εἴκελον ἷζεν ἔρευθος.</l>
                <l>ὅσση δὲ ῥινὸς βοὸς ἤνιος ἢ ἐλάφοιο</l>
                <l n="175">γίγνεται, ἥν τ’ ἀγρῶσται ἀχαιινέην καλέουσιν,</l>
                <l>τόσσον ἔην πάντῃ χρύσεον ἐφύπερθεν ἄωτον.</l>
                <l>βεβρίθει λήνεσσιν ἐπηρεφές· ἤλιθα δὲ χθὼν</l>
                <l>αἰὲν ὑποπρὸ ποδῶν ἀμαρύσσετο νισσομένοιο.</l>
                <l>ἤιε δ’ ἄλλοτε μὲν λαιῷ ἐπιειμένος ὤμῳ</l>
                <l n="180">αὐχένος ἐξ ὑπάτοιο ποδηνεκές, ἄλλοτε δ’ αὖτε</l>
                <l>εἴλει ἀφασσόμενος· περὶ γὰρ δίεν, ὄφρα ἓ μή τις</l>
                <l>ἀνδρῶν ἠὲ θεῶν νοσφίσσεται ἀντιβολήσας. <milestone n="183" unit="card"/></l>
                <l rend="indent">Ἠὼς μέν ῥ̓ ἐπὶ γαῖαν ἐκίδνατο, τοὶ δ’ ἐς ὅμιλον</l>
                <l>ἷξον· θάμβησαν δὲ νέοι μέγα κῶας ἰδόντες</l>
                <l n="185">λαμπόμενον στεροπῇ ἴκελον Διός. ὦρτο δ’ ἕκαστος</l>
                <l>ψαῦσαι ἐελδόμενος δέχθαι τ’ ἐνὶ χερσὶν ἑῇσιν.</l>
                <l>Αἰσονίδης δ’ ἄλλους μὲν ἐρήτυε, τῷ δ’ ἐπὶ φᾶρος</l>
                <l>κάββαλε νηγάτεον· πρύμνῃ δ’ ἐνεείσατο κούρην</l>
                <l>ἀνθέμενος, καὶ τοῖον ἔπος μετὰ πᾶσιν ἔειπεν·</l>
                <l n="190" rend="indent">&amp;quot;Μηκέτι νῦν χάζεσθε, φίλοι, πάτρηνδε νέεσθαι.</l>
                <l>ἤδη γὰρ χρειώ, τῆς εἵνεκα τήνδ’ ἀλεγεινὴν</l>
                <l>ναυτιλίην ἔτλημεν ὀιζύι μοχθίζοντες,</l>
                <l>εὐπαλέως κούρης ὑπὸ δήνεσι κεκράανται.</l>
                <l>τὴν μὲν ἐγὼν ἐθέλουσαν ἀνάξομαι οἴκαδ’ ἄκοιτιν</l>
                <l n="195">κουριδίην· ἀτὰρ ὔμμες Ἀχαιίδος οἷά τε πάσης</l>
                <l>αὐτῶν θ’ ὑμείων ἐσθλὴν ἐπαρωγὸν ἐοῦσαν</l>
                <l>σώετε. δὴ γάρ που, μάλ’ ὀίομαι, εἶσιν ἐρύξων</l>
                <l>Αἰήτης ὁμάδῳ πόντονδ’ ἴμεν ἐκ ποταμοῖο.</l>
                <l>ἀλλ’ οἱ μὲν διὰ νηός, ἀμοιβαδὶς ἀνέρος ἀνὴρ</l>
                <l n="200">ἑζόμενος, πηδοῖσιν ἐρέσσετε· τοὶ δὲ βοείας</l>
                <l>ἀσπίδας ἡμίσεες, δῄων θοὸν ἔχμα βολάων,</l>
                <l>προσχόμενοι νόστῳ ἐπαμύνετε. νῦν δ’ ἐνὶ χερσὶν</l>
                <l>παῖδας ἑοὺς πάτρην τε φίλην, γεραρούς τε τοκῆας</l>
                <l>ἴσχομεν· ἡμετέρῃ δ’ ἐπερείδεται Ἑλλὰς ἐφορμῇ,</l>
                <l n="205">ἠὲ κατηφείην, ἢ καὶ μέγα κῦδος ἀρέσθαι.&amp;quot;</l>
                <l rend="indent">Ὧς φάτο, δῦνε δὲ τεύχε’ ἀρήια· τοὶ δ’ ἰάχησαν</l>
                <l>θεσπέσιον μεμαῶτες. ὁ δὲ ξίφος ἐκ κολεοῖο</l>
                <l>σπασσάμενος πρυμναῖα νεὼς ἀπὸ πείσματ’ ἔκοψεν.</l>
                <l>ἄγχι δὲ παρθενικῆς κεκορυθμένος ἰθυντῆρι</l>
                <l n="210">Ἀγκαίῳ παρέβασκεν· ἐπείγετο δ’ εἰρεσίῃ νηῦς</l>
                <l>σπερχομένων ἄμοτον ποταμοῦ ἄφαρ ἐκτὸς ἐλάσσαι.</l>
                <l rend="indent">Ἤδη δ’ Αἰήτῃ ὑπερήνορι πᾶσί τε Κόλχοις</l>
                <l>Μηδείης περίπυστος ἔρως καὶ ἔργ’ ἐτέτυκτο.</l>
                <l>ἐς δ’ ἀγορὴν ἀγέροντ’ ἐνὶ τεύχεσιν· ὅσσα δέ πόντου</l>
                <l n="215">κύματα χειμερίοιο κορύσσεται ἐξ ἀνέμοιο,</l>
                <l>ἢ ὅσα φύλλα χαμᾶζε περικλαδέος πέσεν ὕλης</l>
                <l>φυλλοχόῳ ἐνὶ μηνί--τίς ἂν τάδε τεκμήραιτο;</l>
                <l>ὧς οἱ ἀπειρέσιοι ποταμοῦ παρεμέτρεον ὄχθας,</l>
                <l>κλαγγῇ μαιμώοντες· ὁ δ’ εὐτύκτῳ ἐνὶ δίφρῳ</l>
                <l n="220">Αἰήτης ἵπποισι μετέπρεπεν, οὕς οἱ ὄπασσεν</l>
                <l>Ἠέλιος πνοιῇσιν ἐειδομένους ἀνέμοιο,</l>
                <l>σκαιῇ μέν ῥ̓ ἐνὶ χειρὶ σάκος δινωτὸν ἀείρων,</l>
                <l>τῇ δ’ ἑτέρῃ πεύκην περιμήκεα· πὰρ δέ οἱ ἔγχος</l>
                <l>ἀντικρὺ τετάνυστο πελώριον. ἡνία δ’ ἵππων</l>
                <l n="225">γέντο χεροῖν Ἄψυρτος. υπεκπρὸ δὲ πόντον ἔταμνεν</l>
                <l>νηῦς ἤδη κρατεροῖσιν ἐπειγομένη ἐρέτῃσιν,</l>
                <l>καὶ μεγάλου ποταμοῖο καταβλώσκοντι ῥεέθρῳ.</l>
                <l>αὐτὰρ ἄναξ ἄτῃ πολυπήμονι χεῖρας ἀείρας</l>
                <l>Ἠέλιον καὶ Ζῆνα κακῶν ἐπιμάρτυρας ἔργων</l>
                <l n="230">κέκλετο· δεινὰ δὲ παντὶ παρασχεδὸν ἤπυε λαῷ</l>
                <l>εἰ μή οἱ κούρην αὐτάγρετον, ἢ ἀνὰ γαῖαν,</l>
                <l>ἢ πλωτῆς εὑρόντες ἔτ’ εἰν ἁλὸς οἴδματι νῆα,</l>
                <l>ἄξουσιν, καὶ θυμὸν ἐνιπλήσει μενεαίνων</l>
                <l>τίσασθαι τάδε πάντα, δαήσονται κεφαλῇσιν</l>
                <l n="235">πάντα χόλον καὶ πᾶσαν ἑὴν ὑποδέγμενοι ἄτην. <milestone n="236" unit="card"/></l>
                <l rend="indent">Ὧς ἔφατ’ Αἰήτης· αὐτῷ δ’ ἐνὶ ἤματι Κόλχοι</l>
                <l>νῆάς τ’ εἰρύσσαντο, καὶ ἄρμενα νηυσὶ βάλοντο,</l>
                <l>αὐτῷ δ’ ἤματι πόντον ἀνήιον· οὐδέ κε φαίης</l>
                <l>τόσσον νηίτην στόλον ἔμμεναι, ἀλλ’ οἰωνῶν</l>
                <l n="240">ἰλαδὸν ἄσπετον ἔθνος ἐπιβρομέειν πελάγεσσιν.</l>
                <l rend="indent">Οἱ δ’ ἀνέμου λαιψηρὰ θεᾶς βουλῇσιν ἀέντος</l>
                <l>Ἥρης, ὄφρ’ ὤκιστα κακὸν Πελίαο δόμοισιν</l>
                <l>Αἰαίη Μήδεια Πελασγίδα γαῖαν ἵκηται,</l>
                <l>ἠοῖ ἐνὶ τριτάτῃ πρυμνήσια νηὸς ἔδησαν</l>
                <l n="245">Παφλαγόνων ἀκτῇσι, πάροιθ’ Ἅλυος ποταμοῖο.</l>
                <l>ἡ γάρ σφ’ ἐξαποβάντας ἀρέσσασθαι θυέεσσιν</l>
                <l>ἠνώγει Ἑκάτην. καὶ δὴ τὰ μέν, ὅσσα θυηλὴν</l>
                <l>κούρη πορσανέουσα τιτύσκετο, μήτε τις ἴστωρ</l>
                <l>εἴη, μήτ’ ἐμὲ θυμὸς ἐποτρύνειεν ἀείδειν.</l>
                <l n="250">ἅζομαι αὐδῆσαι· τό γε μὴν ἕδος ἐξέτι κείνου,</l>
                <l>ὅ ῥα θεᾷ ἥρωες ἐπὶ ῥηγμῖσιν ἔδειμαν,</l>
                <l>ἀνδράσιν ὀψιγόνοισι μένει καὶ τῆμος ἰδέσθαι.</l>
                <l rend="indent">Αὐτίκα δ’ Αἰσονίδης ἐμνήσατο, σὺν δὲ καὶ ὧλλοι</l>
                <l>ἥρωες, Φινῆος, ὃ δὴ πλόον ἄλλον ἔειπεν</l>
                <l n="255">ἐξ Αἴης ἔσσεσθαι· ἀνώιστος δ’ ἐτέτυκτο</l>
                <l>πᾶσιν ὁμῶς. Ἄργος δὲ λιλαιομένοις ἀγόρευσεν·</l>
                <l rend="indent">&amp;quot;Νισσόμεθ’ Ὀρχομενὸν τὴν ἔχραεν ὔμμι περῆσαι</l>
                <l>νημερτὴς ὅδε μάντις, ὅτῳ ξυνέβητε πάροιθεν.</l>
                <l>ἔστιν γὰρ πλόος ἄλλος, ὃν ἀθανάτων ἱερῆες</l>
                <l n="260">πέφραδον, οἳ Θήβης Τριτωνίδος ἐκγεγάασιν.</l>
                <l>οὔπω τείρεα πάντα, τά τ’ οὐρανῷ εἱλίσσονται,</l>
                <l>οὐδέ τί πω Δαναῶν ἱερὸν γένος ἦεν ἀκοῦσαι</l>
                <l>πευθομένοις· οἶοι δ’ ἔσαν Ἀρκάδες Ἀπιδανῆες,</l>
                <l>Ἀρκάδες, οἳ καὶ πρόσθε σεληναίης ὑδέονται</l>
                <l n="265">ζώειν, φηγὸν ἔδοντες ἐν οὔρεσιν. οὐδὲ Πελασγὶς</l>
                <l>χθὼν τότε κυδαλίμοισιν ἀνάσσετο Δευκαλίδῃσιν,</l>
                <l>ἦμος ὅτ’ Ἠερίη πολυλήιος ἐκλήιστο,</l>
                <l>μήτηρ Αἴγυπτος προτερηγενέων αἰζηῶν,</l>
                <l>καὶ ποταμὸς Τρίτων ἠύρροος, ᾧ ὕπο πᾶσα</l>
                <l n="270">ἄρδεται Ἠερίη· Διόθεν δέ μιν οὔποτε δεύει</l>
                <l>ὄμβρος· ἅλις προχοῇσι δ’ ἀνασταχύουσιν ἄρουραι.</l>
                <l>ἔνθεν δή τινά φασι πέριξ διὰ πᾶσαν ὁδεῦσαι</l>
                <l>Εὐρώπην Ἀσίην τε βίῃ καὶ κάρτεϊ λαῶν</l>
                <l>σφωιτέρων θάρσει τε πεποιθότα· μυρία δ’ ἄστη</l>
                <l n="275">νάσσατ’ ἐποιχόμενος, τὰ μὲν ἤ ποθι ναιετάουσιν,</l>
                <l>ἠὲ καὶ οὔ· πουλὺς γὰρ ἄδην ἐπενήνοθεν αἰών.</l>
                <l>Αἶά γε μὴν ἔτι νῦν μένει ἔμπεδον υἱωνοί τε</l>
                <l>τῶνδ’ ἀνδρῶν, οὓς ὅσγε καθίσσατο ναιέμεν Αἶαν,</l>
                <l>οἳ δή τοι γραπτῦς πατέρων ἕθεν εἰρύονται,</l>
                <l n="280">κύρβιας, οἷς ἔνι πᾶσαι ὁδοὶ καὶ πείρατ’ ἔασιν</l>
                <l>ὑγρῆς τε τραφερῆς τε πέριξ ἐπινισσομένοισιν.</l>
                <l>ἔστι δέ τις ποταμός, ὕπατον κέρας Ὠκεανοῖο,</l>
                <l>εὐρύς τε προβαθής τε καὶ ὁλκάδι νηὶ περῆσαι·</l>
                <l>Ἴστρον μιν καλέοντες ἑκὰς διετεκμήραντο·</l>
                <l n="285">ὅς δή τοι τείως μὲν ἀπείρονα τέμνετ’ ἄρουραν</l>
                <l>εἷς οἶος· πηγαὶ γὰρ ὑπὲρ πνοιῆς βορέαο</l>
                <l>rιπαίοις ἐν ὄρεσσιν ἀπόπροθι μορμύρουσιν.</l>
                <l>ἀλλ’ ὁπόταν Θρῃκῶν Σκυθέων τ’ ἐπιβήσεται οὔρους,</l>
                <l>ἔνθα διχῆ τὸ μὲν ἔνθα μετ’ ἠῴην ἅλα βάλλει</l>
                <l n="290">τῇδ’ ὕδωρ, τὸ δ’ ὄπισθε βαθὺν διὰ κόλπον ἵησιν</l>
                <l>σχιζόμενος πόντου Τρινακρίου εἰσανέχοντα,</l>
                <l>γαίῃ ὃς ὑμετέρῃ παρακέκλιται, εἰ ἐτεὸν δὴ</l>
                <l>ὑμετέρης γαίης Ἀχελώιος ἐξανίησιν.&amp;quot; <milestone n="294" unit="card"/></l>
                <l rend="indent">Ὧς ἄρ’ ἔφη· τοῖσιν δὲ θεὰ τέρας ἐγγυάλιξεν</l>
                <l n="295">αἴσιον, ᾧ καὶ πάντες ἐπευφήμησαν ἰδόντες</l>
                <l>στέλλεσθαι τήνδ’ οἶμον. ἐπιπρὸ γὰρ ὁλκὸς ἐτύχθη</l>
                <l>οὐρανίης ἀκτῖνος, ὅπῃ καὶ ἀμεύσιμον ἦεν.</l>
                <l>γηθόσυνοι δὲ Λύκοιο κατ’ αὐτόθι παῖδα λιπόντες</l>
                <l>λαίφεσι πεπταμένοισιν ὑπεὶρ ἅλα ναυτίλλοντο,</l>
                <l n="300">οὔρεα Παφλαγόνων θηεύμενοι. οὐδὲ Κάραμβιν</l>
                <l>γνάμψαν, ἐπεὶ πνοιαί τε καὶ οὐρανίου πυρὸς αἴγλη</l>
                <l>μεῖνεν, ἕως Ἴστροιο μέγαν ῥόον εἰσαφίκοντο.</l>
                <l rend="indent">Κόλχοι δ’ αὖτ’ ἄλλοι μέν, ἐτώσια μαστεύοντες,</l>
                <l>Κυανέας Πόντοιο διὲκ πέτρας ἐπέρησαν·</l>
                <l n="305">ἄλλοι δ’ αὖ ποταμὸν μετεκίαθον, οἷσιν ἄνασσεν</l>
                <l>Ἄψυρτος, Καλὸν δὲ διὰ στόμα πεῖρε λιασθείς.</l>
                <l>τῶ καὶ ὑπέφθη τούσγε βαλὼν ὕπερ αὐχένα γαίης</l>
                <l>κόλπον ἔσω πόντοιο πανέσχατον Ἰονίοιο.</l>
                <l>Ἴστρῳ γάρ τις νῆσος ἐέργεται οὔνομα Πεύκη,</l>
                <l n="310">τριγλώχιν, εὖρος μὲν ἐς αἰγιαλοὺς ἀνέχουσα,</l>
                <l>στεινὸν δ’ αὖτ’ ἀγκῶνα ποτὶ ῥόον· ἀμφὶ δὲ δοιαὶ</l>
                <l>σχίζονται προχοαί. τὴν μὲν καλέουσι Νάρηκος·</l>
                <l>τὴν δ’ ὑπὸ τῇ νεάτῃ, Καλὸν στόμα. τῇ δὲ διαπρὸ</l>
                <l>Ἄψυρτος Κόλχοι τε θοώτερον ὡρμήθησαν·</l>
                <l n="315">οἱ δ’ ὑψοῦ νήσοιο κατ’ ἀκροτάτης ἐνέοντο</l>
                <l>τηλόθεν. εἱαμενῇσι δ’ ἐν ἄσπετα πώεα λεῖπον</l>
                <l>ποιμένες ἄγραυλοι νηῶν φόβῳ, οἷά τε θῆρας</l>
                <l>ὀσσόμενοι πόντου μεγακήτεος ἐξανιόντας.</l>
                <l>οὐ γάρ πω ἁλίας γε πάρος ποθὶ νῆας ἴδοντο,</l>
                <l n="320">οὔτ’ οὖν Θρήιξιν μιγάδες Σκύθαι, οὐδὲ Σίγυννοι,</l>
                <l>οὔτ’ οὖν Γραυκένιοι, οὔθ’ οἱ περὶ Λαύριον ἤδη</l>
                <l>Σίνδοι ἐρημαῖον πεδίον μέγα ναιετάοντες.</l>
                <l>αὐτὰρ ἐπεί τ’ Ἄγγουρον ὄρος, καὶ ἄπωθεν ἐόντα</l>
                <l>Ἀγγούρου ὄρεος σκόπελον πάρα Καυλιακοῖο,</l>
                <l n="325">ᾧ πέρι δὴ σχίζων Ἴστρος ῥόον ἔνθα καὶ ἔνθα</l>
                <l>βάλλει ἁλός, πεδίον τε τὸ Λαύριον ἠμείψαντο,</l>
                <l>δή ῥα τότε Κρονίην Κόλχοι ἅλαδ’ ἐκπρομολόντες</l>
                <l>πάντῃ, μή σφε λάθοιεν, ὑπετμήξαντο κελεύθους.</l>
                <l>οἱ δ’ ὄπιθεν ποταμοῖο κατήλυθον, ἐκ δ’ ἐπέρησαν</l>
                <l n="330">δοιὰς Ἀρτέμιδος Βρυγηίδας ἀγχόθι νήσους.</l>
                <l>τῶν δ’ ἤτοι ἑτέρῃ μὲν ἐν ἱερὸν ἔσκεν ἔδεθλον·</l>
                <l>ἐν??δ’ ἑτέρῃ, πληθὺν πεφυλαγμένοι Ἀψύρτοιο,</l>
                <l>βαῖνον· ἐπεὶ κείνας πολέων λίπον ἔνδοθι νήσους</l>
                <l>αὔτως, ἁζόμενοι κούρην Διός· αἱ δὲ δὴ ἄλλαι</l>
                <l n="335">στεινόμεναι Κόλχοισι πόρους εἴρυντο θαλάσσης.</l>
                <l>ὧς δὲ καὶ εἰς ἀκτὰς πληθὺν λίπεν ἀγχόθι νήσων</l>
                <l>μέσφα Σαλαγγῶνος ποταμοῦ καὶ Νέστιδος αἴης.</l>
                <l rend="indent">Ἔνθα κε λευγαλέῃ Μινύαι τότε δηιοτῆτι</l>
                <l>παυρότεροι πλεόνεσσιν ὑπείκαθον· ἀλλὰ πάροιθεν</l>
                <l n="340">συνθεσίην, μέγα νεῖκος ἀλευάμενοι, ἐτάμοντο,</l>
                <l>κῶας μὲν χρύσειον, ἐπεί σφισιν αὐτὸς ὑπέστη</l>
                <l>Αἰήτης, εἰ κεῖνοι ἀναπλήσειαν ἀέθλους,</l>
                <l>ἔμπεδον εὐδικίῃ σφέας ἑξέμεν, εἴτε δόλοισιν,</l>
                <l>εἴτε καὶ ἀμφαδίην αὔτως ἀέκοντος ἀπηύρων·</l>
                <l n="345">αὐτὰρ Μήδειάν γε--τὸ γὰρ πέλεν ἀμφήριστον--</l>
                <l>παρθέσθαι κούρῃ Λητωίδι νόσφιν ὁμίλου,</l>
                <l>εἰσόκε τις δικάσῃσι θεμιστούχων βασιλήων,</l>
                <l>εἴτε μιν εἰς πατρὸς χρειὼ δόμον αὖτις ἱκάνειν,</l>
                <l>εἴτε μεθ’ Ἑλλάδα γαῖαν ἀριστήεσσιν ἕπεσθαι. <milestone n="350" unit="card"/></l>
                <l n="350" rend="indent">Ἔνθα δ’ ἐπεὶ τὰ ἕκαστα νόῳ πεμπάσσατο κούρη,</l>
                <l>δή ῥά μιν ὀξεῖαι κραδίην ἐλέλιξαν ἀνῖαι</l>
                <l>νωλεμές· αἶψα δὲ νόσφιν Ἰήσονα μοῦνον ἑταίρων</l>
                <l>ἐκπροκαλεσσαμένη ἄγεν ἄλλυδις, ὄφρ’ ἐλίασθεν</l>
                <l>πολλὸν ἑκάς, στονόεντα δ’ ἐνωπαδὶς ἔκφατο μῦθον·</l>
                <l n="355" rend="indent">&amp;quot;Αἰσονίδη, τίνα τήνδε συναρτύνασθε μενοινὴν</l>
                <l>ἀμφ’ ἐμοί; ἦέ σε πάγχυ λαθιφροσύναις ἐνέηκαν</l>
                <l>ἀγλαΐαι, τῶν δ’ οὔτι μετατρέπῃ, ὅσς’ ἀγόρευες</l>
                <l>χρειοῖ ἐνισχόμενος; ποῦ τοι Διὸς Ἱκεσίοιο</l>
                <l>ὅρκια, ποῦ δὲ μελιχραὶ ὑποσχεσίαι βεβάασιν;</l>
                <l n="360">ᾗς ἐγὼ οὐ κατὰ κόσμον ἀναιδήτῳ ἰότητι</l>
                <l>πάτρην τε κλέα τε μεγάρων αὐτούς τε τοκῆας</l>
                <l>νοσφισάμην, τά μοι ἦεν ὑπέρτατα· τηλόθι δ’ οἴη</l>
                <l>λυγρῇσιν κατὰ πόντον ἅμ’ ἀλκυόνεσσι φορεῦμαι</l>
                <l>σῶν ἕνεκεν καμάτων, ἵνα μοι σόος ἀμφί τε βουσὶν</l>
                <l n="365">ἀμφί τε γηγενέεσσιν ἀναπλήσειας ἀέθλους.</l>
                <l>ὕστατον αὖ καὶ κῶας, ἐπεί τ’ ἐπαϊστὸν ἐτύχθη,</l>
                <l>εἷλες ἐμῇ ματίῃ· κατὰ δ’ οὐλοὸν αἶσχος ἔχευα</l>
                <l>θηλυτέραις. τῶ φημὶ τεὴ κούρη τε δάμαρ τε</l>
                <l>αὐτοκασιγνήτη τε μεθ’ Ἑλλάδα γαῖαν ἕπεσθαι.</l>
                <l n="370">πάντῃ νυν πρόφρων ὑπερίστασο, μηδέ με μούνην</l>
                <l>σεῖο λίπῃς ἀπάνευθεν, ἐποιχόμενος βασιλῆας.</l>
                <l>ἀλλ’ αὔτως εἴρυσο· δίκη δέ τοι ἔμπεδος ἔστω</l>
                <l>καὶ θέμις, ἣν ἄμφω συναρέσσαμεν· ἢ σύγ’ ἔπειτα</l>
                <l>φασγάνῳ αὐτίκα τόνδε μέσον διὰ λαιμὸν ἀμῆσαι,</l>
                <l n="375">ὄφρ’ ἐπίηρα φέρωμαι ἐοικότα μαργοσύνῃσιν.</l>
                <l>σχετλίη, εἴ κεν δή με κασιγνήτοιο δικάσσῃ</l>
                <l>ἔμμεναι οὗτος ἄναξ, τῷ ἐπίσχετε τάσδ’ ἀλεγεινὰς</l>
                <l>ἄμφω συνθεσίας. πῶς ἵξομαι ὄμματα πατρός;</l>
                <l>ἦ μάλ’ ἐυκλειής; τίνα δ’ οὐ τίσιν, ἠὲ βαρεῖαν</l>
                <l n="380">ἄτην οὐ σμυγερῶς δεινῶν ὕπερ, οἷα ἔοργα,</l>
                <l>ὀτλήσω; σὺ δέ κεν θυμηδέα νόστον ἕλοιο;</l>
                <l>μὴ τόγε παμβασίλεια Διὸς τελέσειεν ἄκοιτις,</l>
                <l>ᾗ ἐπικυδιάεις. μνήσαιο δέ καί ποτ’ ἐμεῖο,</l>
                <l>στρευγόμενος καμάτοισι· δέρος δέ τοι ἶσον ὀνείροις</l>
                <l n="385">οἴχοιτ’ εἰς ἔρεβος μεταμώνιον. ἐκ δέ σε πάτρης</l>
                <l>αὐτίκ’ ἐμαί ς’ ἐλάσειαν Ἐρινύες· οἷα καὶ αὐτὴ</l>
                <l>σῇ πάθον ἀτροπίῃ. τὰ μὲν οὐ θέμις ἀκράαντα</l>
                <l>ἐν γαίῃ πεσέειν. μάλα γὰρ μέγαν ἤλιτες ὅρκον,</l>
                <l>νηλεές· ἀλλ’ οὔ θήν μοι ἐπιλλίζοντες ὀπίσσω</l>
                <l n="390">δὴν ἔσσεσθ’ εὔκηλοι ἕκητί γε συνθεσιάων.&amp;quot;</l>
                <l rend="indent">Ὧς φάτ’ ἀναζείουσα βαρὺν χόλον· ἵετο δ’ ἥγε</l>
                <l>νῆα καταφλέξαι, διά τ’ ἔμπεδα πάντα κεάσσαι,</l>
                <l>ἐν δὲ πεσεῖν αὐτὴ μαλερῷ πυρί. τοῖα δ’ Ἰήσων</l>
                <l>μειλιχίοις ἐπέεσσιν ὑποδδείσας προσέειπεν·</l>
                <l n="395" rend="indent">&amp;quot;Ἴσχεο, δαιμονίη· τὰ μὲν ἁνδάνει οὐδ’ ἐμοὶ
                    αὐτῷ.</l>
                <l>ἀλλά τιν’ ἀμβολίην διζήμεθα δηιοτῆτος,</l>
                <l>ὅσσον δυσμενέων ἀνδρῶν νέφος ἀμφιδέδηεν</l>
                <l>εἵνεκα σεῦ. πάντες γάρ, ὅσοι χθόνα τήνδε νέμονται,</l>
                <l>Ἀψύρτῳ μεμάαασιν ἀμυνέμεν, ὄφρα σε πατρί,</l>
                <l n="400">οἷά τε ληισθεῖσαν, ὑπότροπον οἴκαδ’ ἄγοιντο.</l>
                <l>αὐτοὶ δὲ στυγερῷ κεν ὀλοίμεθα πάντες ὀλέθρῳ,</l>
                <l>μίξαντες δαῒ χεῖρας· ὅ τοι καὶ ῥίγιον ἄλγος</l>
                <l>ἔσσεται, εἴ σε θανόντες ἕλωρ κείνοισι λίποιμεν.</l>
                <l>ἥδε δὲ συνθεσίη κρανέει δόλον, ᾧ μιν ἐς ἄτην</l>
                <l n="405">βήσομεν. οὐδ’ ἂν ὁμῶς περιναιέται ἀντιόωσιν</l>
                <l>Κόλχοις ἦρα φέροντες ὑπὲρ σέο νόσφιν ἄνακτος,</l>
                <l>ὅς τοι ἀοσσητήρ τε κασίγνητός τε τέτυκται·</l>
                <l>οὐδ’ ἂν ἐγὼ Κόλχοισιν ὑπείξω μὴ πολεμίζειν</l>
                <l>ἀντιβίην, ὅτε μή με διὲξ εἰῶσι νέεσθαι.&amp;quot; <milestone n="410" unit="card"/></l>
                <l n="410" rend="indent">Ἴσκεν ὑποσσαίνων· ἡ δ’ οὐλοὸν ἔκφατο μῦθον·</l>
                <l>&amp;quot;Φράζεο νῦν. χρειὼ γὰρ ἀεικελίοισιν ἐπ’ ἔργοις</l>
                <l>καὶ τόδε μητίσασθαι, ἐπεὶ τὸ πρῶτον ἀάσθην</l>
                <l>ἀμπλακίῃ, θεόθεν δὲ κακὰς ἤνυσσα μενοινάς.</l>
                <l>τύνη μὲν κατὰ μῶλον ἀλέξεο δούρατα Κόλχων·</l>
                <l n="415">αὐτὰρ ἐγὼ κεῖνόν γε τεὰς ἐς χεῖρας ἱκέσθαι</l>
                <l>μειλίξω· σὺ δέ μιν φαιδροῖς ἀγαπάζεο δώροις.</l>
                <l>εἴ κέν πως κήρυκας ἀπερχομένους πεπίθοιμι</l>
                <l>οἰόθεν οἶον ἐμοῖσι συναρθμῆσαι ἐπέεσσιν,</l>
                <l>ἔνθ’ εἴ τοι τόδε ἔργον ἐφανδάνει, οὔτι μεγαίρω,</l>
                <l n="420">κτεῖνέ τε, καὶ Κόλχοισιν ἀείρεο δηιοτῆτα.&amp;quot;</l>
                <l rend="indent">Ὧς τώγε ξυμβάντε μέγαν δόλον ἠρτύνοντο</l>
                <l>Ἀψύρτῳ, καὶ πολλὰ πόρον ξεινήια δῶρα,</l>
                <l>οἷς μέτα καὶ πέπλον δόσαν ἱερὸν Ὑψιπυλείης</l>
                <l>πορφύρεον. τὸν μέν ῥα Διωνύσῳ κάμον αὐταὶ</l>
                <l n="425">Δίῃ ἐν ἀμφιάλῳ Χάριτες θεαί· αὐτὰρ ὁ παιδὶ</l>
                <l>δῶκε Θόαντι μεταῦτις· ὁ δ’ αὖ λίπεν Ὑψιπυλείῃ·</l>
                <l>ἡ δ’ ἔπορ’ Αἰσονίδῃ πολέσιν μετὰ καὶ τὸ φέρεσθαι</l>
                <l>γλήνεσιν εὐεργὲς ξεινήιον. οὔ μιν ἀφάσσων,</l>
                <l>οὔτε κεν εἰσορόων γλυκὺν ἵμερον ἐμπλήσειας.</l>
                <l n="430">τοῦ δὲ καὶ ἀμβροσίη ὀδμὴ πέλεν ἐξέτι κείνου,</l>
                <l>ἐξ οὗ ἄναξ αὐτὸς Νυσήιος ἐγκατελεκτο</l>
                <l>ἀκροχάλιξ οἴνῳ καὶ νέκταρι, καλὰ μεμαρπὼς</l>
                <l>στήθεα παρθενικῆς Μινωίδος, ἥν ποτε Θησεὺς</l>
                <l>Κνωσσόθεν ἑσπομένην Δίῃ ἔνι κάλλιπε νήσῳ.</l>
                <l n="435">ἡ δ’ ὅτε κηρύκεσσιν ἐπεξυνώσατο μύθους,</l>
                <l>θελγέμεν, εὖτ’ ἂν πρῶτα θεᾶς περὶ νηὸν ἵκηται</l>
                <l>συνθεσίῃ, νυκτός τε μέλαν κνέφας ἀμφιβάλῃσιν,</l>
                <l>ἐλθέμεν, ὄφρα δόλον συμφράσσεται, ὥς κεν ἑλοῦσα</l>
                <l>χρύσειον μέγα κῶας ὑπότροπος αὖτις ὀπίσσω</l>
                <l n="440">βαίη ἐς Αἰήταο δόμους· πέρι γάρ μιν ἀνάγκῃ</l>
                <l>υἱῆες Φρίξοιο δόσαν ξείνοισιν ἄγεσθαι·</l>
                <l>τοῖα παραιφαμένη θελκτήρια φάρμακ’ ἔπασσεν</l>
                <l>αἰθέρι καὶ πνοιῇσι, τά κεν καὶ ἄπωθεν ἐόντα</l>
                <l>ἄγριον ἠλιβάτοιο κατ’ οὔρεος ἤγαγε θῆρα.</l>
                <l rend="indent">Σχέτλι’ Ἔρως, μέγα πῆμα, μέγα στύγος ἀνθρώποισιν,</l>
                <l n="446">ἐκ σέθεν οὐλόμεναί τ’ ἔριδες στοναχαί τε γόοι τε,</l>
                <l>ἄλγεά τ’ ἄλλ’ ἐπὶ τοῖσιν ἀπείρονα τετρήχασιν.</l>
                <l>δυσμενέων ἐπὶ παισὶ κορύσσεο, δαῖμον, ἀερθείς,</l>
                <l>οἷος Μηδείῃ στυγερὴν φρεσὶν ἔμβαλες ἄτην.</l>
                <l n="450">πῶς γὰρ δὴ μετιόντα κακῷ ἐδάμασσεν ὀλέθρῳ</l>
                <l>Ἄψυρτον; τὸ γὰρ ἧμιν ἐπισχερὼ ἦεν ἀοιδῆς.</l>
                <l rend="indent">Ἦμος ὅτ’ Ἀρτέμιδος νήσῳ ἔνι τήνγ’ ἐλίποντο</l>
                <l>συνθεσίῃ. τοὶ μέν ῥα διάνδιχα νηυσὶν ἔκελσαν</l>
                <l>σφωιτέραις κρινθέντες· ὁ δ’ ἐς λόχον ᾖεν Ἰήσων</l>
                <l n="455">δέγμενος Ἄψυρτόν τε καὶ οὓς ἐξαῦτις ἑταίρους.</l>
                <l>αὐτὰρ ὅγ’ αἰνοτάτῃσιν ὑποσχεσίῃσι δολωθεὶς</l>
                <l>καρπαλίμως ᾗ νηὶ διὲξ ἁλὸς οἶδμα περήσας,</l>
                <l>νύχθ’ ὕπο λυγαίην ἱερῆς ἐπεβήσατο νήσου·</l>
                <l>οἰόθι δ’ ἀντικρὺ μετιὼν πειρήσατο μύθοις</l>
                <l n="460">εἷο κασιγνήτης, ἀταλὸς πάις οἷα χαράδρης</l>
                <l>χειμερίης, ἣν οὐδὲ δι’ αἰζηοὶ περόωσιν.</l>
                <l>εἴ κε δόλον ξείνοισιν ἐπ’ ἀνδράσι τεχνήσαιτο.</l>
                <l>καὶ τὼ μὲν τὰ ἕκαστα συνῄνεον ἀλλήλοισιν·</l>
                <l>αὐτίκα δ’ Αἰσονίδης πυκινοῦ ἐξᾶλτο λόχοιο,</l>
                <l n="465">γυμνὸν ἀνασχόμενος παλάμῃ ξίφος· αἶψα δὲ κούρη</l>
                <l>ἔμπαλιν ὄμματ’ ἔνεικε, καλυψαμένη ὀθόνῃσιν,</l>
                <l>μὴ φόνον ἀθρήσειε κασιγνήτοιο τυπέντος.</l>
                <l>τὸν δ’ ὅγε, βουτύπος ὥστε μέγαν κερεαλκέα ταῦρον,</l>
                <l>πλῆξεν ὀπιπεύσας νηοῦ σχεδόν, ὅν ποτ’ ἔδειμαν</l>
                <l n="470">Ἀρτέμιδι Βρυγοὶ περιναιέται ἀντιπέρηθεν.</l>
                <l>τοῦ ὅγ’ ἐνὶ προδόμῳ γνὺξ ἤριπε· λοίσθια δ’ ἥρως</l>
                <l>θυμὸν ἀναπνείων χερσὶν μέλαν ἀμφοτέρῃσιν</l>
                <l>αἷμα κατ’ ὠτειλὴν ὑποΐσχετο· τῆς δὲ καλύπτρην</l>
                <l>ἀργυφέην καὶ πέπλον ἀλευομένης ἐρύθηνεν.</l>
                <l n="475">ὀξὺ δὲ πανδαμάτωρ λοξῷ ἴδεν οἷον ἔρεξαν</l>
                <l>ὄμματι νηλειὴς ὀλοφώιον ἔργον Ἐρινύς.</l>
                <l>ἥρως δ’ Αἰσονίδης ἐξάργματα τάμνε θανόντος,</l>
                <l>τρὶς δ’ ἀπέλειξε φόνου, τρὶς δ’ ἐξ ἄγος ἔπτυς’ ὀδόντων,</l>
                <l>ἣ θέμις αὐθέντῃσι δολοκτασίας ἱλάεσθαι.</l>
                <l n="480">ὑγρὸν δ’ ἐν γαίῃ κρύψεν νέκυν, ἔνθ’ ἔτι νῦν περ</l>
                <l>κείαται ὀστέα κεῖνα μετ’ ἀνδράσιν Ἀψυρτεῦσιν. <milestone n="482" unit="card"/></l>
                <l rend="indent">Οἱ δ’ ἄμυδις πυρσοῖο σέλας προπάροιθεν ἰδόντες,</l>
                <l>τό σφιν παρθενικὴ τέκμαρ μετιοῦσιν ἄειρεν,</l>
                <l>Κολχίδος ἀγχόθι νηὸς ἑὴν παρὰ νῆ’ ἐβάλοντο</l>
                <l n="485">ἥρωες· Κόλχον δ’ ὄλεκον στόλον, ἠύτε κίρκοι</l>
                <l>φῦλα πελειάων, ἠὲ μέγα πῶυ λέοντες</l>
                <l>ἀγρότεροι κλονέουσιν ἐνὶ σταθμοῖσι θορόντες.</l>
                <l>οὐδ’ ἄρα τις κείνων θάνατον φύγε, πάντα δ’ ὅμιλον</l>
                <l>πῦρ ἅ τε δηιόωντες ἐπέδραμον· ὀψὲ δ’ Ἰήσων</l>
                <l n="490">ἤντησεν, μεμαὼς ἐπαμυνέμεν οὐ μάλ’ ἀρωγῆς</l>
                <l>δευομένοις· ἤδη δὲ καὶ ἀμφ’ αὐτοῖο μέλοντο.</l>
                <l>ἔνθα δὲ ναυτιλίης πυκινὴν περὶ μητιάασκον</l>
                <l>ἑζόμενοι βουλήν· ἐπὶ δέ σφισιν ἤλυθε κούρη</l>
                <l>φραζομένοις· Πηλεὺς δὲ παροίτατος ἔκφατο μῦθον·</l>
                <l n="495" rend="indent">&amp;quot;Ἤδη νῦν κέλομαι νύκτωρ ἔτι νῆ’ ἐπιβάντας</l>
                <l>εἰρεσίῃ περάαν πλόον ἀντίον, ᾧ ἐπέχουσιν</l>
                <l>δήιοι· ἠῶθεν γὰρ ἐπαθρήσαντας ἕκαστα</l>
                <l>ἔλπομαι οὐχ ἕνα μῦθον, ὅτις προτέρωσε δίεσθαι</l>
                <l>ἡμέας ὀτρυνέει, τοὺς πεισέμεν· οἷα δ’ ἄνακτος</l>
                <l n="500">εὔνιδες, ἀργαλέῃσι διχοστασίῃς κεδόωνται.</l>
                <l>ῥηιδίη δέ κεν ἄμμι, κεδασθέντων δίχα λαῶν,</l>
                <l>ἤ τ’ εἴη μετέπειτα κατερχομένοισι κέλευθος.&amp;quot;</l>
                <l rend="indent">Ὧς ἔφατ’· ᾔνησαν δὲ νέοι ἔπος Λἰακίδαο.</l>
                <l>ῥίμφα δὲ νῆ’ ἐπιβάντες ἐπερρώοντ’ ἐλάτῃσιν</l>
                <l n="505">νωλεμές, ὄφρ’ ἱερὴν Ἠλεκτρίδα νῆσον ἵκοντο,</l>
                <l>ἀλλάων ὑπάτην, ποταμοῦ σχεδὸν Ἠριδανοῖο.</l>
                <l rend="indent">Κόλχοι δ’ ὁππότ’ ὄλεθρον ἐπεφράσθησαν ἄνακτος,</l>
                <l>ἤτοι μὲν δίζεσθαι ἐπέχραον ἔνδοθι πάσης</l>
                <l>Ἀργὼ καὶ Μινύας Κρονίης ἁλός. ἀλλ’ ἀπέρυκεν</l>
                <l n="510">Ἥρη σμερδαλέῃσι κατ’ αἰθέρος ἀστεροπῇσιν.</l>
                <l>ὕστατον αὐτοὶ δ’ αὖτε Κυταιίδος ἤθεα γαίης</l>
                <l>στύξαν, ἀτυζόμενοι χόλον ἄγριον Αἰήταο,</l>
                <l>ἔμπεδα δ’ ἄλλυδις ἄλλοι ἐφορμηθέντες ἔνασθεν.</l>
                <l>οἱ μὲν ἐπ’ αὐτάων νήσων ἔβαν, ᾗσιν ἐπέσχον</l>
                <l n="515">ἥρωες, ναίουσι δ’ ἐπώνυμοι Ἀψύρτοιο·</l>
                <l>οἱ δ’ ἄρ’ ἐπ’ Ἰλλυρικοῖο μελαμβαθέος ποταμοῖο,</l>
                <l>τύμβος ἵν’ Ἁρμονίης Κάδμοιό τε, πύργον ἔδειμαν,</l>
                <l>ἀνδράσιν Ἐγχελέεσσιν ἐφέστιοι· οἱ δ’ ἐν ὄρεσσιν</l>
                <l>ἐνναίουσιν, ἅπερ τε Κεραύνια κικλήσκονται,</l>
                <l n="520">ἐκ τόθεν, ἐξότε τούσγε Διὸς Κρονίδαο κεραυνοὶ</l>
                <l>νῆσον ἐς ἀντιπέραιαν ἀπέτραπον ὁρμηθῆναι.</l>
                <l rend="indent">Ἥρωες δ’, ὅτε δή σφιν ἐείσατο νόστος ἀπήμων,</l>
                <l>δή ῥα τότε προμολόντες ἐπὶ χθονὶ πείσματ’ ἔδησαν</l>
                <l>Ὑλλήων. νῆσοι γὰρ ἐπιπρούχοντο θαμειαὶ</l>
                <l n="525">ἀργαλέην πλώουσιν ὁδὸν μεσσηγὺς ἔχουσαι</l>
                <l>οὐδέ σφιν, ὡς καὶ πρίν, ἀνάρσια μητιάασκον</l>
                <l>Ὑλλῆες· πρὸς δ’ αὐτοὶ ἐμηχανόωντο κέλευθον,</l>
                <l>μισθὸν ἀειρόμενοι τρίποδα μέγαν Ἀπόλλωνος.</l>
                <l>δοιοὺς γὰρ τρίποδας τηλοῦ πόρε Φοῖβος ἄγεσθαι</l>
                <l n="530">Αἰσονίδῃ περόωντι κατὰ χρέος, ὁππότε Πυθὼ</l>
                <l>ἱρὴν πευσόμενος μετεκίαθε τῆσδ’ ὑπὲρ αὐτῆς</l>
                <l>ναυτιλίης· πέπρωτο δ’, ὅπῃ χθονὸς ἱδρυνθεῖεν,</l>
                <l>μήποτε τὴν δῄοισιν ἀναστήσεσθαι ἰοῦσιν.</l>
                <l>τούνεκεν εἰσέτι νῦν κείνῃ ὅδε κεύθεται αἴῃ</l>
                <l n="535">ἀμφὶ πόλιν ἀγανὴν Ὑλληίδα, πολλὸν ἔνερθεν</l>
                <l>οὔδεος, ὥς κεν ἄφαντος ἀεὶ μερόπεσσι πέλοιτο.</l>
                <l>οὐ μὲν ἔτι ζώοντα καταυτόθι τέτμον ἄνακτα</l>
                <l>Ὕλλον, ὃν εὐειδὴς Μελίτη τέκεν Ἡρακλῆι</l>
                <l>δήμῳ Φαιήκων. ὁ γὰρ οἰκία Ναυσιθόοιο</l>
                <l n="540">Μάκριν τ’ εἰσαφίκανε, Διωνύσοιο τιθήνην,</l>
                <l>νιψόμενος παίδων ὀλοὸν φόνον· ἔνθ’ ὅγε κούρην</l>
                <l>Αἰγαίου ἐδάμασσεν ἐρασσάμενος ποταμοῖο,</l>
                <l n="543">νηιάδα Μελίτην· ἡ δὲ σθεναρὸν τέκεν Ὕλλον.</l>
                <l n="546">οὐδ’ ἄρ’ ὅγ’ ἡβήσας αὐτῇ ἐνὶ ἔλδετο νήσῳ</l>
                <l>ναίειν, κοιρανέοντος ὑπ’ ὀφρύσι Ναυσιθόοιο·</l>
                <l>βῆ δ’ ἅλαδε Κρονίην, αὐτόχθονα λαὸν ἀγείρας</l>
                <l>Φαιήκων· σὺν γάρ οἱ ἄναξ πόρσυνε κέλευθον</l>
                <l n="550">ἥρως Ναυσίθοος· τόθι δ’ εἵσατο, καί μιν ἔπεφνον</l>
                <l>Μέντορες, ἀγραύλοισιν ἀλεξόμενον περὶ βουσίν. <milestone n="550" unit="card"/></l>
                <l rend="indent">Ἀλλά, θεαί, πῶς τῆσδε παρὲξ ἁλός, ἀμφί τε γαῖαν</l>
                <l>Αὐσονίην νήσους τε Λιγυστίδας, αἳ καλέονται</l>
                <l>Στοιχάδες, Ἀργῴης περιώσια σήματα νηὸς</l>
                <l n="555">νημερτὲς πέφαται; τίς ἀπόπροθι τόσσον ἀνάγκη</l>
                <l>καὶ χρειώ σφ’ ἐκόμισσε; τίνες σφέας ἤγαγον αὖραι;</l>
                <l rend="indent">Αὐτόν που μεγαλωστὶ δεδουπότος Ἀψύρτοιο</l>
                <l>Ζῆνα, θεῶν βασιλῆα, χόλος λάβεν, οἷον ἔρεξαν.</l>
                <l>Αἰαίης δ’ ὀλοὸν τεκμήρατο δήνεσι Κίρκης</l>
                <l n="560">αἷμ’ ἀπονιψαμένους, πρό τε μυρία πημανθέντας,</l>
                <l>νοστήσειν. τὸ μὲν οὔτις ἀριστήων ἐνόησεν·</l>
                <l>ἀλλ’ ἔθεον γαίης Ὑλληίδος ἐξανιόντες</l>
                <l>τηλόθι· τὰς δ’ ἀπέλειπον, ὅσαι Κόλχοισι πάροιθεν</l>
                <l>ἑξείης πλήθοντο Λιβυρνίδες εἰν ἁλὶ νῆσοι,</l>
                <l n="565">Ἴσσα τε Δυσκέλαδός τε καὶ ἱμερτὴ Πιτύεια.</l>
                <l>αὐτὰρ ἔπειτ’ ἐπὶ τῇσι παραὶ Κέρκυραν ἵκοντο,</l>
                <l>ἔνθα Ποσειδάων Ἀσωπίδα νάσσατο κούρην,</l>
                <l>ἠύκομον Κέρκυραν, ἑκὰς Φλιουντίδος αἴης,</l>
                <l>ἁρπάξας ὑπ’ ἔρωτι· μελαινομένην δέ μιν ἄνδρες</l>
                <l n="570">ναυτίλοι ἐκ πόντοιο κελαινῇ πάντοθεν ὕλῃ</l>
                <l>δερκόμενοι Κέρκυραν ἐπικλείουσι Μέλαιναν.</l>
                <l>τῇ δ’ ἐπὶ καὶ Μελίτην, λιαρῷ περιγηθέες οὔρῳ,</l>
                <l>αἰπεινήν τε Κερωσσόν, ὕπερθε δὲ πολλὸν ἐοῦσαν</l>
                <l>Νυμφαίην παράμειβον, ἵνα κρείουσα Καλυψὼ</l>
                <l n="575">Ἀτλαντὶς ναίεσκε· τὰ δ’ ἠεροειδέα λεύσσειν</l>
                <l>οὔρεα δοιάζοντο Κεραύνια. καὶ τότε βουλὰς</l>
                <l>ἀμφ’ αὐτοῖς Ζηνός τε μέγαν χόλον ἐφράσαθ’ Ἥρη.</l>
                <l>μηδομένη δ’ ἄνυσιν τοῖο πλόου, ὦρσεν ἀέλλας</l>
                <l>ἀντικρύ, ταῖς αὖτις ἀναρπάγδην φορέοντο</l>
                <l n="580">νήσου ἔπι κραναῆς Ἠλεκτρίδος. αὐτίκα δ’ ἄφνω</l>
                <l>ἴαχεν ἀνδρομέῃ ἐνοπῇ μεσσηγὺ θεόντων</l>
                <l>αὐδῆεν γλαφυρῆς νηὸς δόρυ, τό ῥ’ ἀνὰ μέσσην</l>
                <l>στεῖραν Ἀθηναίη Δωδωνίδος ἥρμοσε φηγοῦ.</l>
                <l>τοὺς δ’ ὀλοὸν μεσσηγὺ δέος λάβεν εἰσαΐοντας</l>
                <l n="585">φθογγήν τε Ζηνός τε βαρὺν χόλον. οὐ γὰρ ἀλύξειν</l>
                <l>ἔννεπεν οὔτε πόρους δολιχῆς ἁλός, οὔτε θυέλλας</l>
                <l>ἀργαλέας, ὅτε μὴ Κίρκη φόνον Ἀψύρτοιο</l>
                <l>νηλέα νίψειεν· Πολυδεύκεα δ’ εὐχετάασθαι</l>
                <l>Κάστορά τ’ ἀθανάτοισι θεοῖς ἤνωγε κελεύθους</l>
                <l n="590">Αὐσονίης ἔμπροσθε πορεῖν ἁλός, ᾗ ἔνι Κίρκην</l>
                <l>δήουσιν, Πέρσης τε καὶ Ἠελίοιο θύγατρα.</l>
                <l rend="indent">Ὧς Ἀργὼ ἰάχησεν ὑπὸ κνέφας· οἱ δ’ ἀνόρουσαν</l>
                <l>Τυνδαρίδαι, καὶ χεῖρας ἀνέσχεθον ἀθανάτοισιν</l>
                <l>εὐχόμενοι τὰ ἕκαστα· κατηφείη δ’ ἔχεν ἄλλους</l>
                <l n="595">ἥρωας Μινύας. ἡ δ’ ἔσσυτο πολλὸν ἐπιπρὸ</l>
                <l>λαίφεσιν, ἐς δ’ ἔβαλον μύχατον ῥόον Ἠριδανοῖο·</l>
                <l>ἔνθα ποτ’ αἰθαλόεντι τυπεὶς πρὸς στέρνα κεραυνῷ</l>
                <l>ἡμιδαὴς Φαέθων πέσεν ἅρματος Ἠελίοιο</l>
                <l>λίμνης ἐς προχοὰς πολυβενθέος· ἡ δ’ ἔτι νῦν περ</l>
                <l n="600">τραύματος αἰθομένοιο βαρὺν ἀνακηκίει ἀτμόν.</l>
                <l>οὐδέ τις ὕδωρ κεῖνο διὰ πτερὰ κοῦφα τανύσσας</l>
                <l>οἰωνὸς δύναται βαλέειν ὕπερ· ἀλλὰ μεσηγὺς</l>
                <l>φλογμῷ ἐπιθρώσκει πεποτημένος. ἀμφὶ δὲ κοῦραι</l>
                <l>Ἡλιάδες ταναῇσιν ἐελμέναι αἰγείροισιν,</l>
                <l n="605">μύρονται κινυρὸν μέλεαι γόον· ἐκ δὲ φαεινὰς</l>
                <l>ἠλέκτρου λιβάδας βλεφάρων προχέουσιν ἔραζε,</l>
                <l>αἱ μέν τ’ ἠελίῳ ψαμάθοις ἔπι τερσαίνονται·</l>
                <l>εὖτ’ ἂν δὲ κλύζῃσι κελαινῆς ὕδατα λίμνης</l>
                <l>ἠιόνας πνοιῇ πολυηχέος ἐξ ἀνέμοιο,</l>
                <l n="610">δὴ τότ’ ἐς Ἠριδανὸν προκυλίνδεται ἀθρόα πάντα</l>
                <l>κυμαίνοντι ῥόῳ. Κελτοὶ δ’ ἐπὶ βάξιν ἔθεντο,</l>
                <l>ὡς ἄρ’ Ἀπόλλωνος τάδε δάκρυα Λητοΐδαο</l>
                <l>ἐμφέρεται δίναις, ἅ τε μυρία χεῦε πάροιθεν,</l>
                <l>ἦμος Ὑπερβορέων ἱερὸν γένος εἰσαφίκανεν,</l>
                <l n="615">οὐρανὸν αἰγλήεντα λιπὼν ἐκ πατρὸς ἐνιπῆς,</l>
                <l>χωόμενος περὶ παιδί, τὸν ἐν λιπαρῇ Λακερείῃ</l>
                <l>δῖα Κορωνὶς ἔτικτεν ἐπὶ προχοῇς Ἀμύροιο.</l>
                <l>καὶ τὰ μὲν ὧς κείνοισι μετ’ ἀνδράσι κεκλήισται.</l>
                <l>τοὺς δ’ οὔτε βρώμης ᾕρει πόθος, οὐδὲ ποτοῖο,</l>
                <l n="620">οὔτ’ ἐπὶ γηθοσύνας τράπετο νόος. ἀλλ’ ἄρα τοίγε</l>
                <l>ἤματα μὲν στρεύγοντο περιβληχρὸν βαρύθοντες</l>
                <l>ὀδμῇ λευγαλέῃ, τήν ῥ’ ἄσχετον ἐξανίεσκον</l>
                <l>τυφομένου Φαέθοντος ἐπιρροαὶ Ἠριδανοῖο·</l>
                <l>νύκτας δ’ αὖ γόον ὀξὺν ὀδυρομένων ἐσάκουον</l>
                <l n="625">Ἡλιάδων λιγέως· τὰ δὲ δάκρυα μυρομένῃσιν</l>
                <l>οἷον ἐλαιηραὶ στάγες ὕδασιν ἐμφορέοντο. <milestone n="625" unit="card"/></l>
                <l rend="indent">Ἐκ δὲ τόθεν rοδανοῖο βαθὺν ῥόον εἰσαπέβησαν,</l>
                <l>ὅς τ’ εἰς Ἠριδανὸν μετανίσσεται· ἄμμιγα δ’ ὕδωρ</l>
                <l>ἐν ξυνοχῇ βέβρυκε κυκώμενον. αὐτὰρ ὁ γαίης</l>
                <l n="630">ἐκ μυχάτης, ἵνα τ’ εἰσὶ πύλαι καὶ ἐδέθλια Νυκτός,</l>
                <l>ἔνθεν ἀπορνύμενος τῇ μέν τ’ ἐπερεύγεται ἀκτὰς</l>
                <l>Ὠκεανοῦ, τῇ δ’ αὖτε μετ’ Ἰονίην ἅλα βάλλει,</l>
                <l>τῇ δ’ ἐπὶ Σαρδόνιον πέλαγος καὶ ἀπείρονα κόλπον</l>
                <l>ἑπτὰ διὰ στομάτων ἵει ῥόον. ἐκ δ’ ἄρα τοῖο</l>
                <l n="635">λίμνας εἰσέλασαν δυσχείμονας, αἵ τ’ ἀνὰ Κελτῶν</l>
                <l>ἤπειρον πέπτανται ἀθέσφατον· ἔνθα κεν οἵγε</l>
                <l>ἄτῃ ἀεικελίῃ πέλασαν. φέρε γάρ τις ἀπορρὼξ</l>
                <l>κόλπον ἐς Ὠκεανοῖο, τὸν οὐ προδαέντες ἔμελλον</l>
                <l>εἰσβαλέειν, τόθεν οὔ κεν ὑπότροποι ἐξεσάωθεν.</l>
                <l n="640">ἀλλ’ Ἥρη σκοπέλοιο καθ’ Ἑρκυνίου ἰάχησεν</l>
                <l>οὐρανόθεν προθοροῦσα· φόβῳ δ’ ἐτίναχθεν ἀυτῆς</l>
                <l>πάντες ὁμῶς· δεινὸν γὰρ ἐπὶ μέγας ἔβραχεν αἰθήρ.</l>
                <l>ἂψ δὲ παλιντροπόωντο θεᾶς ὕπο, καί ῥ’ ἐνόησαν</l>
                <l>τὴν οἶμον, τῇπέρ τε καὶ ἔπλετο νόστος ἰοῦσιν.</l>
                <l n="645">δηναιοὶ δ’ ἀκτὰς ἁλιμυρέας εἰσαφίκοντο</l>
                <l>Ἥρης ἐννεσίῃσι, δι’ ἔθνεα μυρία Κελτῶν</l>
                <l>καὶ Λιγύων περόωντες ἀδήιοι. ἀμφὶ γὰρ αἰνὴν</l>
                <l>ἠέρα χεῦε θεὰ πάντ’ ἤματα νισσομένοισιν.</l>
                <l>μεσσότατον δ’ ἄρα τοίγε διὰ στόμα νηὶ βαλόντες</l>
                <l n="650">Στοιχάδας εἰσαπέβαν νήσους σόοι εἵνεκα κούρων</l>
                <l>Ζηνός· ὃ δὴ βωμοί τε καὶ ἱερὰ τοῖσι τέτυκται</l>
                <l>ἔμπεδον· οὐδ’ οἶον κείνης ἐπίκουροι ἕποντο</l>
                <l>ναυτιλίης· Ζεὺς δέ σφι καὶ ὀψιγόνων πόρε νῆας.</l>
                <l>Στοιχάδας αὖτε λιπόντες ἐς Αἰθαλίην ἐπέρησαν</l>
                <l n="655">νῆσον, ἵνα ψηφῖσιν ἀπωμόρξαντο καμόντες</l>
                <l>ἱδρῶ ἅλις· χροιῇ δὲ κατ’ αἰγιαλοῖο κέχυνται</l>
                <l>εἴκελαι· ἐν δὲ σόλοι καὶ τεύχεα θέσκελα κείνων·</l>
                <l>ἐν δὲ λιμὴν Ἀργῷος ἐπωνυμίην πεφάτισται.</l>
                <l rend="indent">Καρπαλίμως δ’ ἐνθένδε διὲξ ἁλὸς οἶδμα νέοντο</l>
                <l n="660">Αὐσονίης ἀκτὰς Τυρσηνίδας εἰσορόωντες·</l>
                <l>ἷξον δ’ Αἰαίης λιμένα κλυτόν· ἐκ δ’ ἄρα νηὸς</l>
                <l>πείσματ’ ἐπ’ ἠιόνων σχεδόθεν βάλον. ἔνθα δὲ Κίρκην</l>
                <l>εὗρον ἁλὸς νοτίδεσσι κάρη ἐπιφαιδρύνουσαν·</l>
                <l>τοῖον γὰρ νυχίοισιν ὀνείρασιν ἐπτοίητο.</l>
                <l n="665">αἵματί οἱ θάλαμοί τε καὶ ἕρκεα πάντα δόμοιο</l>
                <l>μύρεσθαι δόκεον· φλὸξ δ’ ἀθρόα φάρμακ’ ἔδαπτεν,</l>
                <l>οἷσι πάρος ξείνους θέλγ’ ἀνέρας, ὅστις ἵκοιτο·</l>
                <l>τὴν δ’ αὐτὴ φονίῳ σβέσεν αἵματι πορφύρουσαν,</l>
                <l>χερσὶν ἀφυσσαμένη· λῆξεν δ’ ὀλοοῖο φόβοιο.</l>
                <l n="670">τῶ καὶ ἐπιπλομένης ἠοῦς νοτίδεσσι θαλάσσης</l>
                <l>ἐγρομένη πλοκάμους τε καὶ εἵματα φαιδρύνεσκεν.</l>
                <l>θῆρες δ’ οὐ θήρεσσιν ἐοικότες ὠμηστῇσιν,</l>
                <l>οὐδὲ μὲν οὐδ’ ἄνδρεσσιν ὁμὸν δέμας, ἄλλο δ’ ἀπ’ ἄλλων</l>
                <l>συμμιγέες μελέων, κίον ἀθρόοι, ἠύτε μῆλα</l>
                <l n="675">ἐκ σταθμῶν ἅλις εἶσιν ὀπηδεύοντα νομῆι.</l>
                <l>τοίους καὶ προτέρης ἐξ ἰλύος ἐβλάστησε</l>
                <l>χθὼν αὐτὴ μικτοῖσιν ἀρηρεμένους μελέεσσιν,</l>
                <l>οὔπω διψαλέῳ μάλ’ ὑπ’ ἠέρι πιληθεῖσα,</l>
                <l>οὐδέ πω ἀζαλέοιο βολαῖς τόσον ἠελίοιο</l>
                <l n="680">ἰκμάδας αἰνυμένη· τὰ δ’ ἐπὶ στίχας ἤγαγεν αἰὼν</l>
                <l>συγκρίνας· τὼς οἵγε φυὴν ἀίδηλοι ἕποντο.</l>
                <l>ἥρωας δ’ ἕλε θάμβος ἀπείριτον· αἶψα δ’ ἕκαστος</l>
                <l>Κίρκης εἴς τε φυήν, εἴς τ’ ὄμματα παπταίνοντες</l>
                <l>ῥεῖα κασιγνήτην φάσαν ἔμμεναι Αἰήταο. <milestone n="683" unit="card"/></l>
                <l n="685" rend="indent">Ἡ δ’ ὅτε δὴ νυχίων ἀπὸ δείματα πέμψεν ὀνείρων,</l>
                <l>αὐτίκ’ ἔπειτ’ ἄψορρον ἀπέστιχε· τοὺς δ’ ἅμ’ ἕπεσθαι,</l>
                <l>χειρὶ καταρρέξασα, δολοφροσύνῃσιν ἄνωγεν.</l>
                <l>ἔνθ’ ἤτοι πληθὺς μὲν ἐφετμαῖς Αἰσονίδαο</l>
                <l>μίμνεν ἀπηλεγέως· ὁ δ’ ἐρύσσατο Κολχίδα κούρην.</l>
                <l n="690">ἄμφω δ’ ἑσπέσθην αὐτὴν ὁδόν, ἔστ’ ἀφίκοντο</l>
                <l>Κίρκης ἐς μέγαρον· τοὺς δ’ ἐν λιπαροῖσι κέλευεν</l>
                <l>ἥγε θρόνοις ἕζεσθαι, ἀμηχανέουσα κιόντων.</l>
                <l>τὼ δ’ ἄνεῳ καὶ ἄναυδοι ἐφ’ ἑστίῃ ἀίξαντε</l>
                <l>ἵζανον, ἥ τε δίκη λυγροῖς ἱκέτῃσι τέτυκται,</l>
                <l n="695">ἡ μὲν ἐπ’ ἀμφοτέραις θεμένη χείρεσσι μέτωπα,</l>
                <l>αὐτὰρ ὁ κωπῆεν μέγα φάσγανον ἐν χθονὶ πήξας,</l>
                <l>ᾧπέρ τ’ Αἰήταο πάιν κτάνεν· οὐδέ ποτ’ ὄσσε</l>
                <l>ἰθὺς ἐνὶ βλεφάροισιν ἀνέσχεθον. αὐτίκα δ’ ἔγνω</l>
                <l>Κίρκη φύξιον οἶτον ἀλιτροσύνας τε φόνοιο.</l>
                <l n="700">τῶ καὶ ὀπιζομένη Ζηνὸς θέμιν Ἱκεσίοιο,</l>
                <l>ὃς μέγα μὲν κοτέει, μέγα δ’ ἀνδροφόνοισιν ἀρήγει,</l>
                <l>ῥέζε θυηπολίην, οἵῃ τ’ ἀπολυμαίνονται</l>
                <l>νηλειεῖς ἱκέται, ὅτ’ ἐφέστιοι ἀντιόωσιν.</l>
                <l>πρῶτα μὲν ἀτρέπτοιο λυτήριον ἥγε φόνοιο</l>
                <l n="705">τειναμένη καθύπερθε συὸς τέκος, ἧς ἔτι μαζοὶ</l>
                <l>πλήμμυρον λοχίης ἐκ νηδύος, αἵματι χεῖρας</l>
                <l>τέγγεν, ἐπιτμήγουσα δέρην· αὖτις δὲ καὶ ἄλλοις</l>
                <l>μείλισσεν χύτλοισι, καθάρσιον ἀγκαλέουσα</l>
                <l>Ζῆνα, παλαμναίων τιμήορον ἱκεσιάων.</l>
                <l n="710">καὶ τὰ μὲν ἀθρόα πάντα δόμων ἐκ λύματ’ ἔνεικαν</l>
                <l>νηιάδες πρόπολοι, ταί οἱ πόρσυνον ἕκαστα.</l>
                <l>ἡ δ’ εἴσω πελάνους μείλικτρά τε νηφαλίῃσιν</l>
                <l>καῖεν ἐπ’ εὐχωλῇσι παρέστιος, ὄφρα χόλοιο</l>
                <l>σμερδαλέας παύσειεν Ἐρινύας, ἠδὲ καὶ αὐτὸς</l>
                <l n="715">εὐμειδής τε πέλοιτο καὶ ἤπιος ἀμφοτέροισιν,</l>
                <l>εἴτ’ οὖν ὀθνείῳ μεμιασμένοι αἵματι χεῖρας,</l>
                <l>εἴτε καὶ ἐμφύλῳ προσκηδέες ἀντιόωσιν.</l>
                <l rend="indent">Αὐτὰρ ἐπεὶ μάλα πάντα πονήσατο, δή τότ’ ἔπειτα</l>
                <l>εἷσεν ἐπὶ ξεστοῖσιν ἀναστήσασα θρόνοισιν,</l>
                <l n="720">καὶ δ’ αὐτὴ πέλας ἷζεν ἐνωπαδίς. αἶψα δὲ μύθῳ</l>
                <l>χρειὼ ναυτιλίην τε διακριδὸν ἐξερέεινεν.</l>
                <l>ἠδ’ ὁπόθεν μετὰ γαῖαν ἑὴν καὶ δώματ’ ἰόντες</l>
                <l>αὔτως ἱδρύνθησαν ἐφέστιοι. ἦ γὰρ ὀνείρων</l>
                <l>μνῆστις ἀεικελίη δῦνεν φρένας ὁρμαίνουσαν·</l>
                <l n="725">ἵετο δ’ αὖ κούρης ἐμφύλιον ἴδμεναι ὀμφήν,</l>
                <l>αὐτίχ’ ὅπως ἐνόησεν ἀπ’ οὔδεος ὄσσε βαλοῦσαν.</l>
                <l>πᾶσα γὰρ Ἠελίου γενεὴ ἀρίδηλος ἰδέσθαι</l>
                <l>ἦεν, ἐπεὶ βλεφάρων ἀποτηλόθι μαρμαρυγῇσιν</l>
                <l>οἷόν τέ χρυσέην ἀντώπιον ἵεσαν αἴγλην.</l>
                <l n="730">ἡ δ’ ἄρα τῇ τὰ ἕκαστα διειρομένῃ κατελεξεν,</l>
                <l>Κολχίδα γῆρυν ἱεῖσα, βαρύφρονος Αἰήταο</l>
                <l>κούρη μειλιχίως, ἠμὲν στόλον ἠδὲ κελεύθους</l>
                <l>ἡρώων, ὅσα τ’ ἀμφὶ θοοῖς ἐμόγησαν ἀέθλοις,</l>
                <l>ὥς τε κασιγνήτης πολυκηδέος ἤλιτε βουλαῖς,</l>
                <l n="735">ὥς τ’ ἀπονόσφιν ἄλυξεν ὑπέρβια δείματα πατρὸς</l>
                <l>σὺν παισὶν Φρίξοιο· φόνον δ’ ἀλέεινεν ἐνισπεῖν</l>
                <l>Ἀψύρτου. τὴν δ’ οὔτι νόῳ λάθεν· ἀλλὰ καὶ ἔμπης</l>
                <l>μυρομένην ἐλέαιρεν, ἔπος δ’ ἐπὶ τοῖον ἔειπεν· <milestone n="737" unit="card"/></l>
                <l rend="indent">&amp;quot;Σχετλίη, ἦ ῥα κακὸν καὶ ἀεικέα μήσαο νόστον.</l>
                <l n="740">ἔλπομαι οὐκ ἐπὶ δήν σε βαρὺν χόλον Αἰήταο</l>
                <l>ἐκφυγέειν· τάχα δ’ εἶσι καὶ Ἑλλάδος ἤθεα γαίης</l>
                <l>τισόμενος φόνον υἷος, ὅτ’ ἄσχετα ἔργ’ ἐτέλεσσας.</l>
                <l>ἀλλ’ ἐπεὶ οὖν ἱκέτις καὶ ὁμόγνιος ἔπλευ ἐμεῖο,</l>
                <l>ἄλλο μὲν οὔτι κακὸν μητίσομαι ἐνθάδ’ ἰούσῃ·</l>
                <l n="745">ἔρχεο δ’ ἐκ μεγάρων ξείνῳ συνοπηδὸς ἐοῦσα,</l>
                <l>ὅντινα τοῦτον ἄιστον ἀείραο πατρὸς ἄνευθεν·</l>
                <l>μηδέ με γουνάσσηαι ἐφέστιος, οὐ γὰρ ἔγωγε</l>
                <l>αἰνήσω βουλάς τε σέθεν καὶ ἀεικέα φύξιν.&amp;quot;</l>
                <l rend="indent">Ὧς φάτο· τὴν δ’ ἀμέγαρτον ἄχος λάβεν· ἀμφὶ δὲ πέπλον</l>
                <l n="750">ὀφθαλμοῖσι βαλοῦσα γόον χέεν, ὄφρα μιν ἥρως</l>
                <l>χειρὸς ἐπισχόμενος μεγάρων ἐξῆγε θύραζε</l>
                <l>δείματι παλλομένην· λεῖπον δ’ ἀπὸ δώματα Κίρκης.</l>
                <l rend="indent">Οὐδ’ ἄλοχον Κρονίδαο Διὸς λάθον· ἀλλά οἱ ͂Ἰρις</l>
                <l>πέφραδεν, εὖτ’ ἐνόησεν ἀπὸ μεγάροιο κιόντας.</l>
                <l n="755">αὐτὴ γάρ μιν ἄνωγε δοκευέμεν, ὁππότε νῆα</l>
                <l>στείχοιεν· τὸ καὶ αὖτις ἐποτρύνους’ ἀγόρευεν·</l>
                <l rend="indent">&amp;quot;͂Ἰρι φίλη, νῦν, εἴ ποτ’ ἐμὰς ἐτέλεσσας ἐφετμάς,</l>
                <l>εἰ δ’ ἄγε λαιψηρῇσι μετοιχομένη πτερύγεσσιν,</l>
                <l>δεῦρο Θέτιν μοι ἄνωχθι μολεῖν ἁλὸς ἐξανιοῦσαν.</l>
                <l n="760">κείνης γὰρ χρειώ με κιχάνεται. αὐτὰρ ἔπειτα</l>
                <l>ἐλθεῖν εἰς ἀκτάς, ὅθι τ’ ἄκμονες Ἡφαίστοιο</l>
                <l>χάλκειοι στιβαρῇσιν ἀράσσονται τυπίδεσσιν·</l>
                <l>εἰπὲ δὲ κοιμῆσαι φύσας πυρός, εἰσόκεν Ἀργὼ</l>
                <l>τάσγε παρεξελάσῃσιν. ἀτὰρ καὶ ἐς Αἴολον ἐλθεῖν,</l>
                <l n="765">Αἴολον, ὅς τ’ ἀνέμοις αἰθρηγενέεσσιν ἀνάσσει·</l>
                <l>καὶ δὲ τῷ εἰπέμεναι τὸν ἐμὸν νόον, ὥς κεν ἀήτας</l>
                <l>πάντας ἀπολλήξειεν ὑπ’ ἠέρι, μηδέ τις αὔρη</l>
                <l>τρηχύνοι πέλαγος· Ζεφύρου γε μὲν οὖρος ἀήτω,</l>
                <l>ὄφρ’ οἵγ’ Ἀλκινόου Φαιηκίδα νῆσον ἵκωνται.&amp;quot;</l>
                <l n="770" rend="indent">Ὧς ἔφατ’· αὐτίκα δ’ ͂Ἰρις ἀπ’ Οὐλύμποιο
                    θοροῦσα</l>
                <l>τέμνε, τανυσσαμένη κοῦφα πτερά. δῦ δ’ ἐνὶ πόντῳ</l>
                <l>Αἰγαίῳ, τόθι πέρ τε δόμοι Νηρῆος ἔασιν.</l>
                <l>πρώτην δ’ εἰσαφίκανε Θέτιν, καὶ ἐπέφραδε μῦθον</l>
                <l>Ἥρης ἐννεσίῃς, ὦρσέν τέ μιν εἰς ἓ νέεσθαι.</l>
                <l n="775">δεύτερα δ’ εἰς Ἥφαιστον ἐβήσατο· παῦσε δὲ τόνγε</l>
                <l>ῥίμφα σιδηρείων τυπίδων· ἔσχοντο δ’ ἀυτμῆς</l>
                <l>αἰθαλέοι πρηστῆρες. ἀτὰρ τρίτον εἰσαφίκανεν</l>
                <l>Αἴολον Ἱππότεω παῖδα κλυτόν. ὄφρα δὲ καὶ τῷ</l>
                <l>ἀγγελίην φαμένη θοὰ γούνατα παῦσεν ὁδοῖο,</l>
                <l n="780">τόφρα Θέτις Νηρῆα κασιγνήτας τε λιποῦσα</l>
                <l>ἐξ ἁλὸς Οὔλυμπόνδε θεὰν μετεκίαθεν Ἥρην·</l>
                <l>ἡ δέ μιν ἆσσον ἑοῖο παρεῖσέ τε, φαῖνέ τε μῦθον·</l>
                <l rend="indent">&amp;quot;Κέκλυθι νῦν, Θέτι δῖα, τά τοι ἐπιέλδομ’ ἐνισπεῖν.</l>
                <l>οἶσθα μέν, ὅσσον ἐμῇσιν ἐνὶ φρεσὶ τίεται ἥρως</l>
                <l n="785">Αἰσονίδης, οἱ δ’ ἄλλοι ἀοσσητῆρες ἀέθλου,</l>
                <l>οἵως τέ σφ’ ἐσάωσα διὰ πλαγκτὰς περόωντας</l>
                <l>πέτρας, ἔνθα πάρος δειναὶ βρομέουσι θύελλαι,</l>
                <l>κύματά τε σκληρῇσι περιβλύει σπιλάδεσσιν.</l>
                <l>νῦν δὲ παρὰ Σκύλλης σκόπελον μέγαν ἠδὲ Χάρυβδιν</l>
                <l n="790">δεινὸν ἐρευγομένην δέχεται ὁδός. ἀλλά σε γὰρ δὴ</l>
                <l>ἐξέτι νηπυτίης αὐτὴ τρέφον ἠδ’ ἀγάπησα</l>
                <l>ἔξοχον ἀλλάων, αἵ τ’ εἰν ἁλὶ ναιετάουσιν,</l>
                <l>οὕνεκεν οὐκ ἔτλης εὐνῇ Διὸς ἱεμένοιο</l>
                <l>λέξασθαι. κείνῳ γὰρ ἀεὶ τάδε ἔργα μέμηλεν,</l>
                <l n="795">ἠὲ σὺν ἀθανάταις ἠὲ θνητῇσιν ἰαύειν.</l>
                <l>ἀλλ’ ἐμὲ αἰδομένη καὶ ἐνὶ φρεσὶ δειμαίνουσα,</l>
                <l>ἠλεύω· ὁ δ’ ἔπειτα πελώριον ὅρκον ὄμοσσεν,</l>
                <l>μήποτέ ς’ ἀθανάτοιο θεοῦ καλέεσθαι ἄκοιτιν.</l>
                <l>ἔμπης δ’ οὐ μεθίεσκεν ὀπιπεύων ἀέκουσαν,</l>
                <l n="800">εἰσότε οἱ πρέσβειρα Θέμις κατέλεξεν ἅπαντα,</l>
                <l>ὡς δή τοι πέπρωται ἀμείνονα πατρὸς ἑοῖο</l>
                <l>παῖδα τεκεῖν· τῶ καί σε λιλαιόμενος μεθέηκεν,</l>
                <l>δείματι, μή τις ἑοῦ ἀντάξιος ἄλλος ἀνάσσοι</l>
                <l>ἀθανάτων, ἀλλ’ αἰὲν ἑὸν κράτος εἰρύοιτο.</l>
                <l n="805">αὐτὰρ ἐγὼ τὸν ἄριστον ἐπιχθονίων πόσιν εἶναι</l>
                <l>δῶκά τοι, ὄφρα γάμου θυμηδέος ἀντιάσειας,</l>
                <l>τέκνα τε φιτύσαιο· θεοὺς δ’ ἐς δαῖτ’ ἐκάλεσσα</l>
                <l>πάντας ὁμῶς· αὐτὴ δὲ σέλας χείρεσσιν ἀνέσχον</l>
                <l>νυμφίδιον, κείνης ἀγανόφρονος εἵνεκα τιμῆς.</l>
                <l n="810">ἀλλ’ ἄγε καί τινά τοι νημερτέα μῦθον ἐνίψω.</l>
                <l>εὖτ’ ἂν ἐς Ἠλύσιον πεδίον τεὸς υἱὸς ἵκηται,</l>
                <l>ὃν δὴ νῦν Χείρωνος ἐν ἤθεσι Κενταύροιο</l>
                <l>νηιάδες κομέουσι τεοῦ λίπτοντα γάλακτος,</l>
                <l>χρειώ μιν κούρης πόσιν ἔμμεναι Αἰήταο</l>
                <l n="815">Μηδείης· σὺ δ’ ἄρηγε νυῷ ἑκυρή περ ἐοῦσα,</l>
                <l>ἠδ’ αὐτῷ Πηλῆι. τί τοι χόλος ἐστήρικται;</l>
                <l>ἀάσθη. καὶ γάρ τε θεοὺς ἐπινίσσεται ἄτη.</l>
                <l>ναὶ μὲν ἐφημοσύνῃσιν ἐμαῖς Ἥφαιστον ὀίω</l>
                <l>λωφήσειν πρήσοντα πυρὸς μένος, Ἱπποτάδην δὲ</l>
                <l n="820">Αἴολον ὠκείας ἀνέμων ἄικας ἐρύξειν,</l>
                <l>νόσφιν ἐυσταθέος ζεφύρου, τείως κεν ἵκωνται</l>
                <l>Φαιήκων λιμένας· σὺ δ’ ἀκηδέα μήδεο νόστον.</l>
                <l>δεῖμα δέ τοι πέτραι καὶ ὑπέρβια κύματ’ ἔασιν</l>
                <l>μοῦνον, ἅ κεν τρέψαιο κασιγνήτῃσι σὺν ἄλλαις.</l>
                <l n="825">μηδὲ σύγ’ ἠὲ Χάρυβδιν ἀμηχανέοντας ἐάσῃς</l>
                <l>ἐσβαλέειν, μὴ πάντας ἀναβρόξασα φέρῃσιν,</l>
                <l>ἠὲ παρὰ Σκύλλης στυγερὸν κευθμῶνα νέεσθαι,</l>
                <l>Σκύλλης Αὐσονίης ὀλοόφρονος, ἣν τέκε Φόρκυι</l>
                <l>νυκτιπόλος Ἑκάτη, τήν τε κλείουσι Κράταιιν,</l>
                <l n="830">μή πως σμερδαλέῃσιν ἐπαΐξασα γένυσσιν</l>
                <l>λεκτοὺς ἡρώων δηλήσεται. ἀλλ’ ἔχε νῆα</l>
                <l>κεῖς’, ὅθι περ τυτθή γε παραίβασις ἔσσετ’ ὀλέθρου.&amp;quot; <milestone n="831" unit="card"/></l>
                <l rend="indent">Ὧς φάτο· τὴν δὲ Θέτις τοίῳ προσελέξατο μύθῳ·</l>
                <l>&amp;quot;Εἰ μὲν δὴ μαλεροῖο πυρὸς μένος ἠδὲ θύελλαι</l>
                <l n="835">ζαχρηεῖς λήξουσιν ἐτήτυμον, ἦ τ’ ἂν ἔγωγε</l>
                <l>θαρσαλέη φαίην, καὶ κύματος ἀντιόωντος</l>
                <l>νῆα σαωσέμεναι, ζεφύρου λίγα κινυμένοιο.</l>
                <l>ἀλλ’ ὥρη δολιχήν τε καὶ ἄσπετον οἶμον ὁδεύειν,</l>
                <l>ὄφρα κασιγνήτας μετελεύσομαι, αἵ μοι ἀρωγοὶ</l>
                <l n="840">ἔσσονται, καὶ νηὸς ὅθι πρυμνήσι’ ἀνῆπται,</l>
                <l>ὥς κεν ὑπηῷοι μνησαίατο νόστον ἑλέσθαι.&amp;quot;</l>
                <l rend="indent">Ἦ, καὶ ἀναΐξασα κατ’ αἰθέρος ἔμπεσε δίναις</l>
                <l>κυανέου πόντοιο· κάλει δ’ ἐπαμυνέμεν ἄλλας</l>
                <l>αὐτοκασιγνήτας Νηρηίδας· αἱ δ’ ἀίουσαι</l>
                <l n="845">ἤντεον ἀλλήλῃσι· Θέτις δ’ ἀγόρευεν ἐφετμὰς</l>
                <l>Ἥρης· αἶψα δ’ ἴαλλε μετ’ Αὐσονίην ἅλα πάσας.</l>
                <l>αὐτὴ δ’ ὠκυτέρη ἀμαρύγματος ἠὲ βολάων</l>
                <l>ἠελίου, ὅτ’ ἄνεισι περαίης ὑψόθι γαίης,</l>
                <l>σεύατ’ ἴμεν λαιψηρὰ δι’ ὕδατος, ἔστ’ ἀφίκανεν</l>
                <l n="850">ἀκτὴν Αἰαίην Τυρσηνίδος ἠπείροιο.</l>
                <l>τοὺς δ’ εὗρεν παρὰ νηὶ σόλῳ ῥιπῇσί τ’ ὀιστῶν</l>
                <l>τερπομένους· ἡ δ’ ἆσσον ὀρεξαμένη χερὸς ἄκρης</l>
                <l>Αἰακίδεω Πηλῆος· ὁ γάρ ῥά οἱ ἦεν ἀκοίτης·</l>
                <l>οὐδέ τις εἰσιδέειν δύνατ’ ἔμπεδον, ἀλλ’ ἄρα τῷγε</l>
                <l n="855">οἴῳ ἐν ὀφθαλμοῖσιν ἐείσατο, φώνησέν τε·</l>
                <l rend="indent">&amp;quot;Μηκέτι νῦν ἀκταῖς Τυρσηνίσιν ἧσθε μένοντες,</l>
                <l>ἠῶθεν δὲ θοῆς πρυμνήσια λύετε νηός,</l>
                <l>Ἥρῃ πειθόμενοι ἐπαρηγόνι. τῆς γὰρ ἐφετμῇς</l>
                <l>πασσυδίῃ κοῦραι Νηρηίδες ἀντιόωσιν,</l>
                <l n="860">νῆα διὲκ πέτρας, αἵ τε Πλαγκταὶ καλέονται,</l>
                <l>ῥυσόμεναι. κείνη γὰρ ἐναίσιμος ὔμμι κέλευθος.</l>
                <l>ἀλλὰ σὺ μή τῳ ἐμὸν δείξῃς δέμας, εὖτ’ ἂν ἴδηαι</l>
                <l>ἀντομένην σὺν τῇσι· νόῳ δ’ ἔχε, μή με χολώσῃς</l>
                <l>πλεῖον ἔτ’, ἢ τὸ πάροιθεν ἀπηλεγέως ἐχόλωσας.&amp;quot;</l>
                <l n="865" rend="indent">Ἦ, καὶ ἔπειτ’ ἀίδηλος ἐδύσατο βένθεα πόντου·</l>
                <l>τὸν δ’ ἄχος αἰνὸν ἔτυψεν, ἐπεὶ πάρος οὐκέτ’ ἰοῦσαν</l>
                <l>ἔδρακεν, ἐξότε πρῶτα λίπεν θάλαμόν τε καὶ εὐνὴν</l>
                <l>χωσαμένη Ἀχιλῆος ἀγαυοῦ νηπιάχοντος.</l>
                <l>ἡ μὲν γὰρ βροτέας αἰεὶ περὶ σάρκας ἔδαιεν</l>
                <l n="870">νύκτα διὰ μέσσην φλογμῷ πυρός· ἤματα δ’ αὖτε</l>
                <l>ἀμβροσίῃ χρίεσκε τέρεν δέμας, ὄφρα πέλοιτο</l>
                <l>ἀθάνατος, καί οἱ στυγερὸν χροῒ γῆρας ἀλάλκοι.</l>
                <l>αὐτὰρ ὅγ’ ἐξ εὐνῆς ἀνεπάλμενος εἰσενόησεν</l>
                <l>παῖδα φίλον σπαίροντα διὰ φλογός· ἧκε δ’ ἀυτὴν</l>
                <l n="875">σμερδαλέην ἐσιδών, μέγα νήπιος· ἡ δ’ ἀίουσα</l>
                <l>τὸν μὲν ἄρ’ ἁρπάγδην χαμάδις βάλε κεκληγῶτα,</l>
                <l>αὐτὴ δὲ πνοιῇ ἰκέλη δέμας, ἠύτ’ ὄνειρος,</l>
                <l>βῆ ῥ’ ἴμεν ἐκ μεγάροιο θοῶς, καὶ ἐσήλατο πόντον</l>
                <l>χωσαμένη· μετὰ δ’ οὔτι παλίσσυτος ἵκετ’ ὀπίσσω.</l>
                <l n="880">τῶ μιν ἀμηχανίη δῆσεν φρένας· ἀλλὰ καὶ ἔμπης</l>
                <l>πᾶσαν ἐφημοσύνην Θέτιδος μετέειπεν ἑταίροις.</l>
                <l>οἱ δ’ ἄρα μεσσηγὺς λῆξαν καὶ ἔπαυσαν ἀέθλους</l>
                <l>ἐσσυμένως, δόρπον τε χαμεύνας τ’ ἀμφεπένοντο,</l>
                <l>τῇς ἔνι δαισάμενοι νύκτ’ ἄεσαν, ὡς τὸ πάροιθεν. <milestone n="883" unit="card"/></l>
                <l n="885" rend="indent">Ἦμος δ’ ἄκρον ἔβαλλε φαεσφόρος οὐρανὸν Ἠώς,</l>
                <l>δὴ τότε λαιψηροῖο κατηλυσίῃ ζεφύροιο</l>
                <l>βαῖνον ἐπὶ κληῖδας ἀπὸ χθονός· ἐκ δὲ βυθοῖο</l>
                <l>εὐναίας εἷλκον περιγηθέες ἄλλα τε πάντα</l>
                <l>ἄρμενα μηρύοντο κατὰ χρέος· ὕψι δὲ λαῖφος</l>
                <l n="890">εἴρυσσαν τανύσαντες ἐν ἱμάντεσσι κεραίης.</l>
                <l>νῆα δ’ ἐυκραὴς ἄνεμος φέρεν. αἶψα δὲ νῆσον</l>
                <l>καλήν, Ἀνθεμόεσσαν ἐσέδρακον, ἔνθα λίγειαι</l>
                <l>Σειρῆνες σίνοντ’ Ἀχελωίδες ἡδείῃσιν</l>
                <l>θέλγουσαι μολπῇσιν, ὅτις παρὰ πεῖσμα βάλοιτο.</l>
                <l n="895">τὰς μὲν ἄρ’ εὐειδὴς Ἀχελωίῳ εὐνηθεῖσα</l>
                <l>γείνατο Τερψιχόρη, Μουσέων μία· καί ποτε Δηοῦς</l>
                <l>θυγατέρ’ ἰφθίμην ἀδμῆτ’ ἔτι πορσαίνεσκον</l>
                <l>ἄμμιγα μελπόμεναι· τότε δ’ ἄλλο μὲν οἰωνοῖσιν,</l>
                <l>ἄλλο δὲ παρθενικῇς ἐναλίγκιαι ἔσκον ἰδέσθαι.</l>
                <l n="900">αἰεὶ δ’ εὐόρμου δεδοκημέναι ἐκ περιωπῆς</l>
                <l>ἦ θαμὰ δὴ πολέων μελιηδέα νόστον ἕλοντο,</l>
                <l>τηκεδόνι φθινύθουσαι· ἀπηλεγέως δ’ ἄρα καὶ τοῖς</l>
                <l>ἵεσαν ἐκ στομάτων ὄπα λείριον. οἱ δ’ ἀπὸ νηὸς</l>
                <l>ἤδη πείσματ’ ἔμελλον ἐπ’ ἠιόνεσσι βαλέσθαι,</l>
                <l n="905">εἰ μὴ ἄρ’ Οἰάγροιο πάις Θρηίκιος Ὀρφεὺς</l>
                <l>Βιστονίην ἐνὶ χερσὶν ἑαῖς φόρμιγγα τανύσσας</l>
                <l>κραιπνὸν ἐυτροχάλοιο μέλος κανάχησεν ἀοιδῆς,</l>
                <l>ὄφρ’ ἄμυδις κλονέοντος ἐπιβρομέωνται ἀκουαὶ</l>
                <l>κρεγμῷ· παρθενικὴν δ’ ἐνοπὴν ἐβιήσατο φόρμιγξ.</l>
                <l n="910">νῆα δ’ ὁμοῦ ζέφυρός τε καὶ ἠχῆεν φέρε κῦμα</l>
                <l>πρυμνόθεν ὀρνύμενον· ταὶ δ’ ἄκριτον ἵεσαν αὐδήν.</l>
                <l>ἀλλὰ καὶ ὧς Τελέοντος ἐὺς πάις, οἶος ἑταίρων</l>
                <l>προφθάμενος, ξεστοῖο κατὰ ζυγοῦ ἔνθορε πόντῳ</l>
                <l>Βούτης, Σειρήνων λιγυρῇ ὀπὶ θυμὸν ἰανθείς·</l>
                <l n="915">νῆχε δὲ πορφυρέοιο δι’ οἴδματος, ὄφρ’ ἐπιβαίη,</l>
                <l>σχέτλιος. ἦ τέ οἱ αἶψα καταυτόθι νόστον ἀπηύρων,</l>
                <l>ἀλλά μιν οἰκτείρασα θεὰ Ἔρυκος μεδέουσα</l>
                <l>Κύπρις ἔτ’ ἐν δίναις ἀνερέψατο, καί ῥ’ ἐσάωσεν</l>
                <l>πρόφρων ἀντομένη Λιλυβηίδα ναιέμεν ἄκρην.</l>
                <l n="920">οἱ δ’ ἄχεϊ σχόμενοι τὰς μὲν λίπον, ἄλλα δ’ ὄπαζον</l>
                <l>κύντερα μιξοδίῃσιν ἁλὸς ῥαιστήρια νηῶν.</l>
                <l>τῇ μὲν γὰρ Σκύλλης λισσὴ προυφαίνετο πέτρη·</l>
                <l>τῇ δ’ ἄμοτον βοάασκεν ἀναβλύζουσα Χάρυβδις·</l>
                <l>ἄλλοθι δὲ Πλαγκταὶ μεγάλῳ ὑπὸ κύματι πέτραι</l>
                <l n="925">ῥόχθεον, ᾗχι πάροιθεν ἀπέπτυεν αἰθομένη φλὸξ</l>
                <l>ἄκρων ἐκ σκοπέλων, πυριθαλπέος ὑψόθι πέτρης,</l>
                <l>καπνῷ δ’ ἀχλυόεις αἰθὴρ πέλεν, οὐδέ κεν αὐγὰς</l>
                <l>ἔδρακες ἠελίοιο. τότ’ αὖ λήξαντος ἀπ’ ἔργων</l>
                <l>Ἡφαίστου θερμὴν ἔτι κήκιε πόντος ἀυτμήν.</l>
                <l n="930">ἔνθα σφιν κοῦραι Νηρηίδες ἄλλοθεν ἄλλαι</l>
                <l>ἤντεον· ἡ δ’ ὄπιθεν πτέρυγος θίγε πηδαλίοιο</l>
                <l>δῖα Θέτις, Πλαγκτῇσιν ἐνὶ σπιλάδεσσιν ἐρύσσαι.</l>
                <l>ὡς δ’ ὁπόταν δελφῖνες ὑπὲξ ἁλὸς εὐδιόωντες</l>
                <l>σπερχομένην ἀγεληδὸν ἑλίσσωνται περὶ νῆα,</l>
                <l n="935">ἄλλοτε μἑν προπάροιθεν ὁρώμενοι, ἄλλοτ’ ὄπισθεν,</l>
                <l>ἄλλοτε παρβολάδην, ναύτῃσι δὲ χάρμα τέτυκται·</l>
                <l>ὧς αἱ ὑπεκπροθέουσαι ἐπήτριμοι εἱλίσσοντο</l>
                <l>Ἀργῴῃ περὶ νηί, Θέτις δ’ ἴθυνε κέλευθον.</l>
                <l>καί ῥ’ ὅτε δὴ Πλαγκτῇσιν ἐνιχρίμψεσθαι ἔμελλον,</l>
                <l n="940">αὐτίκ’ ἀνασχόμεναι λευκοῖς ἐπὶ γούνασι πέζας,</l>
                <l>ὑψοῦ ἐπ’ αὐτάων σπιλάδων καὶ κύματος ἀγῆς</l>
                <l>ῥώοντ’ ἔνθα καὶ ἔνθα διασταδὸν ἀλλήλῃσιν.</l>
                <l>τὴν δὲ παρηορίην κόπτεν ῥόος· ἀμφὶ δὲ κῦμα</l>
                <l>λάβρον ἀειρόμενον πέτραις ἐπικαχλάζεσκεν,</l>
                <l n="945">αἵ θ’ ὁτὲ μὲν κρημνοῖς ἐναλίγκιαι ἠέρι κῦρον,</l>
                <l>ἄλλοτε δὲ βρύχιαι νεάτῳ ὑπὸ πυθμένι πόντου</l>
                <l>ἠρήρειν, τὸ δὲ πολλὸν ὑπείρεχεν ἄγριον οἶδμα.</l>
                <l>αἱ δ’, ὥστ’ ἠμαθόεντος ἐπισχεδὸν αἰγιαλοῖο</l>
                <l>παρθενικαί, δίχα κόλπον ἐπ’ ἰξύας εἱλίξασαι</l>
                <l n="950">σφαίρῃ ἀθύρουσιν περιηγέι· αἱ μὲν ἔπειτα</l>
                <l>ἄλλη ὑπ’ ἐξ ἄλλης δέχεται καὶ ἐς ἠέρα πέμπει</l>
                <l>ὕψι μεταχρονίην· ἡ δ’ οὔποτε πίλναται οὔδει·</l>
                <l>ὧς αἱ νῆα θέουσαν ἀμοιβαδὶς ἄλλοθεν ἄλλη</l>
                <l>πέμπε διηερίην ἐπὶ κύμασιν, αἰὲν ἄπωθεν</l>
                <l n="955">πετράων· περὶ δέ σφιν ἐρευγόμενον ζέεν ὕδωρ.</l>
                <l>τὰς δὲ καὶ αὐτὸς ἄναξ κορυφῆς ἔπι λισσάδος ἄκρης</l>
                <l>ὀρθὸς ἐπὶ στελεῇ τυπίδος βαρὺν ὦμον ἐρείσας</l>
                <l>Ἥφαιστος θηεῖτο, καὶ αἰγλήεντος ὕπερθεν</l>
                <l>οὐρανοῦ ἑστηυῖα Διὸς δάμαρ· ἀμφὶ δ’ Ἀθήνῃ</l>
                <l n="960">βάλλε χέρας, τοῖόν μιν ἔχεν δέος εἰσορόωσαν.</l>
                <l>ὅσση δ’ εἰαρινοῦ μηκύνεται ἤματος αἶσα,</l>
                <l>τοσσάτιον μογέεσκον ἐπὶ χρόνον, ὀχλίζουσαι</l>
                <l>νῆα διὲκ πέτρας πολυηχέας· οἱ δ’ ἀνέμοιο</l>
                <l>αὖτις ἐπαυρόμενοι προτέρω θέον· ὦκα δ’ ἄμειβον</l>
                <l n="965">Θρινακίης λειμῶνα, βοῶν τροφὸν Ἠελίοιο.</l>
                <l>ἔνθ’ αἱ μὲν κατὰ βένθος ἀλίγκιαι αἰθυίῃσιν</l>
                <l>δῦνον, ἐπεί ῥ’ ἀλόχοιο Διὸς πόρσυνον ἐφετμάς.</l>
                <l>τοὺς δ’ ἄμυδις βληχή τε δι’ ἠέρος ἵκετο μήλων,</l>
                <l>μυκηθμός τε βοῶν αὐτοσχεδὸν οὔατ’ ἔβαλλεν.</l>
                <l n="970">καὶ τὰ μὲν ἑρσήεντα κατὰ δρία ποιμαίνεσκεν</l>
                <l>ὁπλοτέρη Φαέθουσα θυγατρῶν Ἠελίοιο,</l>
                <l>ἀργύρεον χαῖον παλάμῃ ἔνι πηχύνουσα·</l>
                <l>Λαμπετίη δ’ ἐπὶ βουσὶν ὀρειχάλκοιο φαεινοῦ</l>
                <l>πάλλεν ὀπηδεύουσα καλαύροπα. τὰς δὲ καὶ αὐτοὶ</l>
                <l n="975">βοσκομένας ποταμοῖο παρ’ ὕδασιν εἰσορόωντο</l>
                <l>ἂμ πεδίον καὶ ἕλος λειμώνιον· οὐδέ τις ἦεν</l>
                <l>κυανέη μετὰ τῇσι δέμας, πᾶσαι δὲ γάλακτι</l>
                <l>εἰδόμεναι, χρυσέοισι κεράασι κυδιάασκον.</l>
                <l>καὶ μὲν τὰς παράμειβον ἐπ’ ἤματι· νυκτὶ δ’ ἰούσῃ</l>
                <l n="980">πεῖρον ἁλὸς μέγα λαῖτμα κεχαρμένοι, ὄφρα καὶ αὖτις</l>
                <l>Ἠὼς ἠριγενὴς φέγγος βάλε νισσομένοισιν. <milestone n="980" unit="card"/></l>
                <l rend="indent">Ἔστι δέ τις πορθμοῖο παροιτέρη Ἰονίοιο</l>
                <l>ἀμφιλαφὴς πίειρα Κεραυνίῃ εἰν ἁλὶ νῆσος,</l>
                <l>ᾗ ὕπο δὴ κεῖσθαι δρέπανον φάτις--ἵλατε Μοῦσαι,</l>
                <l n="985">οὐκ ἐθέλων ἐνέπω προτέρων ἔπος--ᾧ ἀπὸ πατρὸς</l>
                <l>μήδεα νηλειῶς ἔταμεν Κρόνος· οἱ δέ ἑ Δηοῦς</l>
                <l>κλείουσι χθονίης καλαμητόμον ἔμμεναι ἅρπην.</l>
                <l>Δηὼ γὰρ κείνῃ ἐνὶ δή ποτε νάσσατο γαίῃ,</l>
                <l>Τιτῆνας δ’ ἔδαε στάχυν ὄμπνιον ἀμήσασθαι,</l>
                <l n="990">Μάκριδα φιλαμένη. Δρεπάνη τόθεν ἐκλήισται</l>
                <l>οὔνομα, Φαιήκων ἱερὴ τροφός· ὧς δὲ καὶ αὐτοὶ</l>
                <l>αἵματος Οὐρανίοιο γένος Φαίηκες ἔασιν.</l>
                <l>τοὺς Ἀργὼ πολέεσσιν ἐνισχομένη καμάτοισιν</l>
                <l>Θρινακίης αὔρῃς ἵκετ’ ἐξ ἁλός· οἱ δ’ ἀγανῇσιν</l>
                <l n="995">Ἀλκίνοος λαοί τε θυηπολίῃσιν ἰόντας</l>
                <l>δειδέχατ’ ἀσπασίως· ἐπὶ δέ σφισι καγχαλάασκεν</l>
                <l>πᾶσα πόλις· φαίης κεν ἑοῖς ἐπὶ παισὶ γάνυσθαι.</l>
                <l>καὶ δ’ αὐτοὶ ἥρωες ἀνὰ πληθὺν κεχάροντο,</l>
                <l>τῷ ἴκελοι, οἷόν τε μεσαιτάτῃ ἐμβεβαῶτες</l>
                <l n="1000">Αἱμονίῃ· μέλλον δὲ βοῇ ἔνι θωρήξεσθαι·</l>
                <l>ὧδε μάλ’ ἀγχίμολον στρατὸς ἄσπετος ἐξεφαάνθη</l>
                <l>Κόλχων, οἳ Πόντοιο κατὰ στόμα καὶ διὰ πέτρας</l>
                <l>Κυανέας μαστῆρες ἀριστήων ἐπέρησαν.</l>
                <l>Μήδειαν δ’ ἔξαιτον ἑοῦ ἐς πατρὸς ἄγεσθαι</l>
                <l n="1005">ἵεντ’ ἀπροφάτως, ἠὲ στονόεσσαν ἀυτὴν</l>
                <l>νωμήσειν χαλεπῇσιν ὁμόκλεον ἀτροπίῃσιν</l>
                <l>αὖθί τε καὶ μετέπειτα σὺν Αἰήταο κελεύθῳ.</l>
                <l>ἀλλά σφεας κατέρυκεν ἐπειγομένους πολέμοιο</l>
                <l>κρείων Ἀλκίνοος. λελίητο γὰρ ἀμφοτέροισιν</l>
                <l n="1010">δηιοτῆτος ἄνευθεν ὑπέρβια νείκεα λῦσαι.</l>
                <l>κούρη δ’ οὐλομένῳ ὑπὸ δείματι πολλὰ μὲν αὐτοὺς</l>
                <l>Αἰσονίδεω ἑτάρους μειλίσσετο, πολλὰ δὲ χερσὶν</l>
                <l>Ἀρήτης γούνων ἀλόχου θίγεν Ἀλκινόοιο·</l>
                <l rend="indent">&amp;quot;Γουνοῦμαι, βασίλεια· σὺ δ’ ἵλαθι, μηδέ με Κόλχοις</l>
                <l n="1015">ἐκδώῃς ᾧ πατρὶ κομιζέμεν, εἴ νυ καὶ αὐτὴ</l>
                <l>ἀνθρώπων γενεῆς μία φέρβεαι, οἷσιν ἐς ἄτην</l>
                <l>ὠκύτατος κούφῃσι θέει νόος ἀμπλακίῃσιν.</l>
                <l>ὡς ἐμοὶ ἐκ πυκιναὶ ἔπεσον φρένες, οὐ μὲν ἕκητι</l>
                <l>μαργοσύνης. ἴστω δ’ ἱερὸν φάος Ἠελίοιο,</l>
                <l n="1020">ἴστω νυκτιπόλου Περσηίδος ὄργια κούρης,</l>
                <l>μὴ μὲν ἐγὼν ἐθέλουσα σὺν ἀνδράσιν ἀλλοδαποῖσιν</l>
                <l>κεῖθεν ἀφωρμήθην· στυγερὸν δέ με τάρβος ἔπεισεν</l>
                <l>τῆσγε φυγῆς μνήσασθαι, ὅτ’ ἤλιτον· οὐδέ τις ἄλλη</l>
                <l>μῆτις ἔην. ἔτι μοι μίτρη μένει, ὡς ἐνὶ πατρὸς</l>
                <l n="1025">δώμασιν, ἄχραντος καὶ ἀκήρατος. ἀλλ’ ἐλέαιρε,</l>
                <l>πότνα, τεόν τε πόσιν μειλίσσεο· σοὶ δ’ ὀπάσειαν</l>
                <l>ἀθάνατοι βίοτόν τε τελεσφόρον ἀγλαΐην τε</l>
                <l>καὶ παῖδας καὶ κῦδος ἀπορθήτοιο πόληος.&amp;quot;</l>
                <l rend="indent">Τοῖα μὲν Ἀρήτην γουνάζετο δάκρυ χέουσα·</l>
                <l n="1030">τοῖα δ’ ἀριστήων ἐπαμοιβαδὶς ἄνδρα ἕκαστον·</l>
                <l rend="indent">&amp;quot;Ὑμέων, ὦ πέρι δὴ μέγα φέρτατοι, ἀμφί τ’ ἀέθλοις</l>
                <l>ὧν κάμον ὑμετέροισιν, ἀτύζομαι· ἧς ἰότητι</l>
                <l>ταύρους τ’ ἐζεύξασθε, καὶ ἐκ θέρος οὐλοὸν ἀνδρῶν</l>
                <l>κείρατε γηγενέων· ἧς εἵνεκεν Αἱμονίηνδε</l>
                <l n="1035">χρύσεον αὐτίκα κῶας ἀνάξετε νοστήσαντες.</l>
                <l>ἥδ’ ἐγώ, ἣ πάτρην τε καὶ οὓς ὤλεσσα τοκῆας,</l>
                <l>ἣ δόμον, ἣ σύμπασαν ἐυφροσύνην βιότοιο·</l>
                <l>ὔμμι δὲ καὶ πάτρην καὶ δώματα ναιέμεν αὖτις</l>
                <l>ἤνυσα· καὶ γλυκεροῖσιν ἔτ’ εἰσόψεσθε τοκῆας</l>
                <l n="1040">ὄμμασιν· αὐτὰρ ἐμοὶ ἀπὸ δὴ βαρὺς εἵλετο δαίμων</l>
                <l>ἀγλαΐας· στυγερὴ δὲ σὺν ὀθνείοις ἀλάλημαι.</l>
                <l>δείσατε συνθεσίας τε καὶ ὅρκια, δείσατ’ Ἐρινὺν</l>
                <l>Ἱκεσίην, νέμεσίν τε θεῶν, ἐς χεῖρας ἰοῦσαν</l>
                <l>Αἰήτεω λώβῃ πολυπήμονι δῃωθῆναι.</l>
                <l n="1045">οὐ νηούς, οὐ πύργον ἐπίρροθον, οὐκ ἀλεωρὴν</l>
                <l>ἄλλην, οἰόθι δὲ προτιβάλλομαι ὑμέας αὐτους.</l>
                <l>σχέτλιοι ἀτροπίης καὶ ἀνηλέες· οὐδ’ ἐνὶ θυμῷ</l>
                <l>αἰδεῖσθε ξείνης μ’ ἐπὶ γούνατα χεῖρας ἀνάσσης</l>
                <l>δερκόμενοι τείνουσαν ἀμήχανον· ἀλλά κε πᾶσιν,</l>
                <l n="1050">κῶας ἑλεῖν μεμαῶτες, ἐμίξατε δούρατα Κόλχοις</l>
                <l>αὐτῷ τ’ Αἰήτῃ ὑπερήνορι· νῦν δ’ ἐλάθεσθε</l>
                <l>ἠνορέης, ὅτε μοῦνοι ἀποτμηγέντες ἔασιν.&amp;quot; <milestone n="1051" unit="card"/></l>
                <l rend="indent">Ὧς φάτο λισσομένη· τῶν δ’ ὅντινα γουνάζοιτο,</l>
                <l>ὅς μιν θαρσύνεσκεν ἐρητύων ἀχέουσαν.</l>
                <l n="1055">σεῖον δ’ ἐγχείας εὐήκεας ἐν παλάμῃσιν,</l>
                <l>φάσγανά τ’ ἐκ κολεῶν. οὐδὲ σχήσεσθαι ἀρωγῆς</l>
                <l>ἔννεπον, εἴ κε δίκης ἀλιτήμονος ἀντιάσειεν.</l>
                <l>στρευγομένοις δ’ ἀν’ ὅμιλον ἐπήλυθεν εὐνήτειρα</l>
                <l>Νὺξ ἔργων ἄνδρεσσι, κατευκήλησε δὲ πᾶσαν</l>
                <l n="1060">γαῖαν ὁμῶς· τὴν δ’ οὔτι μίνυνθά περ εὔνασεν ὕπνος,</l>
                <l>ἀλλά οἱ ἐν στέρνοις ἀχέων εἱλίσσετο θυμός.</l>
                <l>οἷον ὅτε κλωστῆρα γυνὴ ταλαεργὸς ἑλίσσει</l>
                <l>ἐννυχίη· τῇ δ’ ἀμφὶ κινύρεται ὀρφανὰ τέκνα</l>
                <l>χηροσύνῃ πόσιος· σταλάει δ’ ὑπὸ δάκρυ παρειὰς</l>
                <l n="1065">μνωομένης, οἵη μιν ἐπὶ σμυγερὴ λάβεν αἶσα·</l>
                <l>ὧς τῆς ἰκμαίνοντο παρηίδες· ἐν δέ οἱ ἦτορ</l>
                <l>ὀξείῃς εἰλεῖτο πεπαρμένον ἀμφ’ ὀδύνῃσιν.</l>
                <l rend="indent">Τὼ δ’ ἔντοσθε δόμοιο κατὰ πτόλιν, ὡς τὸ πάροιθεν,</l>
                <l>κρείων Ἀλκίνοος πολυπότνιά τ’ Ἀλκινόοιο</l>
                <l n="1070">Ἀρήτη ἄλοχος, κούρης πέρι μητιάασκον</l>
                <l>οἷσιν ἐνὶ λεχέεσσι διὰ κνέφας· οἷα δ’ ἀκοίτην</l>
                <l>κουρίδιον θαλεροῖσι δάμαρ προσπτύσσετο μύθοις·</l>
                <l rend="indent">&amp;quot;Ναὶ φίλος, εἰ δ’ ἄγε μοι πολυκηδέα ῥύεο Κόλχων</l>
                <l>παρθενικήν, Μινύῃσι φέρων χάριν. ἐγγύθι δ’ Ἄργος</l>
                <l n="1075">ἡμετέρης νήσοιο καὶ ἀνέρες Αἱμονιῆες·</l>
                <l>Αἰήτης δ’ οὔτ’ ἂρ ναίει σχεδόν, οὐδέ τι ἴδμεν</l>
                <l>Αἰήτην, ἀλλ’ οἶον ἀκούομεν· ἥδε δὲ κούρη</l>
                <l>αἰνοπαθὴς κατά μοι νόον ἔκλασεν ἀντιόωσα.</l>
                <l>μή μιν, ἄναξ, Κόλχοισι πόροις ἐς πατρὸς ἄγεσθαι.</l>
                <l n="1080">ἀάσθη, ὅτε πρῶτα βοῶν θελκτήρια δῶκεν</l>
                <l>φάρμακά οἱ· σχεδόθεν δὲ κακῷ κακόν, οἷά τε πολλὰ</l>
                <l>ῥέζομεν ἀμπλακίῃσιν, ἀκειομένη ὑπάλυξεν</l>
                <l>πατρὸς ὑπερφιάλοιο βαρὺν χόλον. αὐτὰρ Ἰήσων,</l>
                <l>ὡς ἀίω, μεγάλοισιν ἐνίσχεται ἐξ ἕθεν ὅρκοις,</l>
                <l n="1085">κουριδίην θήσεσθαι ἐνὶ μεγάροισιν ἄκοιτιν,</l>
                <l>τῶ, φίλε, μήτ’ οὖν αὐτὸν ἑκὼν ἐπίορκον ὀμόσσαι</l>
                <l>θείης Αἰσονίδην, μήτ’ ἄσχετα σεῖο ἕκητι</l>
                <l>παῖδα πατὴρ θυμῷ κεκοτηότι δηλήσαιτο.</l>
                <l>λίην γὰρ δύσζηλοι ἑαῖς ἐπὶ παισὶ τοκῆες·</l>
                <l n="1090">οἷα μὲν Ἀντιόπην εὐώπιδα μήσατο Νυκτεύς·</l>
                <l>οἷα δὲ καὶ Δανάη πόντῳ ἔνι πήματ’ ἀνέτλη,</l>
                <l>πατρὸς ἀτασθαλίῃσι· νέον γε μέν, οὐδ’ ἀποτηλοῦ,</l>
                <l>ὑβριστὴς Ἔχετος γλήναις ἔνι χάλκεα κέντρα</l>
                <l>πῆξε θυγατρὸς ἑῆς· στονόεντι δὲ κάρφεται οἴτῳ</l>
                <l n="1095">ὀρφναίῃ ἐνὶ χαλκὸν ἀλετρεύουσα καλιῇ.&amp;quot;</l>
                <l rend="indent">Ὧς ἔφατ’ ἀντομένη· τοῦ δὲ φρένες ἰαίνοντυ</l>
                <l>ἧς ἀλόχου μύθοισιν, ἔπος δ’ ἐπὶ τοῖον ἔειπεν·</l>
                <l rend="indent">&amp;quot;Ἀρήτη, καί κεν σὺν τεύχεσιν ἐξελάσαιμι</l>
                <l>Κόλχους, ἡρώεσσι φέρων χάριν, εἵνεκα κούρης.</l>
                <l n="1100">ἀλλὰ Διὸς δείδοικα δίκην ἰθεῖαν ἀτίσσαι.</l>
                <l>οὐδὲ μὲν Αἰήτην ἀθεριζέμεν, ὡς ἀγορεύεις,</l>
                <l>λώιον· οὐ γάρ τις βασιλεύτερος Αἰήταο.</l>
                <l>καί κ’ ἐθέλων, ἕκαθέν περ, ἐφ’ Ἑλλάδι νεῖκος ἄγοιτο.</l>
                <l>τῶ μ’ ἐπέοικε δίκην, ἥτις μετὰ πᾶσιν ἀρίστη</l>
                <l n="1105">ἔσσεται ἀνθρώποισι, δικαζέμεν· οὐδέ σε κεύσω.</l>
                <l>παρθενικὴν μὲν ἐοῦσαν ἑῷ ἀπὸ πατρὶ κομίσσαι</l>
                <l>ἰθύνω· λέκτρον δὲ σὺν ἀνέρι πορσαίνουσαν</l>
                <l>οὔ μιν ἑοῦ πόσιος νοσφίσσομαι· οὐδέ, γενέθλην</l>
                <l>εἴ τιν’ ὑπὸ σπλάγχνοισι φέρει, δῄοισιν ὀπάσσω.&amp;quot; <milestone n="1108" unit="card"/></l>
                <l n="1110" rend="indent">Ὧς ἄρ’ ἔφη· καὶ τὸν μέν ἐπισχεδὸν εὔνασεν
                    ὕπνος.</l>
                <l>ἡ δ’ ἔπος ἐν θυμῷ πυκινὸν βάλετ’· αὐτίκα δ’ ὦρτο</l>
                <l>ἐκ λεχέων ἀνὰ δῶμα· συνήιξαν δὲ γυναῖκες</l>
                <l>ἀμφίπολοι, δέσποιναν ἑὴν μέτα ποιπνύουσαι.</l>
                <l>σῖγα δ’ ἑὸν κήρυκα καλεσσαμένη προσέειπεν,</l>
                <l n="1115">ᾗσιν ἐπιφροσύνῃσιν ἐποτρυνέουσα μιγῆναι</l>
                <l>Αἰσονίδην κούρῃ, μηδ’ Ἀλκίνοον βασιλῆα</l>
                <l>λίσσεσθαι· τὸ γὰρ αὐτὸς ἰὼν Κόλχοισι δικάσσει,</l>
                <l>παρθενικὴν μὲν έοῦσαν ἑοῦ ποτὶ δώματα πατρὸς</l>
                <l>ἐκδώσειν, λέκτρον δὲ σὺν ἀνέρι πορσαίνουσαν</l>
                <l n="1120">οὐκέτι κουριδίης μιν ἀποτμήξειν φιλότητος.</l>
                <l rend="indent">Ὧς ἄρ’ ἔφη· τὸν δ’ αἶψα πόδες φέρον ἐκ μεγάροιο,</l>
                <l>ὥς κεν Ἰήσονι μῦθον ἐναίσιμον ἀγγείλειεν</l>
                <l>Ἀρήτης βουλάς τε θεουδέος Ἀλκινόοιο.</l>
                <l>τοὺς δ’ εὗρεν παρὰ νηὶ σὺν ἔντεσιν ἐγρήσσοντας</l>
                <l n="1125">Ὑλλικῷ ἐν λιμένι, σχεδὸν ἄστεος· ἐκ δ’ ἄρα πᾶσαν</l>
                <l>πέφραδεν ἀγγελίην· γήθησε δὲ θυμὸς ἑκάστου</l>
                <l>ἡρώων· μάλα γάρ σφιν ἑαδότα μῦθον ἔειπεν.</l>
                <l rend="indent">Αὐτίκα δὲ κρητῆρα κερασσάμενοι μακάρεσσιν,</l>
                <l>ἣ θέμις, εὐαγέως ἐπιβώμια μῆλ’ ἐρύσαντες,</l>
                <l n="1130">αὐτονυχὶ κούρῃ θαλαμήιον ἔντυον εὐνὴν</l>
                <l>ἄντρῳ ἐν ἠγαθέῳ, τόθι δή ποτε Μάκρις ἔναιεν,</l>
                <l>κούρη Ἀρισταίοιο μελίφρονος, ὅς ῥα μελισσέων</l>
                <l>ἔργα πολυκμήτοιό τ’ ἀνεύρατο πῖαρ ἐλαίης.</l>
                <l>κείνη δὴ πάμπρωτα Διὸς Νυσήιον υἷα</l>
                <l n="1135">Εὐβοίης ἔντοσθεν Ἀβαντίδος ᾧ ἐνὶ κόλπῳ</l>
                <l>δέξατο, καὶ μέλιτι ξηρὸν περὶ χεῖλος ἔδευσεν,</l>
                <l>εὖτέ μιν Ἑρμείας φέρεν ἐκ πυρός· ἔδρακε δ’ Ἥρη,</l>
                <l>καί ἑ χολωσαμένη πάσης ἐξήλασε νήσου.</l>
                <l>ἡ δ’ ἄρα Φαιήκων ἱερῷ ἐνὶ τηλόθεν ἄντρῳ</l>
                <l n="1140">νάσσατο, καὶ πόρεν ὄλβον ἀθέσφατον ἐνναέτῃσιν.</l>
                <l>ἔνθα τότ’ ἐστόρεσαν λέκτρον μέγα· τοῖο δ’ ὕπερθεν</l>
                <l>χρύσεον αἰγλῆεν κῶας βάλον, ὄφρα πέλοιτο</l>
                <l>τιμήεις τε γάμος καὶ ἀοίδιμος. ἄνθεα δέ σφιν</l>
                <l>νύμφαι ἀμεργόμεναι λευκοῖς ἐνὶ ποικίλα κόλποις</l>
                <l n="1145">ἐσφόρεον· πάσας δὲ πυρὸς ὣς ἄμφεπεν αἴγλη·</l>
                <l>τοῖον ἀπὸ χρυσέων θυσάνων ἀμαρύσσετο φέγγος.</l>
                <l>δαῖε δ’ ἐν ὀφθαλμοῖς γλυκερὸν πόθον· ἴσχε δ’ ἑκάστην</l>
                <l>αἰδὼς ἱεμένην περ ὅμως ἐπὶ χεῖρα βαλέσθαι.</l>
                <l>αἱ μέν τ’ Αἰγαίου ποταμοῦ καλέοντο θύγατρες·</l>
                <l n="1150">αἱ δ’ ὄρεος κορυφὰς Μελιτηίου ἀμφενέμοντο·</l>
                <l>αἱ δ’ ἔσαν ἐκ πεδίων ἀλσηίδες. ὦρσε γὰρ αὐτὴ</l>
                <l>Ἥρη Ζηνὸς ἄκοιτις, Ἰήσονα κυδαίνουσα.</l>
                <l>κεῖνο καὶ εἰσέτι νῦν ἱερὸν κληίζεται ἄντρον</l>
                <l>Μηδείης, ὅθι τούσγε σὺν ἀλλήλοισιν ἔμιξαν</l>
                <l n="1155">τεινάμεναι ἑανοὺς εὐώδεας. οἱ δ’ ἐνὶ χερσὶν</l>
                <l>δούρατα νωμήσαντες ἀρήια, μὴ πρὶν ἐς ἀλκὴν</l>
                <l>δυσμενέων ἀίδηλος ἐπιβρίσειεν ὅμιλος,</l>
                <l>κράατα δ’ εὐφύλλοις ἐστεμμένοι ἀκρεμόνεσσιν,</l>
                <l>ἐμμελέως, Ὀρφῆος ὑπαὶ λίγα φορμίζοντος</l>
                <l n="1160">νυμφιδίαις ὑμέναιον ἐπὶ προμολῇσιν ἄειδον.</l>
                <l>οὐ μὲν ἐν Ἀλκινόοιο γάμον μενέαινε τελέσσαι</l>
                <l>ἥρως Αἰσονίδης, μεγάροις δ’ ἐνὶ πατρὸς ἑοῖο,</l>
                <l>νοστήσας ἐς Ἰωλκὸν ὑπότροπος· ὧς δὲ καὶ αὐτὴ</l>
                <l>Μήδεια φρονέεσκε· τότ’ αὖ χρεὼ ἦγε μιγῆναι.</l>
                <l n="1165">ἀλλὰ γὰρ οὔποτε φῦλα δυηπαθέων ἀνθρώπων</l>
                <l>τερπωλῆς ἐπέβημεν ὅλῳ ποδί· σὺν δέ τις αἰεὶ</l>
                <l>πικρὴ παρμέμβλωκεν ἐυφροσύνῃσιν ἀνίη.</l>
                <l>τῶ καὶ τοὺς γλυκερῇ περ ἰαινομένους φιλότητι</l>
                <l>δεῖμ’ ἔχεν, εἰ τελέοιτο διάκρισις Ἀλκινόοιο. <milestone n="1168" unit="card"/></l>
                <l n="1170" rend="indent">Ἠὼς δ’ ἀμβροσίοισιν ἀνερχομένη φαέεσσιν</l>
                <l>λῦε κελαινὴν νύκτα δι’ ἠέρος· αἱ δ’ ἐγέλασσαν</l>
                <l>ἠιόνες νήσοιο καὶ ἑρσήεσσαι ἄπωθεν</l>
                <l>ἀτραπιτοὶ πεδίων· ἐν δὲ θρόος ἔσκεν ἀγυιαῖς·</l>
                <l>κίνυντ’ ἐνναέται μὲν ἀνὰ πτόλιν, οἱ δ’ ἀποτηλοῦ</l>
                <l n="1175">Κόλχοι Μακριδίης ἐπὶ πείρασι χερνήσοιο.</l>
                <l>αὐτίκα δ’ Ἀλκίνοος μετεβήσετο συνθεσίῃσιν</l>
                <l>ὃν νόον ἐξερέων κούρης ὕπερ· ἐν δ’ ὅγε χειρὶ</l>
                <l>σκῆπτρον ἔχεν χρυσοῖο δικασπόλον, ᾧ ὕπο λαοὶ</l>
                <l>ἰθείας ἀνὰ ἄστυ διεκρίνοντο θέμιστας.</l>
                <l n="1180">τῷ δὲ καὶ ἑξείης πολεμήια τεύχεα δύντες</l>
                <l>Φαιήκων οἱ ἄριστοι ὁμιλαδὸν ἐστιχόωντο.</l>
                <l>ἥρωας δὲ γυναῖκες ἀολλέες ἔκτοθι πύργων</l>
                <l>βαῖνον ἐποψόμεναι· σὺν δ’ ἀνέρες ἀγροιῶται</l>
                <l>ἤντεον εἰσαΐοντες, ἐπεὶ νημερτέα βάξιν</l>
                <l n="1185">Ἥρη ἐπιπροέηκεν. ἄγεν δ’ ὁ μὲν ἔκκριτον ἄλλων</l>
                <l>ἀρνειὸν μήλων, ὁ δ’ ἀεργηλὴν ἔτι πόρϝιν·</l>
                <l>ἄλλοι δ’ ἀμφιφορῆας ἐπισχεδὸν ἵστασαν οἴνου</l>
                <l>κίρνασθαι· θυέων δ’ ἀποϝηλόθι κήκιε λιγνύς.</l>
                <l>αἱ δὲ πολυκμήτους ἑανοὺς φέρον, οἷα γυναῖκες,</l>
                <l n="1190">μείλιά τε χρυσοῖο καὶ ἀλλοίην ἐπὶ τοῖσιν</l>
                <l>ἀγλαΐην, οἵην τε νεόζυγες ἐντύνονται·</l>
                <l>θάμβευν δ’ εἰσορόωσαι ἀριπρεπέων ἡρώων</l>
                <l>εἴδεα καὶ μορφάς, ἐν δέ σφισιν Οἰάγροιο</l>
                <l>υἱὸν ὑπαὶ φόρμιγγος ἐυκρέκτου καὶ ἀοιδῆς</l>
                <l n="1195">ταρφέα σιγαλόεντι πέδον κροτέοντα πεδίλῳ.</l>
                <l>νύμφαι δ’ ἄμμιγα πᾶσαι, ὅτε μνήσαιτο γάμοιο,</l>
                <l>ἱμερόενθ’ ὑμέναιον ἀνήπυον· ἄλλοτε δ’ αὖτε</l>
                <l>οἰόθεν οἶαι ἄειδον ἑλισσόμεναι περὶ κύκλον,</l>
                <l>Ἥρη, σεῖο ἕκητι· σὺ γὰρ καὶ ἐπὶ φρεσὶ θῆκας</l>
                <l n="1200">Ἀρήτῃ, πυκινὸν φάσθαι ἔπος Ἀλκινόοιο.</l>
                <l>αὐτὰρ ὅγ’ ὡς τὰ πρῶτα δίκης ἀνὰ πείρατ’ ἔειπεν</l>
                <l>ἰθείης, ἤδη δὲ γάμου τέλος ἐκλήιστο,</l>
                <l>ἔμπεδον ὧς ἀλέγυνε διαμπερές· οὐδέ ἑ τάρβος</l>
                <l>οὐλοόν, οὐδὲ βαρεῖαι ἐπήλυθον Αἰήταο</l>
                <l n="1205">μήνιες, ἀρρήκτοισι δ’ ἐνιζεύξας ἔχεν ὅρκοις.</l>
                <l>τῶ καὶ ὅτ’ ἠλεμάτως Κόλχοι μάθον ἀντιόωντες,</l>
                <l>καί σφεας ἠὲ θέμιστας ἑὰς εἴρυσθαι ἄνωγεν,</l>
                <l>ἢ λιμένων γαίης τ’ ἀποτηλόθι νῆας ἐέργειν,</l>
                <l>δὴ τότε μιν βασιλῆος ἑοῦ τρομέοντας ἐνιπὰς</l>
                <l n="1210">δέχθαι μειλίξαντο συνήμονας· αὖθι δὲ νήσῳ</l>
                <l>δὴν μάλα Φαιήκεσσι μετ’ ἀνδράσι ναιετάασκον,</l>
                <l>εἰσότε Βακχιάδαι, γενεὴν Ἐφύρηθεν ἐόντες,</l>
                <l>ἀνέρες ἐννάσσαντο μετὰ χρόνον· οἱ δὲ περαίην</l>
                <l>νῆσον ἔβαν· κεῖθεν δὲ Κεραύνια μέλλον Ἀβάντων</l>
                <l n="1215">οὔρεα, Νεσταίους τε καὶ Ὤρικον εἰσαφικέσθαι·</l>
                <l>ἀλλὰ τὰ μὲν στείχοντος ἄδην αἰῶνος ἐτύχθη.</l>
                <l>Μοιράων δ’ ἔτι κεῖσε θύη ἐπέτεια δέχονται</l>
                <l>καὶ Νυμφέων Νομίοιο καθ’ ἱερὸν lπόλλωνος</l>
                <l>βωμοί, τοὺς Μήδεια καθίσσατο. πολλὰ δ’ ἰοῦσιν</l>
                <l n="1220">lλκίνοος Μινύαις ξεινήια, πολλὰ δ’ ὄπασσεν</l>
                <l>lρήτη· μετὰ δ’ αὖτε δυώδεκα δῶκεν ἕπεσθαι</l>
                <l>Μηδείῃ δμωὰς Φαιηκίδας ἐκ μεγάροιο.</l>
                <l>ἤματι δ’ ἑβδομάτῳ Δρεπάνην λίπον· ἤλυθε δ’ οὖρος</l>
                <l>ἀκραὴς ἠῶθεν ὑπὲκ Διός· οἱ δ’ ἀνέμοιο</l>
                <l n="1225">πνοιῇ ἐπειγόμ??ἰοι προτέρω θέον. ἀλλὰ γὰρ οὔπω</l>
                <l>αἴσιμον ἦν ἐπιβῆναι Ἀχαιίδος ἡρώεσσιν,</l>
                <l>ὄφρ’ ἔτι καὶ Λιβύης ἐπὶ πείρασιν ὀτλήσειαν. <milestone n="1226" unit="card"/></l>
                <l rend="indent">Ἤδη μέν ποθι κόλπον ἐπώνυμον lμβρακιήων,</l>
                <l>ἤδη Κουρῆτιν ἔλιπον χθόνα πεπταμένοισιν</l>
                <l n="1230">λαίφεσι καὶ στεινὰς αὐταῖς σὺν Ἐχινάσι νήσους</l>
                <l>ἑξείης, Πέλοπος δὲ νέον κατεφαίνετο γαῖα·</l>
                <l>καὶ τότ’ ἀναρπάγδην ὀλοὴ βορέαο θύελλα</l>
                <l>μεσσηγὺς πέλαγόσδε Λιβυστικὸν ἐννέα πάσας</l>
                <l>νύκτας ὁμῶς καὶ τόσσα φέρ’ ἤματα, μέχρις ἵκοντο</l>
                <l n="1235">προπρὸ μάλ’ ἔνδοθι Σύρτιν, ὅθ’ οὐκέτι νόστος ὀπίσσω</l>
                <l>νηυσὶ πέλει, ὅτε τόνγε βιῴατο κόλπον ἱκέσθαι.</l>
                <l>πάντῃ γὰρ τέναγος, πάντῃ μνιόεντα βυθοῖο</l>
                <l>τάρφεα· κωφὴ δέ σφιν ἐπιβλύει ὕδατος ἄχνη·</l>
                <l>ἠερίη δ’ ἄμαθος παρακέκλιται· οὐδέ τι κεῖσε</l>
                <l n="1240">ἑρπετόν, οὐδὲ ποτητὸν ἀείρεται. ἔνθ’ ἄρα τούσγε</l>
                <l>πλυμμυρίς--καὶ γάρ τ’ ἀναχάζεται ἠπείροιο</l>
                <l>ἦ θαμὰ δὴ τόδε χεῦμα, καὶ ἂψ ἐπερεύγεται ἀκτὰς</l>
                <l>λάβρον ἐποιχόμενον--μυχάτῃ ἐνέωσε τάχιστα</l>
                <l>ἠιόνι, τρόπιος δὲ μάλ’ ὕδασι παῦρον ἔλειπτο.</l>
                <l n="1245">οἱ δ’ ἀπὸ νηὸς ὄρουσαν, ἄχος δ’ ἕλεν εἰσορόωντας</l>
                <l>ἠέρα καὶ μεγάλης νῶτα χθονὸς ἠέρι ἶσα,</l>
                <l>τηλοῦ ὑπερτείνοντα διηνεκές· οὐδέ τιν’ ἀρδμόν,</l>
                <l>οὐ πάτον, οὐκ ἀπάνευθε κατηυγάσσαντο βοτήρων</l>
                <l>αὔλιον, εὐκήλῳ δὲ κατείχετο πάντα γαλήνῃ.</l>
                <l n="1250">ἄλλος δ’ αὖτ’ ἄλλον τετιημένος ἐξερέεινεν·</l>
                <l rend="indent">&amp;quot;Τίς χθὼν εὔχεται ἥδε; πόθι ξυνέωσαν ἄελλαι</l>
                <l>ἡμέας; αἴθ’ ἔτλημεν, ἀφειδέες οὐλομένοιο</l>
                <l>δείματος, αὐτὰ κέλευθα διαμπερὲς ὁρμηθῆναι</l>
                <l>πετράων. ἦ τ’ ἂν καὶ ὑπὲρ Διὸς αἶσαν ἰοῦσιν</l>
                <l n="1255">βέλτερον ἦν μέγα δή τι μενοινώοντας ὀλέσθαι.</l>
                <l>νῦν δὲ τί κεν ῥέξαιμεν, ἐρυκόμενοι ἀνέμοισιν</l>
                <l>αὖθι μένειν τυτθόν περ ἐπὶ χρόνον; οἷον ἐρήμη</l>
                <l>πέζα διωλυγίης ἀναπέπταται ἠπείροιο.&amp;quot;</l>
                <l rend="indent">Ὧς ἄρ’ ἔφη· μετὰ δ’ αὐτὸς ἀμηχανίῃ κακότητος</l>
                <l n="1260">ἰθυντὴρ Ἀγκαῖος ἀκηχέμενος ἀγόρευσεν·</l>
                <l>&amp;quot;Ὠλόμεθ’ αἰνότατον δῆθεν μόρον, οὐδ’ ὑπάλυξις</l>
                <l>ἔστ’ ἄτης· πάρα δ’ ἄμμι τὰ κύντατα πημανθῆναι</l>
                <l>τῇδ’ ἐπ’ ἐρημαίῃ πεπτηότας, εἰ καὶ ἀῆται</l>
                <l>χερσόθεν ἀμπνεύσειαν· ἐπεὶ τεναγώδεα λεύσσω</l>
                <l n="1265">τῆλε περισκοπέων ἅλα πάντοθεν· ἤλιθα δ’ ὕδωρ</l>
                <l>ξαινόμενον πολιῇσιν ἐπιτροχάει ψαμάθοισιν.</l>
                <l>καί κεν ἐπισμυγερῶς διὰ δὴ πάλαι ἥδ’ ἐκεάσθη</l>
                <l>νηῦς ἱερὴ χέρσου πολλὸν πρόσω· ἀλλά μιν αὐτὴ</l>
                <l>πλημμυρὶς ἐκ πόντοιο μεταχθονίην ἐκόμισσεν.</l>
                <l n="1270">νῦν δ’ ἡ μὲν πέλαγόσδε μετέσσυται, οἰόθι δ’ ἅλμη</l>
                <l>ἄπλοος εἰλεῖται, γαίης ὕπερ ὅσσον ἔχουσα.</l>
                <l>τούνεκ’ ἐγὼ πᾶσαν μὲν ἀπ’ ἐλπίδα φημὶ κεκόφθαι</l>
                <l>ναυτιλίης νόστου τε. δαημοσύνην δέ τις ἄλλος</l>
                <l>φαίνοι ἑήν· πάρα γάρ οἱ ἐπ’ οἰήκεσσι θαάσσειν</l>
                <l n="1275">μαιομένῳ κομιδῆς. ἀλλ’ οὐ μάλα νόστιμον ἦμαρ</l>
                <l>Ζεὺς ἐθέλει καμάτοισιν ἐφ’ ἡμετέροισι τελέσσαι.&amp;quot;</l>
                <l rend="indent">Ὧς φάτο δακρυόεις· σὺν δ’ ἔννεπον ἀσχαλόωντι</l>
                <l>ὅσσοι ἔσαν νηῶν δεδαημένοι· ἐν δ’ ἄρα πᾶσιν</l>
                <l>παχνώθη κραδίη, χύτο δὲ χλόος ἀμφὶ παρειάς.</l>
                <l n="1280">οἷον δ’ ἀψύχοισιν ἐοικότες εἰδώλοισιν</l>
                <l>ἀνέρες εἱλίσσονται ἀνὰ πτόλιν, ἢ πολέμοιο</l>
                <l>ἢ λοιμοῖο τέλος ποτιδέγμενοι, ἠέ τιν’ ὄμβρον</l>
                <l>ἄσπετον, ὅς τε βοῶν κατὰ μυρία ἔκλυσεν ἔργα,</l>
                <l>ἢ ὅταν αὐτόματα ξόανα ῥέῃ ἱδρώοντα</l>
                <l n="1285">αἵματι, καὶ μυκαὶ σηκοῖς ἔνι φαντάζωνται,</l>
                <l>ὴὲ καὶ ἠέλιος μέσῳ ἤματι νύκτ’ ἐπάγῃσιν</l>
                <l>οὐρανόθεν, τὰ δὲ λαμπρὰ δι’ ἠέρος ἄστρα φαείνοι·</l>
                <l>ὧς τότ’ ἀριστῆες δολιχοῦ πρόπαρ αἰγιαλοῖο</l>
                <l>ἤλυον ἑρπύζοντες. ἐπήλυθε δ’ αὐτίκ’ ἐρεμνὴ</l>
                <l n="1290">ἕσπερος. οἱ δ’ ἐλεεινὰ χεροῖν σφέας ἀμφιβαλόντες</l>
                <l>δακρυόειν ἀγάπαζον, ἵν’ ἄνδιχα δῆθεν ἕκαστος</l>
                <l>θυμὸν ἀποφθίσειαν ἐνὶ ψαμάθοισι πεσόντες.</l>
                <l>βὰν δ’ ἴμεν ἄλλυδις ἄλλος ἑκαστέρω αὖλιν ἑλέσθαι·</l>
                <l>ἐν δὲ κάρη πέπλοισι καλυψάμενοι σφετέροισιν</l>
                <l n="1295">ἄκμηνοι καὶ ἄπαστοι ἐκείατο νύκτ’ ἔπι πᾶσαν</l>
                <l>καὶ φάος, οἰκτίστῳ θανάτῳ ἔπι. νόσφι δὲ κοῦραι</l>
                <l>ἀθρόαι Αἰήταο παρεστενάχοντο θυγατρί.</l>
                <l>ὡς δ’ ὅτ’ ἐρημαῖοι πεπτηότες ἔκτοθι πέτρης</l>
                <l>χηραμοῦ ἀπτῆνες λιγέα κλάζουσι νεοσσοί·</l>
                <l n="1300">ἢ ὅτε καλὰ νάοντος ἐπ’ ὀφρύσι Πακτωλοῖο</l>
                <l>κύκνοι κινήσωσιν ἑὸν μέλος, ἀμφὶ δὲ λειμὼν</l>
                <l>ἑρσήεις βρέμεται ποταμοῖό τε καλὰ ῥέεθρα·</l>
                <l>ὧς αἱ ἐπὶ ξανθὰς θέμεναι κονίῃσιν ἐθείρας</l>
                <l>παννύχιαι ἐλεεινὸν ἰήλεμον ὠδύροντο.</l>
                <l n="1305">καί νύ κεν αὐτοῦ πάντες ἀπὸ ζωῆς ἐλίασθεν</l>
                <l>νώνυμνοι καὶ ἄφαντοι ἐπιχθονίοισι δαῆναι</l>
                <l>ἡρώων οἱ ἄριστοι ἀνηνύστῳ ἐπ’ ἀέθλῳ·</l>
                <l>ἀλλά σφεας ἐλέηραν ἀμηχανίῃ μινύθοντας</l>
                <l>ἡρῷσσαι, Λιβύης τιμήοροι, αἵ ποτ’ lθήνην,</l>
                <l n="1310">ἦμος ὅτ’ ἐκ πατρὸς κεφαλῆς θόρε παμφαίνουσα,</l>
                <l>ἀντόμεναι Τρίτωνος ἐφ’ ὕδασι χυτλώσαντο.</l>
                <l>ἔνδιον ἦμαρ ἔην, περὶ δ’ ὀξύταται θέρον αὐγαὶ</l>
                <l>ἠελίου Λιβύην· αἱ δὲ σχεδὸν Λἰσονίδαο</l>
                <l>ἔσταν, ἕλον δ’ ἀπὸ χερσὶ καρήατος ἠρέμα πέπλον.</l>
                <l n="1315">αὐτὰρ ὅγ’ εἰς ἑτέρωσε παλιμπετὲς ὄμματ’ ἔνεικεν,</l>
                <l>δαίμονας αἰδεσθείς· αὐτὸν δέ μιν ἀμφαδὸν οἶον</l>
                <l>μειλιχίοις ἐπέεσσιν ἀτυζόμενον προσέειπον· <milestone n="1316" unit="card"/></l>
                <l rend="indent">&amp;quot;Κάμμορε, τίπτ’ ἐπὶ τόσσον ἀμηχανίῃ βεβόλησαι;</l>
                <l>ἴδμεν ἐποιχομένους χρύσεον δέρος· ἴδμεν ἕκαστα</l>
                <l n="1320">ὑμετέρων καμάτων, ὅς’ ἐπὶ χθονός, ὅσσα τ’ ἐφ’ ὑγρὴν</l>
                <l>πλαζόμενοι κατὰ πόντον ὑπέρβια ἔργ’ ἐκάμεσθε.</l>
                <l>οἰοπόλοι δ’ εἰμὲν χθόνιαι θεαὶ αὐδήεσσαι,</l>
                <l>ἡρῷσσαι, Λιβύης τιμήοροι ἠδὲ θύγατρες.</l>
                <l>ἀλλ’ ἄνα· μηδ’ ἔτι τοῖον ὀιζύων ἀκάχησο·</l>
                <l n="1325">ἄνστησον δ’ ἑτάρους. εὖτ’ ἂν δέ τοι Ἀμφιτρίτη</l>
                <l>ἅρμα Ποσειδάωνος ἐύτροχον αὐτίκα λύσῃ,</l>
                <l>δή ῥα τότε σφετέρῃ ἀπὸ μητέρι τίνετ’ ἀμοιβὴν</l>
                <l>ὧν ἔκαμεν δηρὸν κατὰ νηδύος ὔμμε φέρουσα·</l>
                <l>καί κεν ἔτ’ ἠγαθέην ἐς Ἀχαιίδα νοστήσαιτε.&amp;quot;</l>
                <l rend="indent">Ὧς ἄρ’ ἔφαν, καὶ ἄφαντοι ἵν’ ἔσταθεν, ἔνθ’ ἄρα
                    ταίγε</l>
                <l n="1331">φθογγῇ ὁμοῦ ἐγένοντο παρασχεδόν. αὐτὰρ Ἰήσων</l>
                <l>παπτήνας ἀν’ ἄρ’ ἕζετ’ ἐπὶ χθονός, ὧδέ τ’ ἔειπεν·</l>
                <l rend="indent">&amp;quot;Ἵλατ’ ἐρημονόμοι κυδραὶ θεαί· ἀμφὶ δὲ νόστῳ</l>
                <l>οὔτι μαλ’ ἀντικρὺ νοέω φάτιν. ἦ μὲν ἑταίρους</l>
                <l n="1335">εἰς ἓν ἀγειράμενος μυθήσομαι, εἴ νύ τι τέκμωρ</l>
                <l>δήωμεν κομιδῆς· πολέων δέ τε μῆτις ἀρείων.&amp;quot;</l>
                <l rend="indent">Ἦ, καὶ ἀναΐξας ἑτάρους ἐπὶ μακρὸν ἀύτει,</l>
                <l>αὐσταλέος κονίῃσι, λέων ὥς, ὅς ῥά τ’ ἀν’ ὕλην</l>
                <l>σύννομον ἣν μεθέπων ὠρύεται· αἱ δὲ βαρείῃ</l>
                <l n="1340">φθογγῇ ὑποτρομέουσιν ἀν’ οὔρεα τηλόθι βῆσσαι·</l>
                <l>δείματι δ’ ἄγραυλοί τε βόες μέγα πεφρίκασιν</l>
                <l>βουπελάται τε βοῶν· τοῖς δ’ οὔ νύ τι γῆρυς ἐτύχθη</l>
                <l>ῥιγεδανὴ ἑτάροιο φίλους ἐπικεκλομένοιο.</l>
                <l>ἀγχοῦ δ’ ἠγερέθοντο κατηφέες· αὐτὰρ ὁ τούσγε</l>
                <l n="1345">ἀχνυμένους ὅρμοιο πέλας μίγα θηλυτέρῃσιν</l>
                <l>ἱδρύσας, μυθεῖτο πιφαυσκόμενος τὰ ἕκαστα·</l>
                <l rend="indent">&amp;quot;Κλῦτε, φίλοι· τρεῖς γάρ μοι ἀνιάζοντι θεάων,</l>
                <l>στέρφεσιν αἰγείοις ἐζωσμέναι ἐξ ὑπάτοιο</l>
                <l>αὐχένος ἀμφί τε νῶτα καὶ ἰξύας, ἠύτε κοῦραι,</l>
                <l n="1350">ἔσταν ὑπὲρ κεφαλῆς μάλ’ ἐπισχεδόν· ἂν δ’ ἐκάλυψαν</l>
                <l>πέπλον ἐρυσσάμεναι κούφῃ χερί, καὶ μ’ ἐκέλοντο</l>
                <l>αὐτόν τ’ ἔγρεσθαι, ἀνά θ’ ὑμέας ὄρσαι ἰόντα·</l>
                <l>μητέρι δὲ σφετέρῃ μενοεικέα τῖσαι ἀμοιβὴν</l>
                <l>ὧν ἔκαμεν δηρὸν κατὰ νηδύος ἄμμε φέρουσα</l>
                <l n="1355">ὁππότε κεν λύσῃσιν ἐύτροχον Ἀμφιτρίτη</l>
                <l>ἅρμα Ποσειδάωνος. ἐγὼ δ’ οὐ πάγχυ νοῆσαι</l>
                <l>τῆσδε θεοπροπίης ἴσχω πέρι. φάν γε μὲν εἶναι</l>
                <l>ἡρῷσσαι, Λιβύης τιμήοροι ᾐδὲ θύγατρες·</l>
                <l>καὶ δ’ ὁπός’ αὐτοὶ πρόσθεν ἐπὶ χθονὸς ἠδ’ ὅς’ ἐφ’ ὑγρὴν</l>
                <l n="1360">ἔτλημεν, τὰ ἕκαστα διίδμεναι εὐχετόωντο.</l>
                <l>οὐδ’ ἔτι τάσδ’ ἀνὰ χῶρον ἐσέδρακον, ἀλλά τις ἀχλὺς</l>
                <l>ἠὲ νέφος μεσσηγὺ φαεινομένας ἐκάλυψεν.&amp;quot;</l>
                <l rend="indent">Ὧς ἔφαθ’· οἱ δ’ ἄρα πάντες ἐθάμβεον εἰσαΐοντες.</l>
                <l>ἔνθα τὸ μήκιστον τεράων Μινύῃσιν ἐτύχθη.</l>
                <l n="1365">ἐξ ἁλὸς ἤπειρόνδε πελώριος ἔκθορεν ἵππος,</l>
                <l>ἀμφιλαφής, χρυσέῃσι μετήορος αὐχένα χαίταις·</l>
                <l>ῥίμφα δὲ σεισάμενος γυίων ἄπο νήχυτον ἅλμην</l>
                <l>ὦρτο θέειν, πνοιῇ ἴκελος πόδας. αἶψα δὲ Πηλεὺς</l>
                <l>γηθήσας ἑτάροισιν ὁμηγερέεσσι μετηύδα· <milestone n="1368" unit="card"/></l>
                <l n="1370" rend="indent">&amp;quot;Ἅρματα μὲν δή φημι Ποσειδάωνος ἔγωγε</l>
                <l>ἤδη νῦν ἀλόχοιο φίλης ὑπὸ χερσὶ λελύσθαι·</l>
                <l>μητέρα δ’ οὐκ ἄλλην προτιόσσομαι, ἠέ περ αὐτὴν</l>
                <l>νῆα πέλειν· ἦ γὰρ κατὰ νηδύος ἄμμε φέρουσα</l>
                <l>νωλεμὲς ἀργαλέοισιν ὀιζύει καμάτοισιν.</l>
                <l n="1375">ἀλλά μιν ἀστεμφεῖ τε βίῃ καὶ ἀτειρέσιν ὤμοις</l>
                <l>ὑψόθεν ἀνθέμενοι ψαμαθώδεος ἔνδοθι γαίης</l>
                <l>οἴσομεν, ᾗ προτέρωσε ταχὺς πόδας ἤλασεν ἵππος.</l>
                <l>οὐ γὰρ ὅγε ξηρὴν ὑποδύσεται· ἴχνια δ’ ἡμῖν</l>
                <l>σημανέειν τιν’ ἔολπα μυχὸν καθύπερθε θαλάσσης.&amp;quot;</l>
                <l n="1380" rend="indent">Ὧς ηὔδα· πάντεσσι δ’ ἐπήβολος ἥνδανε μῆτις·</l>
                <l>Μουσάων ὅδε μῦθος· ἐγὼ δ’ ὑπακουὸς ἀείδω</l>
                <l>Πιερίδων, καὶ τήνδε πανατρεκὲς ἔκλυον ὀμφήν,</l>
                <l>ὑμέας, ὦ πέρι δὴ μέγα φέρτατοι υἷες ἀνάκτων,</l>
                <l>ᾗ βίῃ ᾗ τ’ ἀρετῇ Λιβύης ἀνὰ θῖνας ἐρήμους</l>
                <l n="1385">νῆα μεταχρονίην ὅσα τ’ ἔνδοθι νηὸς ἄγεσθε,</l>
                <l>ἀνθεμένους ὤμοισι φέρειν δυοκαίδεκα πάντα</l>
                <l>ἤμαθ’ ὁμοῦ νύκτας τε. δύην γε μὲν ἢ καὶ ὀιζὺν</l>
                <l>τίς κ’ ἐνέποι, τὴν κεῖνοι ἀνέπλησαν μογέοντες;</l>
                <l>ἔμπεδον ἀθανάτων ἔσαν αἵματος, οἷον ὑπέσταν</l>
                <l n="1390">ἔργον, ἀναγκαίῃ βεβιημένοι. αὐτὰρ ἐπιπρὸ</l>
                <l>τῆλε μάλ’ ἀσπασίως Τριτωνίδος ὕδασι λίμνης</l>
                <l>ὡς φέρον, ὡς εἰσβάντες ἀπὸ στιβαρῶν θέσαν ὤμων.</l>
                <l rend="indent">Λυσσαλέοις δἤπειτ’ ἴκελοι κυσὶν ἀίσσοντες</l>
                <l>πίδακα μαστεύεσκον· ἐπὶ ξηρὴ γὰρ ἔκειτο</l>
                <l n="1395">δίψα δυηπαθίῃ τε καὶ ἄλγεσιν, οὐδ’ ἐμάτησαν</l>
                <l>πλαζόμενοι· ἷξον δ’ ἱερὸν πέδον, ᾧ ἔνι Λάδων</l>
                <l>εἰσέτι που χθιζὸν παγχρύσεα ῥύετο μῆλα</l>
                <l>χώρῳ ἐν Ἄτλαντος, χθόνιος ὄφις· ἀμφὶ δὲ νύμφαι</l>
                <l>Ἑσπερίδες ποίπνυον, ἐφίμερον ἀείδουσαι.</l>
                <l n="1400">δὴ τότε δ’ ἤδη τῆμος ὑφ’ Ἡρακλῆι δαϊχθεὶς</l>
                <l>μήλειον βέβλητο ποτὶ στύπος· οἰόθι δ’ ἄκρῃ</l>
                <l>οὐρῇ ἔτι σκαίρεσκεν· ἀπὸ κρατὸς δὲ κελαινὴν</l>
                <l>ἄχρις ἐπ’ ἄκνηστιν κεῖτ’ ἄπνοος· ἐκ δὲ λιπόντων</l>
                <l>ὕδρης Λερναίης χόλον αἵματι πικρὸν ὀιστῶν</l>
                <l n="1405">μυῖαι πυθομένοισιν ἐφ’ ἕλκεσι τερσαίνοντο.</l>
                <l>ἀγχοῦ δ’ Ἑσπερίδες κεφαλαῖς ἔπι χεῖρας ἔχουσαι</l>
                <l>ἀργυφέας ξανθῇσι λίγ’ ἔστενον· οἱ δ’ ἐπέλασσαν</l>
                <l>ἄφνω ὁμοῦ· ταὶ δ’ αἶψα κόνις καὶ γαῖα, κιόντων</l>
                <l>ἐσσυμένως, ἐγένοντο καταυτόθι. νώσατο δ’ Ὀρφεὺς</l>
                <l n="1410">θεῖα τέρα, τὰς δέ σφι παρηγορέεσκε λιτῇσιν·</l>
                <l>&amp;quot;Δαίμονες ὦ καλαὶ καὶ ἐύφρονες, ἵλατ’, ἄνασσαι,</l>
                <l>εἴτ’ οὖν οὐρανίαις ἐναρίθμιοί ἐστε θεῇσιν,</l>
                <l>εἴτε καταχθονίαις, εἴτ’ οἰοπόλοι καλέεσθε</l>
                <l>νύμφαι· ἴτ’ ὦ νύμφαι, ἱερὸν γένος Ὠκεανοῖο,</l>
                <l n="1415">δείξατ’ ἐελδομένοισιν ἐνωπαδὶς ἄμμι φανεῖσαι</l>
                <l>ἤ τινα πετραίην χύσιν ὕδατος, ἤ τινα γαίης</l>
                <l>ἱερὸν ἐκβλύοντα, θεαί, ῥόον, ᾧ ἀπὸ δίψαν</l>
                <l>αἰθομένην ἄμοτον λωφήσομεν. εἰ δέ κεν αὖτις</l>
                <l>δή ποτ’ Ἀχαιίδα γαῖαν ἱκώμεθα ναυτιλίῃσιν,</l>
                <l n="1420">δὴ τότε μυρία δῶρα μετὰ πρώτῃσι θεάων</l>
                <l>λοιβάς τ’ εἰλαπίνας τε παρέξομεν εὐμενέοντες.&amp;quot; <milestone n="1420" unit="card"/></l>
                <l rend="indent">Ὧς φάτο λισσόμενος ἀδινῇ ὀπί· ταὶ δ’ ἐλέαιρον</l>
                <l>ἐγγύθεν ἀχνυμένους· καὶ δὴ χθονὸς ἐξανέτειλαν</l>
                <l>ποίην πάμπρωτον· ποίης γε μὲν ὑψόθι μακροὶ</l>
                <l n="1425">βλάστεον ὅρπηκες· μετὰ δ’ ἔρνεα τηλεθάοντα</l>
                <l>πολλὸν ὑπὲρ γαίης ὀρθοσταδὸν ἠέξοντο.</l>
                <l>Ἑσπέρη αἴγειρος, πτελέη δ’ Ἐρυθηὶς ἔγεντο·</l>
                <l>Λἴγλη δ’ ἰτείης ἱερὸν στύπος. ἐκ δέ νυ κείνων</l>
                <l>δενδρέων, οἷαι ἔσαν, τοῖαι πάλιν ἔμπεδον αὔτως</l>
                <l n="1430">ἐξέφανεν, θάμβος περιώσιον, ἔκφατο δ’ Λἴγλη</l>
                <l>μειλιχίοις ἐπέεσσιν ἀμειβομένη χατέοντας·</l>
                <l rend="indent">&amp;quot;Ἦ ἄρα δὴ μέγα πάμπαν ἐφ’ ὑμετέροισιν ὄνειαρ</l>
                <l>δεῦρ’ ἔμολεν καμάτοισιν ὁ κύντατος, ὅστις ἀπούρας</l>
                <l>φρουρὸν ὄφιν ζωῆς παγχρύσεα μῆλα θεάων</l>
                <l n="1435">οἴχετ’ ἀειράμενος· στυγερὸν δ’ ἄχος ἄμμι λέλειπται.</l>
                <l>ἤλυθε γὰρ χθιζός τις ἀνὴρ ὀλοώτατος ὕβριν</l>
                <l>καὶ δέμας· ὄσσε δέ οἱ βλοσυρῷ ὑπέλαμπε μετώπῳ·</l>
                <l>νηλής· ἀμφὶ δὲ δέρμα πελωρίου ἕστο λέοντος</l>
                <l>ὠμόν, ἀδέψητον· στιβαρὸν δ’ ἔχεν ὄζον ἐλαίης</l>
                <l n="1440">τόξα τε, τοῖσι πέλωρ τόδ’ ἀπέφθισεν ἰοβολήσας.</l>
                <l>ἤλυθε δ’ οὖν κἀκεῖνος, ἅ τε χθόνα πεζὸς ὁδεύων,</l>
                <l>δίψῃ καρχαλέος· παίφασσε δὲ τόνδ’ ἀνὰ χῶρον,</l>
                <l>ὕδωρ ἐξερέων, τὸ μὲν οὔ ποθι μέλλεν ἰδέσθαι.</l>
                <l>ἥδε δέ τις πέτρη Τριτωνίδος ἐγγύθι λίμνης·</l>
                <l n="1445">τὴν ὅγ’ ἐπιφρασθείς, ἢ καὶ θεοῦ ἐννεσίῃσιν,</l>
                <l>λὰξ ποδὶ τύψεν ἔνερθε· τὸ δ’ ἀθρόον ἔβλυσεν ὕδωρ.</l>
                <l>αὐτὰρ ὅγ’ ἄμφω χεῖρε πέδῳ καὶ στέρνον ἐρείσας</l>
                <l>ῥωγάδος ἐκ πέτρης πίεν ἄσπετον, ὄφρα βαθεῖαν</l>
                <l>νηδύν, φορβάδι ἶσος ἐπιπροπεσών, ἐκορέσθη.&amp;quot;</l>
                <l rend="indent">Ὧς φάτο· τοὶ δ’ ἀσπαστὸν ἵνα σφίσι πέφραδεν Αἴγλη</l>
                <l n="1451">πίδακα, τῇ θέον αἶψα κεχαρμένοι, ὄφρ’ ἐπέκυρσαν.</l>
                <l>ὡς δ’ ὁπότε στεινὴν περὶ χηραμὸν εἱλίσσονται</l>
                <l>γειομόροι μύρμηκες ὁμιλαδόν, ἢ ὅτε μυῖαι</l>
                <l>ἀμφ’ ὀλίγην μέλιτος γλυκεροῦ λίβα πεπτηυῖαι</l>
                <l n="1455">ἄπλητον μεμάασιν ἐπήτριμοι· ὧς τότ’ ἀολλεῖς</l>
                <l>πετραίῃ Μινύαι περὶ πίδακι δινεύεσκον.</l>
                <l>καί πού τις διεροῖς ἐπὶ χείλεσιν εἶπεν ἰανθείς·</l>
                <l rend="indent">&amp;quot;Ὦ πόποι, ἦ καὶ νόσφιν ἐὼν ἐσάωσεν ἑταίρους</l>
                <l>Ἡρακλέης δίψῃ κεκμηότας. ἀλλά μιν εἴ πως</l>
                <l n="1460">δήοιμεν στείχοντα δι’ ἠπείροιο κιόντες.&amp;quot;</l>
                <l rend="indent">Ἦ, καὶ ἀμειβομένων, οἵ τ’ ἄρμενοι ἐς τόδε ἔργον,</l>
                <l>ἔκριθεν ἄλλυδις ἄλλος ἐπαΐξας ἐρεείνειν.</l>
                <l>ἴχνια γὰρ νυχίοισιν ἐπηλίνδητ’ ἀνέμοισιν</l>
                <l>κινυμένης ἀμάθου. Βορέαο μὲν ὡρμήθησαν</l>
                <l n="1465">υἷε δύω, πτερύγεσσι πεποιθότε. ποσσὶ δὲ κούφοις</l>
                <l>Εὔφημος πίσυνος, Λυγκεύς γε μὲν ὀξέα τηλοῦ</l>
                <l>ὄσσε βαλεῖν· πέμπτος δὲ μετὰ σφίσιν ἔσσυτο Κάνθος.</l>
                <l>τὸν μὲν ἄρ’ αἶσα θεῶν κείνην ὁδὸν ἠνορέη τε</l>
                <l>ὦρσεν, ἵν’ Ἡρακλῆος ἀπηλεγέως πεπύθοιτο,</l>
                <l n="1470">Εἰλατίδην Πολύφημον ὅπῃ λίπε· μέμβλετο γάρ οἱ</l>
                <l>οὗ ἕθεν ἀμφ’ ἑτάροιο μεταλλῆσαι τὰ ἕκαστα.</l>
                <l>ἀλλ’ ὁ μὲν οὖν Μυσοῖσιν ἐπικλεὲς ἄστυ πολίσσας</l>
                <l>νόστου κηδοσύνῃσιν ἔβη διζήμενος ??ργὼ</l>
                <l>τῆλε δι’ ἠπείροιο· τέως δ’ ἐξίκετο γαῖαν</l>
                <l n="1475">ἀγχιάλων Χαλύβων· τόθι μιν καὶ Μοῖρ’ ἐδάμασσεν.</l>
                <l>καί οἱ ὑπὸ βλωθρὴν ἀχερωίδα σῆμα τέτυκται</l>
                <l>τυτθὸν ἁλὸς προπάροιθεν. ἀτὰρ τότε γ’ Ἡρακλῆα</l>
                <l>μοῦνον ἀπειρεσίης τηλοῦ χθονὸς εἴσατο Λυγκεὺς</l>
                <l>τὼς ἰδέειν, ὥς τίς τε νέῳ ἐνὶ ἤματι μήνην</l>
                <l n="1480">ἢ ἴδεν, ἢ ἐδόκησεν ἐπαχλύουσαν ἰδέσθαι.</l>
                <l>ἐς δ’ ἑτάρους ἀνιὼν μυθήσατο, μή μιν ἔτ’ ἄλλον</l>
                <l>μαστῆρα στείχοντα κιχησέμεν· οἱ δὲ καὶ αὐτοὶ</l>
                <l>ἤλυθον, Εὔφημός τε πόδας ταχὺς υἷέ τε δοιὼ</l>
                <l>Θρηικίου Βορέω, μεταμώνια μοχθήσαντε. <milestone n="1483" unit="card"/></l>
                <l n="1485" rend="indent">Κάνθε, σὲ δ’ οὐλόμεναι Λιβύῃ ἔνι Κῆρες
                    ἕλοντο.</l>
                <l>πώεσι φερβομένοισι συνήντεες· εἵπετο δ’ ἀνὴρ</l>
                <l>αὐλίτης, ὅ ς’ ἑῶν μήλων πέρι, τόφρ’ ἑτάροισιν</l>
                <l>δευομένοις κομίσειας, ἀλεξόμενος κατέπεφνεν</l>
                <l>λᾶι βαλών· ἐπεὶ οὐ μὲν ἀφαυρότερός γ’ ἐτέτυκτο,</l>
                <l n="1490">νἱωνὸς Φοίβοιο Λυκωρείοιο Κάφαυρος</l>
                <l>κούρης τ’ αἰδοίης Ἀκακαλλίδος, ἥν ποτε Μίνως</l>
                <l>ἐς Αιβύην ἀπένασσε θεοῦ βαρὺ κῦμα φέρουσαν,</l>
                <l>θυγατέρα σφετέρην· ἡ δ’ ἀγλαὸν υἱέα Φοίβῳ</l>
                <l>τίκτεν, ὃν Ἀμφίθεμιν Γαράμαντά τε κικλήσκουσιν.</l>
                <l n="1495">Ἀμφίθεμις δ’ ἄρ’ ἔπειτα μίγη Τριτωνίδι νύμφῃ·</l>
                <l>ἡ δ’ ἄρα οἱ Νασάμωνα τέκεν κρατερόν τε Κάφαυρον,</l>
                <l>ὃς τότε Κάνθον ἔπεφνεν ἐπὶ ῥήνεσσιν ἑοῖσιν.</l>
                <l>οὐδ’ ὅγ’ ἀριστήων χαλεπὰς ἠλεύατο χεῖρας,</l>
                <l>ὡς μάθον οἷον ἔρεξε. νέκυν δ’ ἀνάειραν ὀπίσσω</l>
                <l n="1500">πευθόμενοι Μινύαι, γαίῃ δ’ ἐνὶ ταρχύσαντο</l>
                <l>μυρόμενοι· τὰ δὲ μῆλα μετὰ σφέας οἵγ’ ἐκόμισσαν.</l>
                <l rend="indent">Ἔνθα καὶ Ἀμπυκίδην αὐτῷ ἐνὶ ἤματι Μόψον</l>
                <l>νηλειὴς ἕλε πότμος· ἀδευκέα δ’ οὐ φύγεν αἶσαν</l>
                <l>μαντοσύναις· οὐ γάρ τις ἀποτροπίη θανάτοιο.</l>
                <l n="1505">κεῖτο δ’ ἐπὶ ψαμάθοισι μεσημβρινὸν ἦμαρ ἀλύσκων</l>
                <l>δεινὸς ὄφις, νωθὴς μὲν ἑκὼν ἀέκοντα χαλέψαι·</l>
                <l>οὐδ’ ἂν ὑποτρέσσαντος ἐνωπαδὶς ἀίξειεν.</l>
                <l>ἀλλὰ μὲν ᾧ τὰ πρῶτα μελάγχιμον ἰὸν ἐνείη</l>
                <l>ζωόντων, ὅσα γαῖα φερέσβιος ἔμπνοα βόσκει,</l>
                <l n="1510">οὐδ’ ὁπόσον πήχυιον ἐς Ἄιδα γίγνεται οἶμος,</l>
                <l>οὐδ’ εἰ Παιήων, εἴ μοι θέμις ἀμφαδὸν εἰπεῖν,</l>
                <l>φαρμάσσοι, ὅτε μοῦνον ἐνιχρίμψῃσιν ὀδοῦσιν.</l>
                <l>εὖτε γὰρ ἰσόθεος Λιβύην ὑπερέπτατο Περσεὺς</l>
                <l>Εὐρυμέδων--καὶ γὰρ τὸ κάλεσκέ μιν οὔνομα μήτηρ--</l>
                <l n="1515">Γοργόνος ἀρτίτομον κεφαλὴν βασιλῆι κομίζων,</l>
                <l>ὅσσαι κυανέου στάγες αἵματος οὖδας ἵκοντο,</l>
                <l>αἱ πᾶσαι κείνων ὀφίων γένος ἐβλάστησαν.</l>
                <l>τῷ δ’ ἄκρην ἐπ’ ἄκανθαν ἐνεστηρίξατο Μόψος</l>
                <l>λαιὸν ἐπιπροφέρων ταρσὸν ποδός· αὐτὰρ ὁ μέσσην</l>
                <l n="1520">κερκίδα καὶ μυῶνα, πέριξ ὀδύνῃσιν ἑλιχθείς,</l>
                <l>σάρκα δακὼν ἐχάραξεν. ἀτὰρ Μήδεια καὶ ἄλλαι</l>
                <l>ἔτρεσαν ἀμφίπολοι· ὁ δὲ φοίνιον ἕλκος ἄφασσεν</l>
                <l>θαρσαλέως, ἕνεκ’ οὔ μιν ὑπέρβιον ἄλγος ἔτειρεν.</l>
                <l>σχέτλιος· ἦ τέ οἱ ἤδη ὑπὸ χροῒ δύετο κῶμα</l>
                <l n="1525">λυσιμελές, πολλὴ δὲ κατ’ ὀφθαλμῶν χέετ’ ἀχλύς.</l>
                <l>αὐτίκα δὲ κλίνας δαπέδῳ βεβαρηότα γυῖα</l>
                <l>ψύχετ’ ἀμηχανίῃ· ἕταροι δέ μιν ἀμφαγέροντο</l>
                <l>ἥρως τ’ Αἰσονίδης, ἀδινῇ περιθαμβέες ἄτῃ.</l>
                <l>οὐδὲ μὲν οὐδ’ ἐπὶ τυτθὸν ἀποφθίμενός περ ἔμελλεν</l>
                <l n="1530">κεῖσθαι ὑπ’ ἠελίῳ. πύθεσκε γὰρ ἔνδοθι σάρκας</l>
                <l>ἰὸς ἄφαρ, μυδόωσα δ’ ἀπὸ χροὸς ἔρρεε λάχνη.</l>
                <l>αἶψα δὲ χαλκείῃσι βαθὺν τάφον ἐξελάχαινον</l>
                <l>ἐσσυμένως μακέλῃσιν· ἐμοιρήσαντο δὲ χαίτας</l>
                <l>αὐτοὶ ὁμῶς κοῦραί τε, νέκυν ἐλεεινὰ παθόντα</l>
                <l n="1535">μυρόμενοι· τρὶς δ’ ἀμφὶ σὺν ἔντεσι δινηθέντες</l>
                <l>εὖ κτερέων ἴσχοντα, χυτὴν ἐπὶ γαῖαν ἔθεντο. <milestone n="1535" unit="card"/></l>
                <l rend="indent">Ἀλλ’ ὅτε δή ῥ’ ἐπὶ νηὸς ἔβαν, πρήσοντος ἀήτεω</l>
                <l>ἂμ πέλαγος νοτίοιο, πόρους τ’ ἀπετεκμήραντο</l>
                <l>λίμνης ἐκπρομολεῖν Τριτωνίδος, οὔτινα μῆτιν</l>
                <l n="1540">δὴν ἔχον, ἀφραδέως δὲ πανημέριοι φορέοντο.</l>
                <l>ὡς δὲ δράκων σκολιὴν εἱλιγμένος ἔρχεται οἶμον,</l>
                <l>εὖτέ μιν ὀξύτατον θάλπει σέλας ἠελίοιο·</l>
                <l>ῥοίζῳ δ’ ἔνθα καὶ ἔνθα κάρη στρέφει, ἐν δέ οἱ ὄσσε</l>
                <l>σπινθαρύγεσσι πυρὸς ἐναλίγκια μαιμώοντι</l>
                <l n="1545">λάμπεται, ὄφρα μυχόνδε διὰ ῥωχμοῖο δύηται·</l>
                <l>ὧς Ἀργὼ λίμνης στόμα ναύπορον ἐξερέουσα</l>
                <l>ἀμφεπόλει δηναιὸν ἐπὶ χρόνον. αὐτίκα δ’ Ὀρφεὺς</l>
                <l>κέκλετ’ Ἀπόλλωνος τρίποδα μέγαν ἔκτοθι νηὸς</l>
                <l>δαίμοσιν ἐγγενέταις νόστῳ ἔπι μείλια θέσθαι.</l>
                <l n="1550">καὶ τοὶ μὲν Φοίβου κτέρας ἵδρυον ἐν χθονὶ βάντες·</l>
                <l>τοῖσιν δ’ αἰζηῷ ἐναλίγκιος ἀντεβόλησεν</l>
                <l>Τρίτων εὐρυβίης, γαίης δ’ ἀνὰ βῶλον ἀείρας</l>
                <l>ξείνι’ ἀριστήεσσι προΐσχετο, φώνησέν τε·</l>
                <l rend="indent">&amp;quot;Δέχθε, φίλοι· ἐπεὶ οὐ περιώσιον ἐγγυαλίξαι</l>
                <l n="1555">ἐνθάδε νῦν πάρ’ ἐμοὶ ξεινήιον ἀντομένοισιν.</l>
                <l>εἰ δέ τι τῆσδε πόρους μαίεσθ’ ἁλός, οἷά τε πολλὰ</l>
                <l>ἄνθρωποι χατέουσιν ἐπ’ ἀλλοδαπῇ περόωντες,</l>
                <l>ἐξερέω. δὴ γάρ με πατὴρ ἐπιίστορα πόντου</l>
                <l>θῆκε Ποσειδάων τοῦδ’ ἔμμεναι. αὐτὰρ ἀνάσσω</l>
                <l n="1560">παρραλίης, εἰ δή τιν’ ἀκούετε νόσφιν ἐόντες</l>
                <l>Εὐρύπυλον Λιβύῃ θηροτρόφῳ ἐγγεγαῶτα.&amp;quot;</l>
                <l rend="indent">Ὧς ηὔδα· πρόφρων δ’ ὑπερέσχεθε βώλακι χεῖρας</l>
                <l>Εὔφημος, καὶ τοῖα παραβλήδην προσέειπεν·</l>
                <l rend="indent">&amp;quot;Ἀπίδα καὶ πέλαγος Μινώιον εἴ νύ που, ἥρως,</l>
                <l n="1565">ἐξεδάης, νημερτὲς ἀνειρομένοισιν ἔνισπε.</l>
                <l>δεῦρο γὰρ οὐκ ἐθέλοντες ἱκάνομεν, ἀλλὰ βαρείαις</l>
                <l>χρίμψαντες γαίης ἐπὶ πείρασι τῆσδε θυέλλαις</l>
                <l>νῆα μεταχρονίην ἐκομίσσαμεν ἐς τόδε λίμνης</l>
                <l>χεῦμα δι’ ἠπείρου βεβαρημένοι· οὐδέ τι ἴδμεν,</l>
                <l n="1570">πῇ πλόος ἐξανέχει Πελοπηίδα γαῖαν ἱκέσθαι.&amp;quot;</l>
                <l rend="indent">Ὧς ἄρ’ ἔφη· ὁ δὲ χεῖρα τανύσσατο, δεῖξε δ’ ἄπωθεν</l>
                <l>φωνήσας πόντον τε καὶ ἀγχιβαθὲς στόμα λίμνης·</l>
                <l>&amp;quot;Κείνη μὲν πόντοιο διήλυσις, ἔνθα μάλιστα</l>
                <l>βένθος ἀκίνητον μελανεῖ· ἑκάτερθε δὲ λευκαὶ</l>
                <l n="1575">ῥηγμῖνες φρίσσουσι διαυγέες· ἡ δὲ μεσηγὺ</l>
                <l>ῥηγμίνων στεινὴ τελέθει ὁδὸς ἐκτὸς ἐλάσσαι.</l>
                <l>κεῖνο δ’ ὑπηέριον θείην Πελοπηίδα γαῖαν</l>
                <l>εἰσανέχει πέλαγος Κρήτης ὕπερ· ἀλλ’ ἐπὶ χειρὸς</l>
                <l>δεξιτερῆς, λίμνηθεν ὅτ’ εἰς ἁλὸς οἶδμα βάλητε,</l>
                <l n="1580">τόφρ’ αὐτὴν παρὰ χέρσον ἐεργμένοι ἰθύνεσθε,</l>
                <l>ἔστ’ ἂν ἄνω τείνῃσι· περιρρήδην δ’ ἑτέρωσε</l>
                <l>κλινομένης χέρσοιο, τότε πλόος ὔμμιν ἀπήμων</l>
                <l>ἀγκῶνος τέτατ’ ἰθὺς ἀπὸ προύχοντος ἰοῦσιν.</l>
                <l>ἀλλ’ ἴτε γηθόσυνοι, καμάτοιο δὲ μήτις ἀνίη</l>
                <l n="1585">γιγνέσθω, νεότητι κεκασμένα γυῖα μογῆσαι.&amp;quot;</l>
                <l rend="indent">Ἴσκεν ἐυφρονέων· οἱ δ’ αἶψ’ ἐπὶ νηὸς ἔβησαν</l>
                <l>λίμνης ἐκπρομολεῖν λελιημένοι εἰρεσίῃσιν.</l>
                <l>καὶ δὴ ἐπιπρονέοντο μεμαότες· αὐτὰρ ὁ τείως</l>
                <l>Τρίτων ἀνθέμενος τρίποδα μέγαν, εἴσατο λίμνην</l>
                <l n="1590">εἰσβαίνειν· μετὰ δ’ οὔτις ἐσέδρακεν, οἷον ἄφαντος</l>
                <l>αὐτῷ σὺν τρίποδι σχεδὸν ἔπλετο. τοῖσι δ’ ἰάνθη</l>
                <l>θυμός, ὃ δὴ μακάρων τις ἐναίσιμος ἀντεβόλησεν.</l>
                <l>καί ῥά οἱ Αἰσονίδην μήλων ὅ τι φέρτατον ἄλλων</l>
                <l>ἤνωγον ῥέξαι καὶ ἐπευφημῆσαι ἑλόντα.</l>
                <l n="1595">αἶψα δ’ ὅγ’ ἐσσυμένως ἐκρίνατο, καί μιν ἀείρας</l>
                <l>σφάξε κατὰ πρύμνης, ἐπὶ δ’ ἔννεπεν εὐχωλῇσιν· <milestone n="1595" unit="card"/></l>
                <l rend="indent">&amp;quot;Δαῖμον, ὅτις λίμνης ἐπὶ πείρασι τῆσδ’ ἐφαάνθης,</l>
                <l>εἴτε σέγε Τρίτων’, ἅλιον τέρας, εἴτε σε Φόρκυν,</l>
                <l>ἢ Νηρῆα θύγατρες ἐπικλείους’ ἁλοσύδναι,</l>
                <l n="1600">ἵλαθι, καὶ νόστοιο τέλος θυμηδὲς ὄπαζε.&amp;quot;</l>
                <l rend="indent">Ἦ ῥ’, ἅμα δ’ εὐχωλῇσιν ἐς ὕδατα λαιμοτομήσας</l>
                <l>ἧκε κατὰ πρύμνης· ὁ δὲ βένθεος ἐξεφαάνθη</l>
                <l>τοῖος ἐών, οἷός περ ἐτήτυμος ἦεν ἰδέσθαι.</l>
                <l>ὡς δ’ ὅτ’ ἀνὴρ θοὸν ἵππον ἐς εὐρέα κύκλον ἀγῶνος</l>
                <l n="1605">στέλλῃ, ὀρεξάμενος λασίης εὐπειθέα χαίτης,</l>
                <l>εἶθαρ ἐπιτροχάων, ὁ δ’ ἐπ’ αὐχένι γαῦρος ἀερθεὶς</l>
                <l>ἕσπεται, ἀργινόεντα δ’ ἐνὶ στομάτεσσι χαλινὰ</l>
                <l>ἀμφὶς ὀδακτάζοντι παραβλήδην κροτέονται·</l>
                <l>ὧς ὅγ’ ἐπισχόμενος γλαφυρῆς ὁλκήιον Ἀργοῦς</l>
                <l n="1610">ἦγ’ ἅλαδε προτέρωσε. δέμας δέ οἱ ἐξ ὑπάτοιο</l>
                <l>κράατος, ἀμφί τε νῶτα καὶ ἰξύας ἔστ’ ἐπὶ νηδὺν</l>
                <l>ἀντικρὺ μακάρεσσι φυὴν ἔκπαγλον ἔικτο·</l>
                <l>αὐτὰρ ὑπαὶ λαγόνων δίκραιρά οἱ ἔνθα καὶ ἔνθα</l>
                <l>κήτεος ὁλκαίη μηκύνετο· κόπτε δ’ ἀκάνθαις</l>
                <l n="1615">ἄκρον ὕδωρ, αἵ τε σκολιοῖς ἐπινειόθι κέντροις</l>
                <l>μήνης ὡς κεράεσσιν ἐειδόμεναι διχόωντο.</l>
                <l>τόφρα δ’ ἄγεν, τείως μιν ἐπιπροέηκε θαλάσσῃ</l>
                <l>νισσομένην· δῦ δ’ αἶψα μέγαν βυθόν· οἱ δ’ ὁμάδησαν</l>
                <l>ἥρωες, τέρας αἰνὸν ἐν ὀφθαλμοῖσιν ἰδόντες.</l>
                <l n="1620">ἔνθα μὲν Ἀργῷός τε λιμὴν καὶ σήματα νηὸς</l>
                <l>ἠδὲ Ποσειδάωνος ἰδὲ Τρίτωνος ἔασιν</l>
                <l>βωμοί· ἐπεὶ κεῖν’ ἦμαρ ἐπέσχεθον. αὐτὰρ ἐς ἠῶ</l>
                <l>λαίφεσι πεπταμένοις αὐτὴν ἐπὶ δεξί’ ἔχοντες</l>
                <l>γαῖαν ἐρημαίην, πνοιῇ ζεφύροιο θέεσκον.</l>
                <l n="1625">ἦρι δ’ ἔπειτ’ ἀγκῶνά θ’ ὁμοῦ μυχάτην τε θάλασσαν</l>
                <l>κεκλιμένην ἀγκῶνος ὕπερ προύχοντος ἴδοντο.</l>
                <l>αὐτίκα δὲ ζέφυρος μὲν ἐλώφεεν, ἤλυθε δ’ αὔρη</l>
                <l>ἀργέσταο νότου· κεχάροντο δὲ θυμὸν ἰωῇ.</l>
                <l>ἦμος δ’ ἠέλιος μὲν ἔδυ, ἀνὰ δ’ ἤλυθεν ἀστὴρ</l>
                <l n="1630">αὔλιος, ὅς τ’ ἀνέπαυσεν ὀιζυροὺς ἀροτῆρας,</l>
                <l>δὴ τότ’ ἔπειτ’ ἀνέμοιο κελαινῇ νυκτὶ λιπόντος</l>
                <l>ἱστία λυσάμενοι περιμήκεά τε κλίναντες</l>
                <l>ἱστόν, ἐυξέστῃσιν ἐπερρώοντ’ ἐλάτῃσιν</l>
                <l>παννύχιοι καὶ ἐπ’ ἦμαρ, ἐπ’ ἤματι δ’ αὖτις ἰοῦσαν</l>
                <l n="1635">νύχθ’ ἑτέρην. ὑπέδεκτο δ’ ἀπόπροθι παιπαλόεσσα</l>
                <l>Κάρπαθος· ἔνθεν δ’ οἵγε περαιώσεσθαι ἔμελλον</l>
                <l>Κρήτην, ἥ τ’ ἄλλων ὑπερέπλετο εἰν ἁλὶ νήσων.</l>
                <l rend="indent">Τοὺς δὲ Τάλως χάλκειος, ἀπὸ στιβαροῦ σκοπέλοιο</l>
                <l>ῥηγνύμενος πέτρας, εἶργε χθονὶ πείσματ’ ἀνάψαι,</l>
                <l n="1640">Δικταίην ὅρμοιο κατερχομένους ἐπιωγήν·</l>
                <l>τὸν μὲν χαλκείης μελιηγενέων ἀνθρώπων</l>
                <l>ῥίζης λοιπὸν ἐοντα μετ’ ἀνδράσιν ἡμιθέοισιν</l>
                <l>Εὐρώπῃ Κρονίδης νήσου πόρεν ἔμμεναι σὖρον,</l>
                <l>τρὶς περὶ χαλκείοις Κρήτην ποσὶ δινεύοντα.</l>
                <l n="1645">ἀλλ’ ἤτοι τὸ μὲν ἄλλο δέμας καὶ γυῖα τέτυκτο</l>
                <l>χάλκεος ἠδ’ ἄρρηκτος· ὑπαὶ δέ οἱ ἔσκε τένοντος</l>
                <l>σύριγξ αἱματόεσσα κατὰ σφυρόν· αὐτὰρ ὅ τ’ ἦγχε</l>
                <l>λεπτὸς ὑμὴν ζωῆς ἔχε πείρατα καὶ θανάτοιο.</l>
                <l>οἱ δέ, δύῃ μάλα περ δεδμημένοι, αἶψ’ ἀπὸ χέρσου</l>
                <l n="1650">νῆα περιδδείσαντες ἀνακρούεσκον ἐρετμοῖς.</l>
                <l>καί νύ κ’ ἐπισμυγερῶς Κρήτης ἑκὰς ἠέρθησαν,</l>
                <l>ἀμφότερον δίψῃ τε καὶ ἄλγεσι μοχθίζοντες,</l>
                <l>εἰ μή σφιν Μήδεια λιαζομένοις ἀγόρευσεν· <milestone n="1652" unit="card"/></l>
                <l rend="indent">&amp;quot;Κέκλυτέ μευ. μούνη γὰρ ὀίομαι ὔμμι δαμάσσειν</l>
                <l n="1655">ἄνδρα τόν, ὅστις ὅδ’ ἐστί, καὶ εἰ παγχάλκεον ἴσχει</l>
                <l>ὃν δέμας, ὁππότε μή οἱ ἐπ’ ἀκάματος πέλοι αἰών.</l>
                <l>ἀλλ’ ἔχετ’ αὐτοῦ νῆα θελήμονες ἐκτὸς ἐρωῆς</l>
                <l>πετράων, εἵως κεν ἐμοὶ εἴξειε δαμῆναι.&amp;quot;</l>
                <l rend="indent">Ὧς ἄρ’ ἔφη· καὶ τοὶ μὲν ὑπὲκ βελέων ἐρύσαντο</l>
                <l n="1660">νῆ’ ἐπ’ ἐρετμοῖσιν, δεδοκημένοι ἥντινα ῥέξει</l>
                <l>μῆτιν ἀνωίστως· ἡ δὲ πτύχα πορφυρέοιο</l>
                <l>προσχομένη πέπλοιο παρειάων ἑκάτερθεν</l>
                <l>βήσατ’ ἐπ’ ἰκριόφιν· χειρὸς δέ ἑ χειρὶ μεμαρπὼς</l>
                <l>Αἰσονίδης ἐκόμιζε διὰ κληῖδας ἰοῦσαν.</l>
                <l n="1665">ἔνθα δ’ ἀοιδῇσιν μειλίσσετο, μέλπε δὲ Κῆρας</l>
                <l>θυμοβόρους, Ἀίδαο θοὰς κύνας, αἳ περὶ πᾶσαν</l>
                <l>ἠέρα δινεύουσαι ἐπὶ ζωοῖσιν ἄγονται.</l>
                <l>τὰς γουναζομένη τρὶς μὲν παρεκέκλετ’ ἀοιδαῖς,</l>
                <l>τρὶς δὲ λιταῖς· θεμένη δὲ κακὸν νόον, ἐχθοδοποῖσιν</l>
                <l n="1670">ὄμμασι χαλκείοιο Τάλω ἐμέγηρεν ὀπωπάς·</l>
                <l>λευγαλέον δ’ ἐπί οἱ πρῖεν χόλον, ἐκ δ’ ἀίδηλα</l>
                <l>δείκηλα προΐαλλεν, ἐπιζάφελον κοτέουσα.</l>
                <l rend="indent">Ζεῦ πάτερ, ἦ μέγα δή μοι ἐνὶ φρεσὶ θάμβος ἄηται,</l>
                <l>εἰ δὴ μὴ νούσοισι τυπῇσί τε μοῦνον ὄλεθρος</l>
                <l n="1675">ἀντιάει, καὶ δή τις ἀπόπροθεν ἄμμε χαλέπτει.</l>
                <l>ὧς ὅγε χάλκειός περ ἐὼν ὑπόειξε δαμῆναι</l>
                <l>Μηδείης βρίμῃ πολυφαρμάκου. ἂν δὲ βαρείας</l>
                <l>ὀχλίζων λάιγγας, ἐρυκέμεν ὅρμον ἱκέσθαι.</l>
                <l>πετραίῳ στόνυχι χρίμψε σφυρόν· ἐκ δέ οἱ ἰχὼρ</l>
                <l n="1680">τηκομένῳ ἴκελος μολίβῳ ῥέεν· οὐδ’ ἔτι δηρὸν</l>
                <l>εἱστήκει προβλῆτος ἐπεμβεβαὼς σκοπέλοιο.</l>
                <l>ἀλλ’ ὥς τίς τ’ ἐν ὄρεσσι πελωρίη ὑψόθι πεύκη,</l>
                <l>τήν τε θοοῖς πελέκεσσιν ἔθ’ ἡμιπλῆγα λιπόντες</l>
                <l>ὑλοτόμοι δρυμοῖο κατήλυθον· ἡ δ’ ὑπὸ νυκτὶ</l>
                <l n="1685">ῥιπῇσιν μὲν πρῶτα τινάσσεται, ὕστερον αὖτε</l>
                <l>πρυμνόθεν ἐξαγεῖσα κατήριπεν· ὧς ὅγε ποσσὶν</l>
                <l>ἀκαμάτοις τείως μὲν ἐπισταδὸν ᾐωρεῖτο,</l>
                <l>ὕστερον αὖτ’ ἀμενηνὸς ἀπείρονι κάππεσε δούπῳ.</l>
                <l>κεῖνο μὲν οὖν Κρήτῃ ἐνὶ δὴ κνέφας ηὐλίζοντο</l>
                <l n="1690">ἥρωες· μετὰ δ’ οἵγε νέον φαέθουσαν ἐς ἠῶ</l>
                <l>ἱρὸν Ἀθηναίης Μινωίδος ἱδρύσαντο,</l>
                <l>ὕδωρ τ’ εἰσαφύσαντο καὶ εἰσέβαν, ὥς κεν ἐρετμοῖς</l>
                <l>παμπρώτιστα βάλοιεν ὑπὲρ Σαλμωνίδος ἄκρης.</l>
                <l rend="indent">Λὐτίκα δὲ Κρηταῖον ὑπὲρ μέγα λαῖτμα θέοντας</l>
                <l n="1695">νὺξ ἐφόβει, τήνπερ τε κατουλάδα κικλήσκουσιν·</l>
                <l>νύκτ’ ὀλοὴν οὐκ ἄστρα διίσχανεν, οὐκ ἀμαρυγαὶ</l>
                <l>μήνης· οὐρανόθεν δὲ μέλαν χάος, ἠέ τις ἄλλη</l>
                <l>ὠρώρει σκοτίη μυχάτων ἀνιοῦσα βερέθρων.</l>
                <l>αὐτοὶ δ’, εἴτ’ Ἀίδῃ, εἴθ’ ὕδασιν ἐμφορέοντο,</l>
                <l n="1700">ἠείδειν οὐδ’ ὅσσον· ἐπέτρεψαν δὲ θαλάσσῃ</l>
                <l>νόστον, ἀμηχανέοντες, ὅπῃ φέροι. αὐτὰρ Ἰήσων</l>
                <l>χεῖρας ἀνασχόμενος μεγάλῃ ὀπὶ Φοῖβον ἀύτει,</l>
                <l>ῥύσασθαι καλέων· κατὰ δ’ ἔρρεεν ἀσχαλόωντι</l>
                <l>δάκρυα· πολλὰ δὲ Πυθοῖ ὑπέσχετο, πολλὰ δ’ Ἀμύκλαις,</l>
                <l n="1705">πολλὰ δ’ ἐς Ὀρτυγίην ἀπερείσια δῶρα κομίσσειν.</l>
                <l>Λητοΐδη, τύνη δὲ κατ’ οὐρανοῦ ἵκεο πέτρας</l>
                <l>ῥίμφα Μελαντίους ἀριήκοος, αἵ τ’ ἐνὶ πόντῳ</l>
                <l>ἧνται· δοιάων δὲ μιῆς ἐφύπερθεν ὀρούσας,</l>
                <l>δεξιτερῇ χρύσειον ἀνέσχεθες ὑψόθι τόξον·</l>
                <l n="1710">μαρμαρέην δ’ ἀπέλαμψε βιὸς περὶ πάντοθεν αἴγλην.</l>
                <l>τοῖσι δέ τις Σποράδων βαιὴ ἀπὸ τόφρ’ ἐφαάνθη</l>
                <l>νῆσος ἰδεῖν, ὀλίγης Ἱππουρίδος ἀντία νήσου,</l>
                <l>ἔνθ’ εὐνὰς ἐβάλοντο καὶ ἔσχεθον· αὐτίκα δ’ Ἠὼς</l>
                <l>φέγγεν ἀνερχομένη· τοὶ δ’ ἀγλαὸν Ἀπόλλωνι</l>
                <l n="1715">ἄλσει ἐνὶ σκιερῷ τέμενος σκιόεντά τε βωμὸν</l>
                <l>ποίεον, Αἰγλήτην μὲν ἐυσκόπου εἵνεκεν αἴγλης</l>
                <l>Φοῖβον κεκλόμενοι· Ἀνάφην δέ τε λισσάδα νῆσον</l>
                <l>ἴσκον, ὃ δὴ Φοῖβός μιν ἀτυζομένοις ἀνέφηνεν.</l>
                <l>ῥέζον δ’ ὅσσα περ ἄνδρες ἐρημαίῃ ἐνὶ ῥέζειν</l>
                <l n="1720">ἀκτῇ ἐφοπλίσσειαν· ὃ δή σφεας ὁππότε δαλοῖς</l>
                <l>ὕδωρ αἰθομένοισιν ἐπιλλείβοντας ἴδοντο</l>
                <l>Μηδείης δμωαὶ Φαιηκίδες, οὐκέτ’ ἔπειτα</l>
                <l>ἴσχειν ἐν στήθεσσι γέλω σθένον, οἷα θαμειὰς</l>
                <l>αἰὲν ἐν Ἀλκινόοιο βοοκτασίας ὁρόωσαι.</l>
                <l n="1725">τὰς δ’ αἰσχροῖς ἥρωες ἐπεστοβέεσκον ἔπεσσιν</l>
                <l>χλεύῃ γηθόσυνοι· γλυκερὴ δ’ ἀνεδαίετο τοῖσιν</l>
                <l>κερτομίη καὶ νεῖκος ἐπεσβόλον. ἐκ δέ νυ κείνης</l>
                <l>μολπῆς ἡρώων νήσῳ ἔνι τοῖα γυναῖκες</l>
                <l>ἀνδράσι δηριόωνται, ὅτ’ Ἀπόλλωνα θυηλαῖς</l>
                <l n="1730">Αἰγλήτην Ἀνάφης τιμήορον ἱλάσκωνται. <milestone n="1729" unit="card"/></l>
                <l rend="indent">Ἀλλ’ ὅτε δὴ κἀκεῖθεν ὑπεύδια πείσματ’ ἔλυσαν,</l>
                <l>μνήσατ’ ἔπειτ’ Εὔφημος ὀνείρατος ἐννυχίοιο,</l>
                <l>ἁζόμενος Μαίης υἷα κλυτόν. εἴσατο γάρ οἱ</l>
                <l>δαιμονίη βῶλαξ ἐπιμάστιος ᾧ ἐν ἀγοστῷ</l>
                <l n="1735">ἄρδεσθαι λευκῇσιν ὑπαὶ λιβάδεσσι γάλακτος,</l>
                <l>ἐκ δὲ γυνὴ βώλοιο πέλειν ὀλίγης περ ἐούσης</l>
                <l>παρθενικῇ ἰκέλη· μίχθη δέ οἱ ἐν φιλότητι</l>
                <l>ἄσχετον ἱμερθείς· ὀλοφύρετο δ’ ἠύτε κούρην</l>
                <l>ζευξάμενος, τήν τ’ αὐτὸς ἑῷ ἀτίταλλε γάλακτι·</l>
                <l n="1740">ἡ δέ ἑ μειλιχίοισι παρηγορέεσκ’ ἐπέεσσιν·</l>
                <l rend="indent">&amp;quot;Τρίτωνος γένος εἰμί, τεῶν τροφός, ὦ φίλε, παίδων,</l>
                <l>οὐ κούρη· Τρίτων γὰρ ἐμοὶ Λιβύη τε τοκῆες.</l>
                <l>ἀλλά με Νηρῆος παρακάτθεο παρθενικῇσιν</l>
                <l>ἂμ πέλαγος ναίειν Ἀνάφης σχεδόν· εἶμι δ’ ἐς αὐγὰς</l>
                <l n="1745">ἠελίου μετόπισθε, τεοῖς νεπόδεσσιν ἑτοίμη.&amp;quot;</l>
                <l rend="indent">Τῷ δ’ ἄρ’ ἐπὶ μνῆστιν κραδίη βάλεν, ἔκ τ’ ὀνόμηνεν</l>
                <l>Αἰσονίδῃ· ὁ δ’ ἔπειτα θεοπροπίας Ἑκάτοιο</l>
                <l>θυμῷ πεμπάζων ἀνενείκατο φώνησέν τε·</l>
                <l rend="indent">&amp;quot;Ὦ πέπον, ἦ μέγα δή δε καὶ ἀγλαὸν ἔμμορε κῦδος.</l>
                <l n="1750">βώλακα γὰρ τεύξουσι θεοὶ πόντονδε βαλόντι</l>
                <l>νῆσον, ἵν’ ὁπλότεροι παίδων δέθεν ἐννάσσονται</l>
                <l>παῖδες· ἐπεὶ Τρίτων ξεινήιον ἐγγυάλιξεν</l>
                <l>τήνδε τοι ἠπείροιο Λιβυστίδος. οὔ νύ τις ἄλλος</l>
                <l>ἀθανάτων, ἢ κεῖνος, ὅ μιν πόρεν ἀντιβολήσας.&amp;quot;</l>
                <l n="1755" rend="indent">Ὧς ἔφατ’· οὐδ’ ἁλίωσεν ὑπόκρισιν Αἰσονίδαο</l>
                <l>Εὔφημος· βῶλον δέ, θεοπροπίῃσιν ἰανθείς,</l>
                <l>ἧκεν ὑποβρυχίην. τῆς δ’ ἔκτοθι νῆσος ἀέρθη</l>
                <l>Καλλίστη, παίδων ἱερὴ τροφὸς Εὐφήμοιο,</l>
                <l>οἳ πρὶν μέν ποτε δὴ Σιντηίδα Λῆμνον ἔναιον,</l>
                <l n="1760">Λήμνου τ’ ἐξελαθέντες ὑπ’ ἀνδράσι Τυρσηνοῖσιν</l>
                <l>Σπάρτην εἰσαφίκανον ἐφέστιοι· ἐκ δὲ λιπόντας</l>
                <l>Σπάρτην Αὐτεσίωνος ἐὺς πάις ἤγαγε Θήρας</l>
                <l>Καλλίστην ἐπὶ νῆσον, ἀμείψατο δ’ οὔνομα Θήρης</l>
                <l>ἐξ ἕθεν. ἀλλὰ τὰ μὲν μετόπιν γένετ’ Εὐφήμοιο.</l>
                <l n="1765" rend="indent">Κεῖθεν δ’ ἀπτερέως διὰ μυρίον οἶδμα λιπόντες</l>
                <l>Αἰγίνης ἀκτῇσιν ἐπέσχεθον· αἶψα δὲ τοίγε</l>
                <l>ὑδρείης πέρι δῆριν ἀμεμφέα δηρίσαντο,</l>
                <l>ὅς κεν ἀφυσσάμενος φθαίη μετὰ νῆάδ’ ἱκέσθαι.</l>
                <l>ἄμφθ γὰρ χρειώ τε καὶ ἄσπετος οὖρος ἔπειγεν.</l>
                <l n="1770">ἔνθ’ ἔτι νῦν πλήθοντας ἐπωμαδὸν ἀμφιφορῆας</l>
                <l>ἀνθέμενοι κούφοισιν ἄφαρ κατ’ ἀγῶνα πόδεσσιν</l>
                <l>κοῦροι Μυρμιδόνων νίκης πέρι δηριόωνται.</l>
                <l rend="indent">Ἵλατ’ ἀριστήων μακάρων γένος· αἵδε δ’ ἀοιδαὶ</l>
                <l>εἰς ἔτος ἐξ ἔτεος γλυκερώτεραι εἶεν ἀείδειν</l>
                <l n="1775">ἀνθρώποις. ἤδη γὰρ ἐπὶ κλυτὰ πείραθ’ ἱκάνω</l>
                <l>ὑμετέρων καμάτων· ἐπεὶ οὔ νύ τις ὔμμιν ἄεθλος</l>
                <l>αὖτις ἀπ’ Αἰγίνηθεν ἀνερχομένοισιν ἐτύχθη,</l>
                <l>οὔτ’ ἀνέμων ἐριῶλαι ἐνέσταθεν· ἀλλὰ ἕκηλοι</l>
                <l>γαῖαν Κεκροπίην παρά τ’ Αὐλίδα μετρήσαντες</l>
                <l n="1780">Εὐβοίης ἔντοσθεν Ὀπούντιά τ’ ἄστεα Λοκρῶν</l>
                <l>ἀσπασίως ἀκτὰς Παγασηίδας εἰσαπέβητε.</l>
            </p></div1>
        </body>
    </text>
</TEI.2>
