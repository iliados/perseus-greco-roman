<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="OT">Oedipus Tyrannus</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 105Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Oedipus Tyrannus of Sophocles. Edited with introduction and notes by Sir Richard Jebb.</title>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1887</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing whole words or lines..</item>
</change>
<change><date>5-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.ot_gk.xml,v $
Revision 1.1  2009-12-08 18:56:08  rsingh04
moved more xml files around based on copyright status

Revision 1.2  2005/08/01 16:30:23  packel
removed stray item tags

Revision 1.1  2005/07/25 15:03:21  packel
Converted to XML

Revision 1.14  2004/06/14 18:49:32  lcerrato
changed speaker at lines 1071-2 to Jocasta, as confirmed by source

Revision 1.13  2004/04/21 20:42:00  mimno
added card 1s

Revision 1.12  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.11  2003/05/21 21:31:50  lcerrato
added missing speaker at 1158: confirmed with source

Revision 1.10  2000/03/22 14:33:44  amahoney
remove stray punctuation in author field, for biblio display

Revision 1.9  2000/03/04 20:35:17  dasmith
Added separate funder entity to TEI header.

Revision 1.8  2000/02/15 23:18:02  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.7  1999/11/24 21:12:07  amahoney
Bring remaining files up to new DTD;  use part=i and part=f for
antilabe in all files

Revision 1.6  1999/11/08 20:15:42  amahoney
use entities from the ISO diacriticals set as a first approximation
to metrical symbols;  the old DTD had some, but the new one doesn't yet.

Revision 1.5  1999/11/05 22:48:43  amahoney
convert to TEI P3

</item></change>
</revisionDesc>
</teiHeader>

<text><body n="OT">
<div1 type="episode">
<milestone ed="p" n="1" unit="card"/>
<sp>
<speaker>Οἰδίπους</speaker>
<l>ὦ τέκνα, Κάδμου τοῦ πάλαι νέα τροφή,</l>
<l>τίνας ποθ’ ἕδρας τάσδε μοι θοάζετε</l>
<l>ἱκτηρίοις κλάδοισιν ἐξεστεμμένοι;</l>
<l>πόλις δ’ ὁμοῦ μὲν θυμιαμάτων γέμει,</l>
<l n="5">ὁμοῦ δὲ παιάνων τε καὶ στεναγμάτων·</l>
<l>ἁγὼ δικαιῶν μὴ παρ’ ἀγγέλων, τέκνα,</l>
<l>ἄλλων ἀκούειν αὐτὸς ὧδ’ ἐλήλυθα,</l>
<l>ὁ πᾶσι κλεινὸς Οἰδίπους καλούμενος.</l>
<l>ἀλλ’ ὦ γεραιέ, φράζ’, ἐπεὶ πρέπων ἔφυς</l>
<l n="10">πρὸ τῶνδε φωνεῖν, τίνι τρόπῳ καθέστατε,</l>
<l>δείσαντες ἢ στέρξαντες; ὡς θέλοντος ἂν</l>
<l>ἐμοῦ προσαρκεῖν πᾶν·  δυσάλγητος γὰρ ἂν</l>
<l>εἴην τοιάνδε μὴ οὐ κατοικτίρων ἕδραν.</l>
<milestone ed="p" n="14" unit="card"/></sp>
<sp>
<speaker>Ἱερεύς</speaker>
<l>ἀλλ’ ὦ κρατύνων Οἰδίπους χώρας ἐμῆς,</l>
<l n="15">ὁρᾷς μὲν ἡμᾶς ἡλίκοι προσήμεθα</l>
<l>βωμοῖσι τοῖς σοῖς·  οἱ μὲν οὐδέπω μακρὰν</l>
<l>πτέσθαι σθένοντες, οἱ δὲ σὺν γήρᾳ βαρεῖς,</l>
<l>ἱερῆς, ἐγὼ μὲν Ζηνός, οἵδε τ’ ᾐθέων</l>
<l>λεκτοί·  τὸ δ’ ἄλλο φῦλον ἐξεστεμμένον</l>
<l n="20">ἀγοραῖσι θακεῖ πρός τε Παλλάδος διπλοῖς</l>
<l>ναοῖς, ἐπ’ Ἰσμηνοῦ τε μαντείᾳ σποδῷ.</l>
<l>πόλις γάρ, ὥσπερ καὐτὸς εἰσορᾷς, ἄγαν</l>
<l>ἤδη σαλεύει κἀνακουφίσαι κάρα</l>
<l>βυθῶν ἔτ’ οὐχ οἵα τε φοινίου σάλου,</l>
<l n="25">φθίνουσα μὲν κάλυξιν ἐγκάρποις χθονός,</l>
<l>φθίνουσα δ’ ἀγέλαις βουνόμοις τόκοισί τε</l>
<l>ἀγόνοις γυναικῶν·  ἐν δ’ ὁ πυρφόρος θεὸς</l>
<l>σκήψας ἐλαύνει, λοιμὸς ἔχθιστος, πόλιν,</l>
<l>ὑφ’ οὗ κενοῦται δῶμα Καδμεῖον, μέλας δ’</l>
<l n="30">Ἅιδης στεναγμοῖς καὶ γόοις πλουτίζεται.</l>
<l>θεοῖσι μέν νυν οὐκ ἰσούμενόν ς’ ἐγὼ</l>
<l>οὐδ’ οἵδε παῖδες ἑζόμεσθ’ ἐφέστιοι,</l>
<l>ἀνδρῶν δὲ πρῶτον ἔν τε συμφοραῖς βίου</l>
<l>κρίνοντες ἔν τε δαιμόνων συναλλαγαῖς·</l>
<l n="35">ὅς γ’ ἐξέλυσας ἄστυ Καδμεῖον μολὼν</l>
<l>σκληρᾶς ἀοιδοῦ δασμὸν ὃν παρείχομεν,</l>
<l>καὶ ταῦθ’ ὑφ’ ἡμῶν οὐδὲν ἐξειδὼς πλέον</l>
<l>οὐδ’ ἐκδιδαχθείς, ἀλλὰ προσθήκῃ θεοῦ</l>
<l>λέγει νομίζει θ’ ἡμὶν ὀρθῶσαι βίον·</l>
<l n="40">νῦν τ’, ὦ κράτιστον πᾶσιν Οἰδίπου κάρα,</l>
<l>ἱκετεύομέν σε πάντες οἵδε πρόστροποι</l>
<l>ἀλκήν τιν’ εὑρεῖν ἡμίν, εἴτε του θεῶν</l>
<l>φήμην ἀκούσας εἴτ’ ἀπ’ ἀνδρὸς οἶσθά του·</l>
<l>ὡς τοῖσιν ἐμπείροισι καὶ τὰς ξυμφορὰς</l>
<l n="45">ζώσας ὁρῶ μάλιστα τῶν βουλευμάτων.</l>
<l>ἴθ’, ὦ βροτῶν ἄριστ’, ἀνόρθωσον πόλιν,</l>
<l>ἴθ’, εὐλαβήθηθ’· ὡς σὲ νῦν μὲν ἥδε γῆ</l>
<l>σωτῆρα κλῄζει τῆς πάρος προθυμίας·</l>
<l>ἀρχῆς δὲ τῆς σῆς μηδαμῶς μεμνώμεθα</l>
<l n="50">στάντες τ’  ἐς ὀρθὸν καὶ πεσόντες ὕστερον.</l>
<l>ἀλλ’ ἀσφαλείᾳ τήνδ’ ἀνόρθωσον πόλιν·</l>
<l>ὄρνιθι γὰρ καὶ τὴν τότ’ αἰσίῳ τύχην</l>
<l>παρέσχες ἡμῖν, καὶ τανῦν ἴσος γενοῦ.</l>
<l>ὡς εἴπερ ἄρξεις τῆσδε γῆς, ὥσπερ κρατεῖς,</l>
<l n="55">ξὺν ἀνδράσιν κάλλιον ἢ κενῆς κρατεῖν·</l>
<l>ὡς οὐδέν ἐστιν οὔτε πύργος οὔτε ναῦς</l>
<l>ἔρημος ἀνδρῶν μὴ ξυνοικούντων ἔσω.</l>
<milestone ed="p" n="58" unit="card"/></sp>
<sp>
<speaker>Οἰδίπους</speaker>
<l>ὦ παῖδες οἰκτροί, γνωτὰ κοὐκ ἄγνωτά μοι</l>
<l>προσήλθεθ’ ἱμείροντες·  εὖ γὰρ οἶδ’ ὅτι</l>
<l n="60">νοσεῖτε πάντες, καὶ νοσοῦντες, ὡς ἐγὼ</l>
<l>οὐκ ἔστιν ὑμῶν ὅστις ἐξ ἴσου νοσεῖ.</l>
<l>τὸ μὲν γὰρ ὑμῶν ἄλγος εἰς ἕν’ ἔρχεται</l>
<l>μόνον καθ’ αὑτὸν κοὐδέν’ ἄλλον, ἡ δ’ ἐμὴ</l>
<l>ψυχὴ πόλιν τε κἀμὲ καὶ ς’ ὁμοῦ στένει.</l>
<l n="65">ὥστ’ οὐχ ὕπνῳ γ’ εὕδοντά μ’ ἐξεγείρετε,</l>
<l>ἀλλ’ ἴστε πολλὰ μέν με δακρύσαντα δή,</l>
<l>πολλὰς δ’ ὁδοὺς ἐλθόντα φροντίδος πλάνοις·</l>
<l>ἣν δ’ εὖ σκοπῶν ηὕρισκον ἴασιν μόνην,</l>
<l>ταύτην ἔπραξα·  παῖδα γὰρ Μενοικέως</l>
<l n="70">Κρέοντ’, ἐμαυτοῦ γαμβρόν, ἐς τὰ Πυθικὰ</l>
<l>ἔπεμψα Φοίβου δώμαθ’, ὡς πύθοιθ’ ὅ τι</l>
<l>δρῶν ἢ τί φωνῶν τήνδε ῥυσαίμην πόλιν.</l>
<l>καί μ’ ἦμαρ ἤδη ξυμμετρούμενον χρόνῳ</l>
<l>λυπεῖ τί πράσσει·  τοῦ γὰρ εἰκότος πέρα</l>
<l n="75">ἄπεστι πλείω τοῦ καθήκοντος χρόνου.</l>
<l>ὅταν δ’ ἵκηται, τηνικαῦτ’ ἐγὼ κακὸς</l>
<l>μὴ δρῶν ἂν εἴην πάνθ’ ὅς’ ἂν δηλοῖ θεός.</l>
<milestone ed="p" n="78" unit="card"/></sp>
<sp>
<speaker>Ἱερεύς</speaker>
<l>ἀλλ’ εἰς καλὸν σύ τ’ εἶπας οἵδε τ’ ἀρτίως</l>
<l>Κρέοντα προσστείχοντα σημαίνουσί μοι.</l></sp>
<sp>
<speaker>Οἰδίπους</speaker>
<l n="80">ὦναξ Ἄπολλον, εἰ γὰρ ἐν τύχῃ γέ τῳ</l>
<l>σωτῆρι βαίη λαμπρὸς ὥσπερ ὄμματι</l></sp>
<sp>
<speaker>Ἱερεύς</speaker>
<l>ἀλλ’ εἰκάσαι μέν, ἡδύς·  οὐ γὰρ ἂν κάρα</l>
<l>πολυστεφὴς ὧδ’ εἷρπε παγκάρπου δάφνης.</l></sp>
<sp>
<speaker>Οἰδίπους</speaker>
<l>τάχ’ εἰσόμεσθα·  ξύμμετρος γὰρ ὡς κλύειν.</l>
<l n="85">ἄναξ, ἐμὸν κήδευμα, παῖ Μενοικέως,</l>
<l>τίν’ ἡμὶν ἥκεις τοῦ θεοῦ φήμην φέρων;</l></sp>
<sp>
<speaker>Κρέων</speaker>
<l>ἐσθλήν·  λέγω γὰρ καὶ τὰ δύσφορ’, εἰ τύχοι</l>
<l>κατ’ ὀρθὸν ἐξελθόντα, πάντ’ ἂν εὐτυχεῖν.</l></sp>
<sp>
<speaker>Οἰδίπους</speaker>
<l>ἔστιν δὲ ποῖον τοὔπος; οὔτε γὰρ θρασὺς</l>
<l n="90">οὔτ’ οὖν προδείσας εἰμὶ τῷ γε νῦν λόγῳ.</l></sp>
<sp>
<speaker>Κρέων</speaker>
<l>εἰ τῶνδε χρῄζεις πλησιαζόντων κλύειν,</l>
<l>ἕτοιμος εἰπεῖν, εἴτε καὶ στείχειν ἔσω.</l></sp>
<sp>
<speaker>Οἰδίπους</speaker>
<l>ἐς πάντας αὔδα·  τῶνδε γὰρ πλέον φέρω</l>
<l>τὸ πένθος ἢ καὶ τῆς ἐμῆς ψυχῆς πέρι.</l></sp>
<sp>
<speaker>Κρέων</speaker>
<l n="95">λέγοιμ’ ἂν οἷ’ ἤκουσα τοῦ θεοῦ πάρα.</l>
<l>ἄνωγεν ἡμᾶς Φοῖβος ἐμφανῶς ἄναξ</l>
<l>μίασμα χώρας, ὡς τεθραμμένον χθονὶ</l>
<l>ἐν τῇδ’, ἐλαύνειν μηδ’ ἀνήκεστον τρέφειν.</l></sp>
<sp>
<speaker>Οἰδίπους</speaker>
<l>ποίῳ καθαρμῷ; τίς ὁ τρόπος τῆς ξυμφορᾶς;</l></sp>
<sp>
<speaker>Κρέων</speaker>
<l n="100">ἀνδρηλατοῦντας ἢ φόνῳ φόνον πάλιν</l>
<l>λύοντας, ὡς τόδ’ αἷμα χειμάζον πόλιν.</l>
<milestone ed="p" n="102" unit="card"/></sp>
<sp>
<speaker>Οἰδίπους</speaker>
<l>ποίου γὰρ ἀνδρὸς τήνδε μηνύει τύχην;</l></sp>
<sp>
<speaker>Κρέων</speaker>
<l>ἦν ἡμίν, ὦναξ, Λάϊός ποθ’ ἡγεμὼν</l>
<l>γῆς τῆσδε, πρὶν σὲ τήνδ’ ἀπευθύνειν πόλιν.</l></sp>
<sp>
<speaker>Οἰδίπους</speaker>
<l n="105">ἔξοιδ’ ἀκούων·  οὐ γὰρ εἰσεῖδόν γέ πω.</l></sp>
<sp>
<speaker>Κρέων</speaker>
<l>τούτου θανόντος νῦν ἐπιστέλλει σαφῶς</l>
<l>τοὺς αὐτοέντας χειρὶ τιμωρεῖν τινας.</l></sp>
<sp>
<speaker>Οἰδίπους</speaker>
<l>οἳ δ’ εἰσὶ ποῦ γῆς; ποῦ τόδ’ εὑρεθήσεται</l>
<l>ἴχνος παλαιᾶς δυστέκμαρτον αἰτίας;</l></sp>
<sp>
<speaker>Κρέων</speaker>
<l n="110">ἐν τῇδ’ ἔφασκε γῇ·  τὸ δὲ ζητούμενον</l>
<l>ἁλωτόν, ἐκφεύγειν δὲ τἀμελούμενον.</l></sp>
<sp>
<speaker>Οἰδίπους</speaker>
<l>πότερα δ’ ἐν οἴκοις ἢ ’ν ἀγροῖς ὁ Λάϊος</l>
<l>ἢ γῆς ἐπ’ ἄλλης τῷδε συμπίπτει φόνῳ;</l></sp>
<sp>
<speaker>Κρέων</speaker>
<l>θεωρός, ὡς ἔφασκεν, ἐκδημῶν, πάλιν</l>
<l n="115">πρὸς οἶκον οὐκέθ’   ἵκεθ’, ὡς ἀπεστάλη.</l></sp>
<sp>
<speaker>Οἰδίπους</speaker>
<l>οὐδ’ ἄγγελός τις οὐδὲ συμπράκτωρ ὁδοῦ</l>
<l>κατεῖδ’, ὅτου τις ἐκμαθὼν ἐχρήσατ’ ἄν;</l></sp>
<sp>
<speaker>Κρέων</speaker>
<l>θνῄσκουσι γάρ, πλὴν εἷς τις, ὃς φόβῳ, φυγὼν</l>
<l>ὧν εἶδε πλὴν ἓν οὐδὲν εἶχ’ εἰδὼς φράσαι.</l></sp>
<sp>
<speaker>Οἰδίπους</speaker>
<l n="120">τὸ ποῖον;  ἓν γὰρ πόλλ’  ἂν ἐξεύροι μαθεῖν,</l>
<l>ἀρχὴν βραχεῖαν εἰ λάβοιμεν ἐλπίδος.</l></sp>
<sp>
<speaker>Κρέων</speaker>
<l>λῃστὰς ἔφασκε συντυχόντας οὐ μιᾷ</l>
<l>ῥώμῃ κτανεῖν νιν, ἀλλὰ σὺν πλήθει χερῶν.</l></sp>
<sp>
<speaker>Οἰδίπους</speaker>
<l>πῶς οὖν ὁ λῃστής, εἴ τι μὴ ξὺν ἀργύρῳ</l>
<l n="125">ἐπράσσετ’ ἐνθένδ’, ἐς τόδ’ ἂν τόλμης ἔβη;</l></sp>
<sp>
<speaker>Κρέων</speaker>
<l>δοκοῦντα ταῦτ’  ἦν· Λαί̈ου δ’ ὀλωλότος</l>
<l>οὐδεὶς ἀρωγὸς ἐν κακοῖς ἐγίγνετο.</l></sp>
<sp>
<speaker>Οἰδίπους</speaker>
<l>κακὸν δὲ ποῖον ἐμποδών, τυραννίδος</l>
<l>οὕτω πεσούσης,   εἶργε τοῦτ’ ἐξειδέναι;</l></sp>
<sp>
<speaker>Κρέων</speaker>
<l n="130">ἡ ποικιλῳδὸς Σφὶγξ τὸ πρὸς ποσὶν σκοπεῖν</l>
<l>μεθέντας ἡμᾶς τἀφανῆ προσήγετο.</l>
<milestone ed="p" n="132" unit="card"/></sp>
<sp>
<speaker>Οἰδίπους</speaker>
<l>ἀλλ’ ἐξ ὑπαρχῆς αὖθις αὔτ’ ἐγὼ φανῶ·</l>
<l>ἐπαξίως γὰρ Φοῖβος, ἀξίως δὲ σὺ</l>
<l>πρὸ τοῦ θανόντος τήνδ’ ἔθεσθ’ ἐπιστροφήν·</l>
<l n="135">ὥστ’ ἐνδίκως ὄψεσθε κἀμὲ σύμμαχον</l>
<l>γῇ τῇδε τιμωροῦντα τῷ θεῷ θ’ ἅμα.</l>
<l>ὑπὲρ γὰρ οὐχὶ τῶν ἀπωτέρω φίλων,</l>
<l>ἀλλ’ αὐτὸς αὑτοῦ τοῦτ’ ἀποσκεδῶ μύσος.</l>
<l>ὅστις γὰρ ἦν ἐκεῖνον ὁ κτανών, τάχ’ ἂν</l>
<l n="140">κἄμ’  ἂν τοιαύτῃ χειρὶ τιμωροῦνθ’  ἕλοι.</l>
<l>κείνῳ προσαρκῶν οὖν ἐμαυτὸν ὠφελῶ.</l>
<l>ἀλλ’ ὡς τάχιστα, παῖδες, ὑμεῖς μὲν βάθρων</l>
<l>ἵστασθε, τούσδ’ ἄραντες ἱκτῆρας κλάδους,</l>
<l>ἄλλος δὲ Κάδμου λαὸν ὧδ’ ἀθροιζέτω,</l>
<l n="145">ὡς πᾶν ἐμοῦ δράσοντος·  ἢ γὰρ εὐτυχεῖς</l>
<l>σὺν τῷ θεῷ φανούμεθ’ ἢ πεπτωκότες.</l></sp>
<sp>
<speaker>Ἱερεύς</speaker>
<l>ὦ παῖδες, ἱστώμεσθα·  τῶνδε γὰρ χάριν</l>
<l>καὶ δεῦρ’ ἔβημεν ὧν ὅδ’ ἐξαγγέλλεται.</l>
<l>Φοῖβος δ’ ὁ πέμψας τάσδε μαντείας ἅμα</l>
<l n="150">σωτήρ δ’  ἵκοιτο καὶ νόσου παυστήριος.</l>
<milestone ed="p" n="151" unit="card"/></sp></div1>
<div1 type="choral">
<div2 type="strophe" n="1"><sp>
<speaker>Χορός</speaker>
<l>ὦ Διὸς ἁδυεπὲς φάτι, τίς ποτε τᾶς πολυχρύσου</l>
<l>Πυθῶνος ἀγλαὰς ἔβας</l>
<l>Θήβας; ἐκτέταμαι φοβερὰν φρένα, δείματι πάλλων,</l>
<l>ἰήιε Δάλιε Παιάν,</l>
<l n="155">ἀμφὶ σοὶ ἁζόμενος τί μοι ἢ νέον</l>
<l>ἢ περιτελλομέναις ὥραις πάλιν ἐξανύσεις χρέος.</l>
<l>εἰπέ μοι, ὦ χρυσέας τέκνον Ἐλπίδος, ἄμβροτε Φάμα.</l>
<milestone ed="p" n="159" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l n="160">πρῶτα σὲ κεκλόμενος, θύγατερ Διός, ἄμβροτ’ Ἀθάνα</l>
<l>γαιάοχόν τ’ ἀδελφεὰν</l>
<l>Ἄρτεμιν, ἃ κυκλόεντ’ ἀγορᾶς θρόνον εὐκλέα</l>
<l>θάσσει,</l>
<l>καὶ Φοῖβον ἑκαβόλον, ἰὼ</l>
<l>τρισσοὶ ἀλεξίμοροι προφάνητέ μοι,</l>
<l n="165">εἴ ποτε καὶ προτέρας ἄτας ὕπερ ὀρνυμένας πόλει</l>
<l>ἠνύσατ’ ἐκτοπίαν φλόγα πήματος, ἔλθετε καὶ νῦν.</l>
<milestone ed="p" n="169" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>ὦ πόποι, ἀνάριθμα γὰρ φέρω</l>
<l n="170">πήματα·  νοσεῖ δέ μοι πρόπας στόλος, οὐδ’ ἔνι φροντίδος ἔγχος</l>
<l>ᾧ τις ἀλέξεται.  οὔτε γὰρ ἔκγονα</l>
<l>κλυτᾶς χθονὸς αὔξεται οὔτε τόκοισιν</l>
<l>ἰηίων καμάτων ἀνέχουσι γυναῖκες·</l>
<l n="175">ἄλλον δ’ ἂν ἄλλῳ προσίδοις ἅπερ εὔπτερον ὄρνιν</l>
<l>κρεῖσσον ἀμαιμακέτου πυρὸς ὄρμενον</l>
<l>ἀκτὰν πρὸς ἑσπέρου θεοῦ.</l>
<milestone ed="p" n="179" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>ὧν πόλις ἀνάριθμος ὄλλυται·</l>
<l n="180">νηλέα δὲ γένεθλα πρὸς πέδῳ θαναταφόρα κεῖται ἀνοίκτως·</l>
<l>ἐν δ’ ἄλοχοι πολιαί τ’ ἔπι ματέρες</l>
<l>ἀχὰν παραβώμιον ἄλλοθεν ἄλλαν</l>
<l>λυγρῶν πόνων ἱκετῆρες ἐπιστενάχουσιν.</l>
<l n="185">παιὰν δὲ λάμπει στονόεσσά τε γῆρυς ὅμαυλος</l>
<l>ὧν ὕπερ, ὦ χρυσέα θύγατερ Διός,</l>
<l>εὐῶπα πέμψον ἀλκάν.</l>
<milestone ed="p" n="190" unit="card"/></sp></div2>
<div2 type="strophe" n="3">
<sp><speaker>Χορός</speaker>
<l n="190">Ἄρεά τε τὸν μαλερόν, ὃς νῦν ἄχαλκος ἀσπίδων</l>
<l>φλέγει με περιβόατον, ἀντιάζω</l>
<l>παλίσσυτον δράμημα νωτίσαι πάτρας</l>
<l>ἔπουρον, εἴτ’ ἐς μέγαν θάλαμον Ἀμφιτρίτας</l>
<l n="195">εἴτ’ ἐς τὸν ἀπόξενον ὅρμων</l>
<l>Θρῄκιον κλύδωνα·</l>
<l>τελεῖν  γὰρ εἴ τι νὺξ ἀφῇ,</l>
<l>τοῦτ’ ἐπ’ ἦμαρ ἔρχεται·</l>
<l>τόν, ὦ τᾶν πυρφόρων</l>
<l n="200">ἀστραπᾶν κράτη νέμων,</l>
<l>ὦ Ζεῦ πάτερ, ὑπὸ σῷ φθίσον κεραυνῷ,</l>
<milestone ed="p" n="203" unit="card"/></sp></div2>
<div2 type="antistrophe" n="3">
<sp><speaker>Χορός</speaker>
<l>Λύκει’ ἄναξ, τά τε σὰ χρυσοστρόφων ἀπ’ ἀγκυλᾶν</l>
<l>βέλεα θέλοιμ’ ἂν ἀδάματ’ ἐνδατεῖσθαι</l>
<l n="205">ἀρωγὰ προσταχθέντα τάς τε πυρφόρους</l>
<l>Ἀρτέμιδος αἴγλας, ξὺν αἷς Λύκι’ ὄρεα διᾴσσει·</l>
<l>τὸν χρυσομίτραν τε κικλήσκω,</l>
<l n="210">τᾶσδ’  ἐπώνυμον γᾶς,</l>
<l>οἰνῶπα Βάκχον εὔιον,</l>
<l>Μαινάδων ὁμόστολον,</l>
<l>πελασθῆναι φλέγοντ’</l>
<l>ἀγλαῶπι &macr; &breve; &macr;</l>  <!-- from isodia.ent, for the moment -->
<l n="215">πεύκᾳ  ’πὶ τὸν ἀπότιμον ἐν θεοῖς θεόν.</l>
<milestone ed="p" n="216" unit="card"/></sp></div2></div1>
<div1 type="episode">
<sp n="*oi)di/pous">
<speaker>Οἰδίπους</speaker>
<l>αἰτεῖς·  ἃ δ’ αἰτεῖς, τἄμ’ ἐὰν θέλῃς ἔπη</l>
<l>κλύων δέχεσθαι τῇ νόσῳ θ’ ὑπηρετεῖν,</l>
<l>ἀλκὴν λάβοις ἂν κἀνακούφισιν κακῶν·</l>
<l>ἁγὼ ξένος μὲν τοῦ λόγου τοῦδ’ ἐξερῶ,</l>
<l n="220">ξένος δὲ τοῦ πραχθέντος·  οὐ γὰρ ἂν μακρὰν</l>
<l>ἴχνευον αὐτός, μὴ οὐκ ἔχων τι σύμβολον,</l>
<l>νῦν δ’ ὕστερος γὰρ ἀστὸς εἰς ἀστοὺς τελῶ,</l>
<l>ὑμῖν προφωνῶ πᾶσι Καδμείοις τάδε·</l>
<l>ὅστις ποθ’ ὑμῶν Λάϊον τὸν Λαβδάκου</l>
<l n="225">κάτοιδεν ἀνδρὸς ἐκ τίνος διώλετο,</l>
<l>τοῦτον κελεύω πάντα σημαίνειν ἐμοί·</l>
<l>κεἰ μὲν φοβεῖται, τοὐπίκλημ’ ὑπεξελεῖν</l>
<l>αὐτὸν καθ’ αὑτοῦ·  πείσεται γὰρ ἄλλο μὲν</l>
<l>ἀστεργὲς οὐδέν.  γῆς δ’ ἄπεισιν ἀσφαλής.</l>
<l n="230">εἰ δ’ αὖ τις ἄλλον οἶδεν ἐξ ἄλλης χθονὸς</l>
<l>τὸν αὐτόχειρα, μὴ σιωπάτω·  τὸ γὰρ</l>
<l>κέρδος τελῶ ’γὼ χἠ χάρις προσκείσεται.</l>
<l>εἰ δ’ αὖ σιωπήσεσθε, καί τις ἢ φίλου</l>
<l>δείσας ἀπώσει τοὔπος ἢ χαὐτοῦ τόδε,</l>
<l n="235">ἃκ τῶνδε δράσω, ταῦτα χρὴ κλύειν ἐμοῦ.</l>
<l>τὸν ἄνδρ’ ἀπαυδῶ τοῦτον, ὅστις ἐστί, γῆς</l>
<l>τῆσδ’, ἧς ἐγὼ κράτη τε καὶ θρόνους νέμω,</l>
<l>μήτ’ εἰσδέχεσθαι μήτε προσφωνεῖν τινα,</l>
<l>μήτ’ ἐν θεῶν εὐχαῖσι μήτε θύμασιν</l>
<l n="240">κοινὸν ποεῖσθαι, μήτε χέρνιβας νέμειν·</l>
<l>ὠθεῖν δ’ ἀπ’ οἴκων πάντας, ὡς μιάσματος</l>
<l>τοῦδ’ ἡμὶν ὄντος, ὡς τὸ Πυθικὸν θεοῦ</l>
<l>μαντεῖον ἐξέφηνεν ἀρτίως ἐμοί.</l>
<l>ἐγὼ μὲν οὖν τοιόσδε τῷ τε δαίμονι</l>
<l n="245">τῷ τ’ ἀνδρὶ τῷ θανόντι σύμμαχος πέλω·</l>
<l>κατεύχομαι δὲ τὸν δεδρακότ’, εἴτε τις</l>
<l>εἷς ὢν λέληθεν εἴτε πλειόνων μέτα,</l>
<l>κακὸν κακῶς νιν ἄμορον ἐκτρῖψαι βίον·</l>
<l>ἐπεύχομαι δ’, οἴκοισιν εἰ ξυνέστιος</l>
<l n="250">ἐν τοῖς ἐμοῖς γένοιτ’  ἐμοῦ συνειδότος,</l>
<l>παθεῖν ἅπερ τοῖσδ’ ἀρτίως ἠρασάμην.</l>
<l>ὑμῖν δὲ ταῦτα πάντ’ ἐπισκήπτω τελεῖν,</l>
<l>ὑπέρ τ’ ἐμαυτοῦ τοῦ θεοῦ τε τῆσδέ τε</l>
<l>γῆς ὧδ’ ἀκάρπως κἀθέως ἐφθαρμένης.</l>
<milestone ed="p" n="255" unit="card"/>
<l n="255">οὐδ’ εἰ γὰρ ἦν τὸ πρᾶγμα μὴ θεήλατον,</l>
<l>ἀκάθαρτον ὑμᾶς εἰκὸς ἦν οὕτως ἐᾶν,</l>
<l>ἀνδρός γ’ ἀρίστου βασιλέως τ’ ὀλωλότος,</l>
<l>ἀλλ’ ἐξερευνᾶν·  νῦν δ’ ἐπεὶ κυρῶ γ’ ἐγὼ</l>
<l>ἔχων μὲν ἀρχὰς ἃς ἐκεῖνος εἶχε πρίν,</l>
<l n="260">ἔχων δὲ λέκτρα καὶ γυναῖχ’  ὁμόσπορον,</l>
<l>κοινῶν τε παίδων κοίν’ ἄν, εἰ κείνῳ γένος</l>
<l>μὴ ’δυστύχησεν, ἦν ἂν ἐκπεφυκότα·</l>
<l>νῦν δ’ ἐς τὸ κείνου κρᾶτ’ ἐνήλαθ’ ἡ τύχη·</l>
<l>ἀνθ’ ὧν ἐγὼ τάδ’, ὡσπερεὶ τοὐμοῦ πατρός,</l>
<l n="265">ὑπερμαχοῦμαι κἀπὶ πᾶν ἀφίξομαι,</l>
<l>ζητῶν τὸν αὐτόχειρα τοῦ φόνου λαβεῖν,</l>
<l>τῷ Λαβδακείῳ παιδὶ Πολυδώρου τε καὶ</l>
<l>τοῦ πρόσθε Κάδμου τοῦ πάλαι τ’ Ἀγήνορος.</l>
<l>καὶ ταῦτα τοῖς μὴ δρῶσιν εὔχομαι θεοὺς</l>
<l n="270">μήτ’ ἄροτον αὐτοῖς γῆς ἀνιέναι τινὰ</l>
<l>μήτ’ οὖν γυναικῶν παῖδας, ἀλλὰ τῷ πότμῳ</l>
<l>τῷ νῦν φθερεῖσθαι κἄτι τοῦδ’ ἐχθίονι·</l>
<l>ὑμῖν δὲ τοῖς ἄλλοισι Καδμείοις, ὅσοις</l>
<l>τάδ’ ἔστ’ ἀρέσκονθ’, ἥ τε σύμμαχος Δίκη</l>
<l n="275">χοἰ πάντες εὖ ξυνεῖεν εἰσαεὶ θεοί.</l>
</sp>
<milestone ed="p" n="276" unit="card"/>
<sp>
<speaker>Χορός</speaker>
<l>ὥσπερ μ’ ἀραῖον ἔλαβες, ὧδ’, ἄναξ, ἐρῶ.</l>
<l>οὔτ’ ἔκτανον γὰρ οὔτε τὸν κτανόντ’ ἔχω</l>
<l>δεῖξαι.  τὸ δὲ ζήτημα τοῦ πέμψαντος ἦν</l>
<l>Φοίβου τόδ’ εἰπεῖν, ὅστις εἴργασταί ποτε.</l></sp>
<sp>
<speaker>Οἰδίπους</speaker>
<l n="280">δίκαι’ ἔλεξας·  ἀλλ’ ἀναγκάσαι θεοὺς</l>
<l>ἃν μὴ θέλωσιν οὐδ’ ἂν εἷς δύναιτ’ ἀνήρ.</l></sp>
<sp>
<speaker>Χορός</speaker>
<l>τὰ δεύτερ’ ἐκ τῶνδ’ ἂν λέγοιμ’ ἁμοὶ δοκεῖ.</l></sp>
<sp>
<speaker>Οἰδίπους</speaker>
<l>εἰ καὶ τρίτ’ ἐστί,  μὴ παρῇς τὸ μὴ οὐ φράσαι.</l></sp>
<sp>
<speaker>Χορός</speaker>
<l>ἄνακτ’ ἄνακτι ταὔθ’ ὁρῶντ’ ἐπίσταμαι</l>
<l n="285">μάλιστα Φοίβῳ Τειρεσίαν, παρ’ οὗ τις ἂν</l>
<l>σκοπῶν τάδ’, ὦναξ, ἐκμάθοι σαφέστατα.</l></sp>
<sp>
<speaker>Οἰδίπους</speaker>
<l>ἀλλ’ οὐκ ἐν ἀργοῖς οὐδὲ τοῦτ’ ἐπραξάμην.</l>
<l>ἔπεμψα γὰρ Κρέοντος εἰπόντος διπλοῦς</l>
<l>πομπούς·  πάλαι δὲ μὴ παρῶν θαυμάζεται.</l></sp>
<sp>
<speaker>Χορός</speaker>
<l n="290">καὶ μὴν τά γ’  ἄλλα κωφὰ καὶ παλαί’ ἔπη.</l></sp>
<sp>
<speaker>Οἰδίπους</speaker>
<l>τὰ ποῖα ταῦτα; πάντα γὰρ σκοπῶ λόγον.</l></sp>
<sp>
<speaker>Χορός</speaker>
<l>θανεῖν ἐλέχθη πρός τινων ὁδοιπόρων.</l></sp>
<sp>
<speaker>Οἰδίπους</speaker>
<l>ἤκουσα κἀγώ.  τὸν δ’ ἰδόντ’ οὐδεὶς ὁρᾷ.</l></sp>
<sp>
<speaker>Χορός</speaker>
<l>ἀλλ’ εἴ τι μὲν δὴ δείματός γ’ ἔχει μέρος,</l>
<l n="295">τὰς σὰς ἀκούων οὐ μενεῖ τοιάσδ’ ἀράς,</l></sp>
<sp>
<speaker>Οἰδίπους</speaker>
<l>ᾧ μή ’στι δρῶντι τάρβος, οὐδ’ ἔπος φοβεῖ.</l></sp>
<sp>
<speaker>Χορός</speaker>
<l>ἀλλ’ οὑξελέγξων αὐτὸν ἔστιν·  οἵδε γὰρ</l>
<l>τὸν θεῖον ἤδη μάντιν ὧδ’ ἄγουσιν, ᾧ</l>
<l>τἀληθὲς ἐμπέφυκεν ἀνθρώπων μόνῳ.</l>
<milestone ed="p" n="300" unit="card"/></sp>
<sp>
<speaker>Οἰδίπους</speaker>
<l n="300">ὦ πάντα νωμῶν Τειρεσία, διδακτά τε</l>
<l>ἄρρητά τ’, οὐράνιά τε καὶ χθονοστιβῆ,</l>
<l>πόλιν μέν, εἰ καὶ μὴ βλέπεις, φρονεῖς δ’ ὅμως</l>
<l>οἵᾳ νόσῳ σύνεστιν·  ἧς σὲ προστάτην</l>
<l>σωτῆρά τ’, ὦναξ, μοῦνον ἐξευρίσκομεν.</l>
<l n="305">Φοῖβος γάρ, εἴ τι μὴ κλύεις τῶν ἀγγέλων,</l>
<l>πέμψασιν ἡμῖν ἀντέπεμψεν, ἔκλυσιν</l>
<l>μόνην ἂν ἐλθεῖν τοῦδε τοῦ νοσήματος,</l>
<l>εἰ τοὺς κτανόντας Λάϊον μαθόντες εὖ</l>
<l>κτείναιμεν ἢ γῆς φυγάδας ἐκπεμψαίμεθα.</l>
<l n="310">σύ νυν φθονήσας μήτ’  ἀπ’  οἰωνῶν φάτιν</l>
<l>μήτ’ εἴ τιν’ ἄλλην μαντικῆς ἔχεις ὁδόν,</l>
<l>ῥῦσαι σεαυτὸν καὶ πόλιν, ῥῦσαι δ’ ἐμέ,</l>
<l>ῥῦσαι δὲ πᾶν μίασμα τοῦ τεθνηκότος.</l>
<l>ἐν σοὶ γὰρ ἐσμέν·  ἄνδρα δ’ ὠφελεῖν ἀφ’ ὧν</l>
<l n="315">ἔχοι τε καὶ δύναιτο, κάλλιστος πόνων.</l></sp>
<sp>
<speaker>Τειρεσίας</speaker>
<l>φεῦ φεῦ, φρονεῖν ὡς δεινὸν ἔνθα μὴ τέλη</l>
<l>λύῃ φρονοῦντι·  ταῦτα γὰρ καλῶς ἐγὼ</l>
<l>εἰδὼς διώλες’·  οὐ γὰρ ἂν δεῦρ’ ἱκόμην.</l></sp>
<sp>
<speaker>Οἰδίπους</speaker>
<l>τί δ’ ἔστιν; ὡς ἄθυμος εἰσελήλυθας.</l></sp>
<sp>
<speaker>Τειρεσίας</speaker>
<l n="320">ἄφες μ’  ἐς οἴκους·  ῥᾷστα γὰρ τὸ σόν τε σὺ</l>
<l>κἀγὼ διοίσω τοὐμόν, ἢν ἐμοὶ πίθῃ.</l></sp>
<sp>
<speaker>Οἰδίπους</speaker>
<l>οὔτ’ ἔννομ’ εἶπας οὔτε προσφιλῆ πόλει</l>
<l>τῇδ’, ἥ ς’ ἔθρεψε, τήνδ’ ἀποστερῶν φάτιν.</l></sp>
<sp>
<speaker>Τειρεσίας</speaker>
<l>ὁρῶ γὰρ οὐδὲ σοὶ τὸ σὸν φώνημ’ ἰὸν</l>
<l n="325">πρὸς καιρόν·  ὡς οὖν μηδ’ ἐγὼ ταὐτὸν πάθω&mdash;</l></sp>
<sp>
<speaker>Οἰδίπους</speaker>
<l>μὴ πρὸς θεῶν φρονῶν γ’ ἀποστραφῇς, ἐπεὶ</l>
<l>πάντες σε προσκυνοῦμεν οἵδ’ ἱκτήριοι.</l></sp>
<sp>
<speaker>Τειρεσίας</speaker>
<l>πάντες γὰρ οὐ φρονεῖτ’·  ἐγὼ δ’ οὐ μή ποτε</l>
<l>τἄμ’, ὡς ἂν εἴπω μὴ τὰ ς’, ἐκφήνω κακά.</l>
<milestone ed="p" n="330" unit="card"/></sp>
<sp>
<speaker>Οἰδίπους</speaker>
<l n="330">τί φής;  ξυνειδὼς οὐ φράσεις, ἀλλ’ ἐννοεῖς</l>
<l>ἡμᾶς προδοῦναι καὶ καταφθεῖραι πόλιν;</l></sp>
<sp>
<speaker>Τειρεσίας</speaker>
<l>ἐγὼ οὔτ’ ἐμαυτὸν οὔτε ς’ ἀλγυνῶ.  τί ταῦτ’</l>
<l>ἄλλως ἐλέγχεις; οὐ γὰρ ἂν πύθοιό μου.</l></sp>
<sp>
<speaker>Οἰδίπους</speaker>
<l>οὐκ, ὦ κακῶν κάκιστε, καὶ γὰρ ἂν πέτρου</l>
<l n="335">φύσιν σύ γ’ ὀργάνειας, ἐξερεῖς ποτε,</l>
<l>ἀλλ’ ὧδ’ ἄτεγκτος κἀτελεύτητος φανεῖ;</l></sp>
<sp>
<speaker>Τειρεσίας</speaker>
<l>ὀργὴν ἐμέμψω τὴν ἐμήν, τὴν σὴν δ’ ὁμοῦ</l>
<l>ναίουσαν οὐ κατεῖδες, ἀλλ’ ἐμὲ ψέγεις.</l></sp>
<sp>
<speaker>Οἰδίπους</speaker>
<l>τίς γὰρ τοιαῦτ’ ἂν οὐκ ἂν ὀργίζοιτ’ ἔπη</l>
<l n="340">κλύων, ἃ νῦν σὺ τήνδ’ ἀτιμάζεις πόλιν;</l></sp>
<sp>
<speaker>Τειρεσίας</speaker>
<l>ἥξει γὰρ αὐτά, κἂν ἐγὼ σιγῇ στέγω.</l></sp>
<sp>
<speaker>Οἰδίπους</speaker>
<l>οὐκοῦν ἅ γ’ ἥξει καὶ σὲ χρὴ λέγειν ἐμοί.</l></sp>
<sp>
<speaker>Τειρεσίας</speaker>
<l>οὐκ ἂν πέρα φράσαιμι.  πρὸς τάδ’, εἰ θέλεις,</l>
<l>θυμοῦ δι’ ὀργῆς ἥτις ἀγριωτάτη.</l></sp>
<sp>
<speaker>Οἰδίπους</speaker>
<l n="345">καὶ μὴν παρήσω γ’ οὐδέν, ὡς ὀργῆς ἔχω,</l>
<l>ἅπερ ξυνίημ’·  ἴσθι γὰρ δοκῶν ἐμοὶ</l>
<l>καὶ ξυμφυτεῦσαι τοὔργον εἰργάσθαι θ’, ὅσον</l>
<l>μὴ χερσὶ καίνων·  εἰ δ’ ἐτύγχανες βλέπων,</l>
<l>καὶ τοὔργον ἂν σοῦ τοῦτ’, ἔφην εἶναι μόνου.</l></sp>
<sp>
<speaker>Τειρεσίας</speaker>
<l n="350">ἄληθες;  ἐννέπω σὲ  τῷ κηρύγματι</l>
<l>ᾧπερ προεῖπας ἐμμένειν, κἀφ’ ἡμέρας</l>
<l>τῆς νῦν προσαυδᾶν μήτε τούσδε μήτ’ ἐμέ,</l>
<l>ὡς ὄντι γῆς τῆσδ’ ἀνοσίῳ μιάστορι.</l>
<milestone ed="p" n="354" unit="card"/></sp>
<sp>
<speaker>Οἰδίπους</speaker>
<l>οὕτως ἀναιδῶς ἐξεκίνησας τόδε</l>
<l n="355">τὸ ῥῆμα; καὶ ποῦ τοῦτο φεύξεσθαι δοκεῖς;</l></sp>
<sp>
<speaker>Τειρεσίας</speaker>
<l>πέφευγα·  τἀληθὲς γὰρ ἰσχῦον τρέφω.</l></sp>
<sp>
<speaker>Οἰδίπους</speaker>
<l>πρὸς τοῦ διδαχθείς; οὐ γὰρ ἔκ γε τῆς τέχνης.</l></sp>
<sp>
<speaker>Τειρεσίας</speaker>
<l>πρὸς σοῦ·  σὺ γάρ μ’ ἄκοντα προυτρέψω λέγειν.</l></sp>
<sp>
<speaker>Οἰδίπους</speaker>
<l>ποῖον λόγον; λέγ’ αὖθις, ὡς μᾶλλον μάθω.</l></sp>
<sp>
<speaker>Τειρεσίας</speaker>
<l n="360">οὐχὶ ξυνῆκας πρόσθεν;  ἢ  ’κπειρᾷ λέγων;</l></sp>
<sp>
<speaker>Οἰδίπους</speaker>
<l>οὐχ ὥστε γ’ εἰπεῖν γνωστόν·  ἀλλ’ αὖθις φράσον.</l></sp>
<sp>
<speaker>Τειρεσίας</speaker>
<l>φονέα σε φημὶ τἀνδρὸς οὗ ζητεῖς κυρεῖν.</l></sp>
<sp>
<speaker>Οἰδίπους</speaker>
<l>ἀλλ’ οὔ τι χαίρων  δίς γε πημονὰς ἐρεῖς.</l></sp>
<sp>
<speaker>Τειρεσίας</speaker>
<l>εἴπω τι δῆτα κἄλλ’, ἵν’ ὀργίζῃ πλέον;</l></sp>
<sp>
<speaker>Οἰδίπους</speaker>
<l n="365">ὅσον γε χρῄζεις·  ὡς μάτην εἰρήσεται.</l></sp>
<sp>
<speaker>Τειρεσίας</speaker>
<l>λεληθέναι σε φημὶ σὺν τοῖς φιλτάτοις</l>
<l>αἴσχισθ’ ὁμιλοῦντ’, οὐδ’ ὁρᾶν ἵν’ εἶ κακοῦ.</l></sp>
<sp>
<speaker>Οἰδίπους</speaker>
<l>ἦ καὶ γεγηθὼς ταῦτ’ ἀεὶ λέξειν δοκεῖς;</l></sp>
<sp>
<speaker>Τειρεσίας</speaker>
<l>εἴπερ τί γ’ ἐστὶ τῆς ἀληθείας σθένος.</l></sp>
<sp>
<speaker>Οἰδίπους</speaker>
<l n="370">ἀλλ’ ἔστι, πλὴν σοί·  σοὶ δὲ τοῦτ’ οὐκ ἔστ’ ἐπεὶ</l>
<l>τυφλὸς τά τ’ ὦτα τόν τε νοῦν τά τ’ ὄμματ’ εἶ.</l></sp>
<sp>
<speaker>Τειρεσίας</speaker>
<l>σὺ δ’ ἄθλιός γε ταῦτ’ ὀνειδίζων, ἃ σοὶ</l>
<l>οὐδεὶς ὃς οὐχὶ τῶνδ’ ὀνειδιεῖ τάχα.</l></sp>
<sp>
<speaker>Οἰδίπους</speaker>
<l>μιᾶς τρέφει πρὸς νυκτός, ὥστε μήτ’ ἐμὲ</l>
<l n="375">μήτ’ ἄλλον, ὅστις φῶς ὁρᾷ, βλάψαι ποτ’ ἄν.</l></sp>
<sp>
<speaker>Τειρεσίας</speaker>
<l>οὐ γάρ σε μοῖρα πρός γ’ ἐμοῦ πεσεῖν, ἐπεὶ</l>
<l>ἱκανὸς Ἀπόλλων, ᾧ τάδ’ ἐκπρᾶξαι μέλει.</l></sp>
<sp>
<speaker>Οἰδίπους</speaker>
<l>Κρέοντος ἢ σοῦ ταῦτα τἀξευρήματα;</l></sp>
<sp>
<speaker>Τειρεσίας</speaker>
<l>Κρέων δέ σοι πῆμ’ οὐδέν, ἀλλ’ αὐτὸς σὺ σοί.</l>
<milestone ed="p" n="380" unit="card"/></sp>
<sp>
<speaker>Οἰδίπους</speaker>
<l n="380">ὦ πλοῦτε καὶ τυραννὶ καὶ τέχνη τέχνης</l>
<l>ὑπερφέρουσα τῷ πολυζήλῳ βίῳ,</l>
<l>ὅσος παρ’ ὑμῖν ὁ φθόνος φυλάσσεται,</l>
<l>εἰ τῆσδέ γ’ ἀρχῆς οὕνεχ’, ἣν ἐμοὶ πόλις</l>
<l>δωρητόν, οὐκ αἰτητόν, εἰσεχείρισεν,</l>
<l n="385">ταύτης Κρέων ὁ πιστός, οὑξ ἀρχῆς φίλος,</l>
<l>λάθρᾳ μ’ ὑπελθὼν ἐκβαλεῖν ἱμείρεται,</l>
<l>ὑφεὶς μάγον τοιόνδε μηχανορράφον,</l>
<l>δόλιον ἀγύρτην, ὅστις ἐν τοῖς κέρδεσιν</l>
<l>μόνον δέδορκε, τὴν τέχνην δ’ ἔφυ τυφλός.</l>
<l n="390">ἐπεί, φέρ’  εἰπέ, ποῦ σὺ μάντις εἶ σαφής;</l>
<l>πῶς οὐκ, ὅθ’ ἡ ῥαψῳδὸς ἐνθάδ’ ἦν κύων,</l>
<l>ηὔδας τι τοῖσδ’ ἀστοῖσιν ἐκλυτήριον;</l>
<l>καίτοι τό γ’ αἴνιγμ’ οὐχὶ τοὐπιόντος ἦν</l>
<l>ἀνδρὸς διειπεῖν, ἀλλὰ μαντείας ἔδει·</l>
<l n="395">ἣν οὔτ’ ἀπ’ οἰωνῶν σὺ προυφάνης ἔχων</l>
<l>οὔτ’ ἐκ θεῶν του γνωτόν·  ἀλλ’ ἐγὼ μολών,</l>
<l>ὁ μηδὲν εἰδὼς Οἰδίπους, ἔπαυσά νιν,</l>
<l>γνώμῃ κυρήσας οὐδ’ ἀπ’, οἰωνῶν μαθών·</l>
<l>ὃν δὴ σὺ πειρᾷς ἐκβαλεῖν, δοκῶν θρόνοις</l>
<l n="400">παραστατήσειν τοῖς Κρεοντείοις πέλας.</l>
<l>κλαίων δοκεῖς μοι καὶ σὺ χὠ συνθεὶς τάδε</l>
<l>ἀγηλατήσειν·  εἰ δὲ μὴ ’δόκεις γέρων</l>
<l>εἶναι, παθὼν ἔγνως ἂν οἷά περ φρονεῖς.</l></sp>
<sp>
<speaker>Χορός</speaker>
<l>ἡμῖν μὲν εἰκάζουσι καὶ τὰ τοῦδ’ ἔπη</l>
<l n="405">ὀργῇ λελέχθαι καὶ τά ς’, Οἰδίπους, δοκεῖ,</l>
<l>δεῖ δ’ οὐ τοιούτων, ἀλλ’ ὅπως τὰ τοῦ θεοῦ</l>
<l>μαντεῖ’ ἄριστα λύσομεν, τόδε σκοπεῖν.</l>
<milestone ed="p" n="408" unit="card"/></sp>
<sp>
<speaker>Τειρεσίας</speaker>
<l>εἰ καὶ τυραννεῖς, ἐξισωτέον τὸ γοῦν</l>
<l>ἴς’ ἀντιλέξαι·  τοῦδε γὰρ κἀγὼ κρατῶ.</l>
<l n="410">οὐ γάρ τι σοὶ ζῶ δοῦλος, ἀλλὰ Λοξίᾳ·</l>
<l>ὥστ’ οὐ Κρέοντος προστάτου γεγράψομαι.</l>
<l>λέγω δ’, ἐπειδὴ καὶ τυφλόν μ’ ὠνείδισας·</l>
<l>σὺ καὶ δέδορκας κοὐ βλέπεις ἵν’ εἶ κακοῦ,</l>
<l>οὐδ’ ἔνθα ναίεις, οὐδ’ ὅτων οἰκεῖς μέτα.</l>
<l n="415">ἆρ’ οἶσθ’ ἀφ’ ὧν εἶ; καὶ λέληθας ἐχθρὸς ὢν</l>
<l>τοῖς σοῖσιν αὐτοῦ νέρθε κἀπὶ γῆς ἄνω,</l>
<l>καί ς’ ἀμφιπλὴξ μητρός τε καὶ τοῦ σοῦ πατρὸς</l>
<l>ἐλᾷ ποτ’ ἐκ γῆς τῆσδε δεινόπους ἀρά,</l>
<l>βλέποντα νῦν μὲν ὄρθ’, ἔπειτα δὲ σκότον.</l>
<l n="420">βοῆς δὲ τῆς σῆς ποῖος οὐκ ἔσται λιμήν,</l>
<l>ποῖος Κιθαιρὼν οὐχὶ σύμφωνος τάχα,</l>
<l>ὅταν καταίσθῃ τὸν ὑμέναιον, ὃν δόμοις</l>
<l>ἄνορμον εἰσέπλευσας, εὐπλοίας τυχών;</l>
<l>ἄλλων δὲ πλῆθος οὐκ ἐπαισθάνει κακῶν,</l>
<l n="425">ἅ ς’ ἐξισώσει σοί τε καὶ τοῖς σοῖς τέκνοις.</l>
<l>πρὸς ταῦτα καὶ Κρέοντα καὶ τοὐμὸν στόμα</l>
<l>προπηλάκιζε·  σοῦ γὰρ οὐκ ἔστιν βροτῶν</l>
<l>κάκιον ὅστις ἐκτριβήσεταί ποτε.</l>
<milestone ed="p" n="429" unit="card"/></sp>
<sp>
<speaker>Οἰδίπους</speaker>
<l>ἦ ταῦτα δῆτ’ ἀνεκτὰ πρὸς τούτου κλύειν;</l>
<l n="430">οὐκ εἰς ὄλεθρον;   οὐχὶ θᾶσσον;  οὐ πάλιν</l>
<l>ἄψορρος οἴκων τῶνδ’ ἀποστραφεὶς ἄπει;</l></sp>
<sp>
<speaker>Τειρεσίας</speaker>
<l>οὐδ’ ἱκόμην ἔγωγ’  ἄν, εἰ σὺ μὴ ’κάλεις.</l></sp>
<sp>
<speaker>Οἰδίπους</speaker>
<l>οὐ γάρ τί ς’ ᾔδη μῶρα φωνήσοντ’, ἐπεὶ</l>
<l>σχολῇ ς’ ἂν οἴκους τοὺς ἐμοὺς ἐστειλάμην.</l></sp>
<sp>
<speaker>Τειρεσίας</speaker>
<l n="435">ἡμεῖς τοιοίδ’ ἔφυμεν, ὡς μὲν σοὶ δοκεῖ,</l>
<l>μῶροι, γονεῦσι δ’, οἵ ς’ ἔφυσαν, ἔμφρονες.</l></sp>
<sp>
<speaker>Οἰδίπους</speaker>
<l>ποίοισι; μεῖνον, τίς δέ μ’ ἐκφύει βροτῶν;</l></sp>
<sp>
<speaker>Τειρεσίας</speaker>
<l>ἥδ’ ἡμέρα φύσει σε καὶ διαφθερεῖ.</l></sp>
<sp>
<speaker>Οἰδίπους</speaker>
<l>ὡς πάντ’ ἄγαν αἰνικτὰ κἀσαφῆ λέγεις.</l></sp>
<sp>
<speaker>Τειρεσίας</speaker>
<l n="440">οὔκουν σὺ ταῦτ’  ἄριστος εὑρίσκειν ἔφυς;</l></sp>
<sp>
<speaker>Οἰδίπους</speaker>
<l>τοιαῦτ’ ὀνείδιζ’, οἷς ἔμ’ εὑρήσεις μέγαν.</l></sp>
<sp>
<speaker>Τειρεσίας</speaker>
<l>αὕτη γε μέντοι ς’ ἡ τύχη διώλεσεν.</l></sp>
<sp>
<speaker>Οἰδίπους</speaker>
<l>ἀλλ’ εἰ πόλιν τήνδ’ ἐξέσως’, οὔ μοι μέλει.</l></sp>
<sp>
<speaker>Τειρεσίας</speaker>
<l>ἄπειμι τοίνυν·  καὶ σύ, παῖ, κόμιζέ με.</l></sp>
<sp>
<speaker>Οἰδίπους</speaker>
<l n="445">κομιζέτω δῆθ’·  ὡς παρὼν σύ γ’ ἐμποδὼν</l>
<l>ὀχλεῖς, συθείς τ’ ἂν οὐκ ἂν ἀλγύνοις πλέον.</l>
<milestone ed="p" n="447" unit="card"/></sp>
<sp>
<speaker>Τειρεσίας</speaker>
<l>εἰπὼν ἄπειμ’ ὧν οὕνεκ’, ἦλθον, οὐ τὸ σὸν</l>
<l>δείσας πρόσωπον·  οὐ γὰρ ἔσθ’ ὅπου μ’ ὀλεῖς.</l>
<l>λέγω δέ σοι·  τὸν ἄνδρα τοῦτον, ὃν πάλαι</l>
<l n="450">ζητεῖς ἀπειλῶν κἀνακηρύσσων φόνον</l>
<l>τὸν Λαί̈ειον, οὗτός ἐστιν ἐνθάδε,</l>
<l>ξένος λόγῳ μέτοικος, εἶτα δ’ ἐγγενὴς</l>
<l>φανήσεται Θηβαῖος, οὐδ’ ἡσθήσεται</l>
<l>τῇ ξυμφορᾷ·  τυφλὸς γὰρ ἐκ δεδορκότος</l>
<l n="455">καὶ πτωχὸς ἀντὶ πλουσίου ξένην ἔπι</l>
<l>σκήπτρῳ προδεικνὺς γαῖαν ἐμπορεύσεται.</l>
<l>φανήσεται δὲ παισὶ τοῖς αὑτοῦ ξυνὼν</l>
<l>ἀδελφὸς αὑτὸς καὶ πατήρ, κἀξ ἧς ἔφυ</l>
<l>γυναικὸς υἱὸς καὶ πόσις, καὶ τοῦ πατρὸς</l>
<l n="460">ὁμόσπορός τε καὶ φονεύς.   καὶ ταῦτ’  ἰὼν</l>
<l>εἴσω λογίζου·  κἂν λάβῃς ἐψευσμένον,</l>
<l>φάσκειν ἔμ’ ἤδη μαντικῇ μηδὲν φρονεῖν.</l>
<milestone ed="p" n="463" unit="card"/></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>τίς ὅντιν’ ἁ θεσπιέπεια Δελφὶς εἶπε πέτρα</l>
<l n="465">ἄρρητ’ ἀρρήτων τελέσαντα φοινίαισι χερσίν;</l>
<l>ὥρα νιν ἀελλάδων</l>
<l>ἵππων σθεναρώτερον</l>
<l>φυγᾷ πόδα νωμᾶν.</l>
<l>ἔνοπλος γὰρ ἐπ’ αὐτὸν ἐπενθρῴσκει</l>
<l n="470">πυρὶ καὶ στεροπαῖς ὁ Διὸς γενέτας,</l>
<l>δειναὶ δ’ ἅμ’ ἕπονται</l>
<l>κῆρες ἀναπλάκητοι</l>
<milestone ed="p" n="473" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ἔλαμψε γὰρ τοῦ νιφόεντος ἀρτίως φανεῖσα</l>
<l>φάμα Παρνασοῦ τὸν ἄδηλον ἄνδρα πάντ’ ἰχνεύειν.</l>
<l n="475">φοιτᾷ γὰρ ὑπ’ ἀγρίαν</l>
<l>ὕλαν ἀνά τ’ ἄντρα καὶ</l>
<l>πέτρας ἰσόταυρος</l>
<l>μέλεος μελέῳ ποδὶ χηρεύων,</l>
<l n="480">τὰ μεσόμφαλα γᾶς ἀπονοσφίζων</l>
<l>μαντεῖα·  τὰ δ’ ἀεὶ</l>
<l>ζῶντα περιποτᾶται.</l>
<milestone ed="p" n="483" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>δεινὰ μὲν οὖν, δεινὰ ταράσσει σοφὸς οἰωνοθέτας</l>
<l n="485">οὔτε δοκοῦντ’ οὔτ’ ἀποφάσκονθ’·  ὅ τι λέξω δ’ ἀπορῶ.</l>
<l>πέτομαι δ’ ἐλπίσιν οὔτ’, ἐνθάδ’ ὁρῶν οὔτ’ ὀπίσω.</l>
<l>τί γὰρ ἢ Λαβδακίδαις</l>
<l n="490">ἢ τῷ Πολύβου νεῖκος ἔκειτ’, οὔτε πάροιθέν ποτ’ ἔγωγ’</l>
<l>ἔμαθον, πρὸς ὅτου δὴ βασανίζων βασάνῳ</l>
<l>ἐπὶ τὰν ἐπίδαμον φάτιν εἶμ’ Οἰδιπόδα Λαβδακίδαις</l>
<l n="495">ἐπίκουρος ἀδήλων θανάτων.</l>
<milestone ed="p" n="496" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>ἀλλ’ ὁ μὲν οὖν Ζεὺς ὅ τ’ Ἀπόλλων ξυνετοὶ καὶ τὰ βροτῶν</l>
<l n="500">εἰδότες·  ἀνδρῶν δ’ ὅτι μάντις πλέον ἢ ’γὼ φέρεται,</l>
<l>κρίσις οὔκ ἔστιν ἀλαθής·  σοφίᾳ δ’ ἂν σοφίαν</l>
<l>παραμείψειεν ἀνήρ.</l>
<l n="505">ἀλλ’ οὔποτ’ ἔγωγ’ ἄν, πρὶν ἴδοιμ’ ὀρθὸν ἔπος, μεμφομένων ἂν καταφαίην.</l>
<l>φανερὰ γὰρ ἐπ’ αὐτῷ, πτερόεσς’ ἦλθε κόρα</l>
<l n="510">ποτέ, καὶ σοφὸς ὤφθη βασάνῳ θ’ ἁδύπολις τῷ ἀπ’ ἐμᾶς</l>
<l>φρενὸς οὔποτ’ ὀφλήσει κακίαν.</l>
<milestone ed="p" n="513" unit="card"/></sp></div2></div1>
<div1 type="episode">
<sp>
<speaker>Κρέων</speaker>
<l>ἄνδρες πολῖται, δείν’ ἔπη πεπυσμένος</l>
<l>κατηγορεῖν μου τὸν τύραννον Οἰδίπουν,</l>
<l n="515">πάρειμ’ ἀτλητῶν.  εἰ γὰρ ἐν ταῖς ξυμφοραῖς</l>
<l>ταῖς νῦν νομίζει πρός γ’ ἐμοῦ πεπονθέναι</l>
<l>λόγοισιν εἴτ’ ἔργοισιν εἰς βλάβην φέρον,</l>
<l>οὔτοι βίου μοι τοῦ μακραίωνος πόθος,</l>
<l>φέροντι τήνδε βάξιν.  οὐ γὰρ εἰς ἁπλοῦν</l>
<l n="520">ἡ ζημία μοι τοῦ λόγου τούτου φέρει,</l>
<l>ἀλλ’ ἐς μέγιστον, εἰ κακὸς μὲν ἐν πόλει,</l>
<l>κακὸς δὲ πρὸς σοῦ καὶ φίλων κεκλήσομαι.</l></sp>
<sp>
<speaker>Χορός</speaker>
<l>ἀλλ’ ἦλθε μὲν δὴ τοῦτο τοὔνειδος τάχ’ ἂν</l>
<l>ὀργῇ βιασθὲν μᾶλλον ἢ γνώμῃ φρενῶν.</l></sp>
<sp>
<speaker>Κρέων</speaker>
<l n="525">τοὔπος δ’ ἐφάνθη, ταῖς ἐμαῖς γνώμαις ὅτι</l>
<l>πεισθεὶς ὁ μάντις τοὺς λόγους ψευδεῖς λέγοι;</l></sp>
<sp>
<speaker>Χορός</speaker>
<l>ηὐδᾶτο μὲν τάδ’, οἶδα δ’ οὐ γνώμῃ τίνι.</l></sp>
<sp>
<speaker>Κρέων</speaker>
<l>ἐξ ὀμμάτων δ’ ὀρθῶν τε κἀξ ὀρθῆς φρενὸς</l>
<l>κατηγορεῖτο τοὐπίκλημα τοῦτό μου;</l></sp>
<sp>
<speaker>Χορός</speaker>
<l n="530">οὐκ οἶδ’·  ἃ γὰρ δρῶς’, οἱ κρατοῦντες οὐχ ὁρῶ.</l>
<l>αὐτὸς δ’ ὅδ’ ἤδη δωμάτων ἔξω περᾷ.</l></sp>
<sp>
<speaker>Οἰδίπους</speaker>
<l>οὗτος σύ, πῶς δεῦρ’ ἦλθες; ἦ τοσόνδ’ ἔχεις</l>
<l>τόλμης πρόσωπον ὥστε τὰς ἐμὰς στέγας</l>
<l>ἵκου, φονεὺς ὢν τοῦδε τἀνδρὸς ἐμφανῶς</l>
<l n="535">λῃστής τ’ ἐναργὴς τῆς ἐμῆς τυραννίδος;</l>
<l>φέρ’ εἰπὲ πρὸς θεῶν, δειλίαν ἢ μωρίαν</l>
<l>ἰδών τιν’ ἔν μοι ταῦτ’ ἐβουλεύσω ποεῖν;</l>
<l>ἢ τοὔργον ὡς οὐ γνωριοῖμί σου τόδε</l>
<l>δόλῳ προσέρπον ἢ οὐκ ἀλεξοίμην μαθών;</l>
<l n="540">ἆρ’  οὐχὶ μῶρόν ἐστι τοὐγχείρημά σου,</l>
<l>ἄνευ τε πλήθους καὶ φίλων τυραννίδα</l>
<l>θηρᾶν, ὃ πλήθει χρήμασίν θ’ ἁλίσκεται;</l>
<milestone ed="p" n="543" unit="card"/></sp>
<sp>
<speaker>Κρέων</speaker>
<l>οἶσθ’ ὡς πόησον; ἀντὶ τῶν εἰρημένων</l>
<l>ἴς’ ἀντάκουσον, κᾆτα κρῖν’ αὐτὸς μαθών.</l></sp>
<sp>
<speaker>Οἰδίπους</speaker>
<l n="545">λέγειν σὺ δεινός,  μανθάνειν δ’ ἐγὼ κακὸς</l>
<l>σοῦ· δυσμενῆ γὰρ καὶ βαρύν ς’ ηὕρηκ’ ἐμοί.</l></sp>
<sp>
<speaker>Κρέων</speaker>
<l>τοῦτ’ αὐτὸ νῦν μου πρῶτ’ ἄκουσον ὡς ἐρῶ.</l></sp>
<sp>
<speaker>Οἰδίπους</speaker>
<l>τοῦτ’ αὐτὸ μή μοι φράζ’, ὅπως οὐκ εἶ κακός.</l></sp>
<sp>
<speaker>Κρέων</speaker>
<l>εἴ τοι νομίζεις κτῆμα τὴν αὐθαδίαν</l>
<l n="550">εἶναί τι τοῦ νοῦ  χωρίς, οὐκ ὀρθῶς φρονεῖς.</l></sp>
<sp>
<speaker>Οἰδίπους</speaker>
<l>εἴ τοι νομίζεις ἄνδρα συγγενῆ κακῶς</l>
<l>δρῶν οὐχ ὑφέξειν  τὴν δίκην, οὐκ εὖ φρονεῖς.</l></sp>
<sp>
<speaker>Κρέων</speaker>
<l>ξύμφημί σοι ταῦτ’ ἔνδικ’ εἰρῆσθαι·  τὸ δὲ</l>
<l>πάθημ’ ὁποῖον φὴς παθεῖν, δίδασκέ με.</l></sp>
<sp>
<speaker>Οἰδίπους</speaker>
<l n="555">ἔπειθες ἢ οὐκ ἔπειθες, ὡς χρείη μ’ ἐπὶ</l>
<l>τὸν σεμνόμαντιν ἄνδρα πέμψασθαί τινα;</l></sp>
<sp>
<speaker>Κρέων</speaker>
<l>καὶ νῦν ἔθ’ αὑτός εἰμι τῷ βουλεύματι.</l></sp>
<sp>
<speaker>Οἰδίπους</speaker>
<l>πόσον τιν’ ἤδη δῆθ’ ὁ Λάϊος χρόνον</l></sp>
<sp>
<speaker>Κρέων</speaker>
<l>δέδρακε ποῖον ἔργον; οὐ γὰρ ἐννοῶ.</l></sp>
<sp>
<speaker>Οἰδίπους</speaker>
<l n="560">ἄφαντος ἔρρει θανασίμῳ χειρώματι;</l></sp>
<sp>
<speaker>Κρέων</speaker>
<l>μακροὶ παλαιοί τ’    ἂν μετρηθεῖεν χρόνοι.</l></sp>
<sp>
<speaker>Οἰδίπους</speaker>
<l>τότ’ οὖν ὁ μάντις οὗτος ἦν ἐν τῇ τέχνῃ;</l></sp>
<sp>
<speaker>Κρέων</speaker>
<l>σοφός γ’ ὁμοίως   κἀξ ἴσου τιμώμενος.</l></sp>
<sp>
<speaker>Οἰδίπους</speaker>
<l>ἐμνήσατ’ οὖν ἐμοῦ τι τῷ τότ’ ἐν χρόνῳ;</l></sp>
<sp>
<speaker>Κρέων</speaker>
<l n="565">οὔκουν ἐμοῦ γ’   ἑστῶτος οὐδαμοῦ πέλας.</l></sp>
<sp>
<speaker>Οἰδίπους</speaker>
<l>ἀλλ’ οὐκ ἔρευναν τοῦ κτανόντος ἔσχετε;</l></sp>
<sp>
<speaker>Κρέων</speaker>
<l>παρέσχομεν, πῶς    δ’ οὐχί; κοὐκ ἠκούσαμεν.</l></sp>
<sp>
<speaker>Οἰδίπους</speaker>
<l>πῶς οὖν τόθ’ οὗτος ὁ σοφὸς οὐκ ηὔδα τάδε;</l></sp>
<sp>
<speaker>Κρέων</speaker>
<l>οὐκ οἶδ’·  ἐφ’ οἷς γὰρ μὴ φρονῶ σιγᾶν φιλῶ.</l></sp>
<sp>
<speaker>Οἰδίπους</speaker>
<l n="570">τοσόνδε γ’ οἶσθα καὶ λέγοις ἂν εὖ φρονῶν.</l></sp>
<sp>
<speaker>Κρέων</speaker>
<l>ποῖον τόδ’; εἰ γὰρ οἶδά γ’, οὐκ ἀρνήσομαι.</l></sp>
<sp>
<speaker>Οἰδίπους</speaker>
<l>ὁθούνεκ’, εἰ μὴ σοὶ ξυνῆλθε, τάσδ’ ἐμὰς</l>
<l>οὐκ ἄν ποτ’ εἶπε Λαί̈ου διαφθοράς.</l></sp>
<sp>
<speaker>Κρέων</speaker>
<l>εἰ μὲν λέγει τάδ’, αὐτὸς οἶσθ’·  ἐγὼ δὲ σοῦ</l>
<l n="575">μαθεῖν δικαιῶ ταὔθ’ ἅπερ κἀμοῦ σὺ νῦν.</l></sp>
<sp>
<speaker>Οἰδίπους</speaker>
<l>ἐκμάνθαν’·  οὐ γὰρ δὴ φονεὺς ἁλώσομαι.</l></sp>
<sp>
<speaker>Κρέων</speaker>
<l>τί δῆτ’; ἀδελφὴν τὴν ἐμὴν γήμας ἔχεις;</l></sp>
<sp>
<speaker>Οἰδίπους</speaker>
<l>ἄρνησις οὐκ ἔνεστιν ὧν ἀνιστορεῖς.</l></sp>
<sp>
<speaker>Κρέων</speaker>
<l>ἄρχεις δ’ ἐκείνῃ ταὐτὰ γῆς ἴσον νέμων;</l></sp>
<sp>
<speaker>Οἰδίπους</speaker>
<l n="580">ἃν ᾖ θέλουσα πάντ’  ἐμοῦ κομίζεται.</l></sp>
<sp>
<speaker>Κρέων</speaker>
<l>οὔκουν ἰσοῦμαι  σφῷν ἐγὼ δυοῖν τρίτος;</l></sp>
<sp>
<speaker>Οἰδίπους</speaker>
<l>ἐνταῦθα γὰρ δὴ καὶ κακὸς φαίνει φίλος.</l>
<milestone ed="p" n="583" unit="card"/></sp>
<sp>
<speaker>Κρέων</speaker>
<l>οὔκ, εἰ διδοίης γ’ ὡς ἐγὼ σαυτῷ λόγον.</l>
<l>σκέψαι δὲ τοῦτο πρῶτον, εἴ τιν’ ἂν δοκεῖς</l>
<l n="585">ἄρχειν ἑλέσθαι ξὺν φόβοισι μᾶλλον ἢ</l>
<l>ἄτρεστον εὕδοντ’, εἰ τά γ’ αὔθ’ ἕξει κράτη.</l>
<l>ἐγὼ μὲν οὖν οὔτ’ αὐτὸς ἱμείρων ἔφυν</l>
<l>τύραννος εἶναι μᾶλλον ἢ τύραννα δρᾶν,</l>
<l>οὔτ’ ἄλλος ὅστις σωφρονεῖν ἐπίσταται.</l>
<l n="590">νῦν μὲν γὰρ ἐκ σοῦ πάντ’ ἄνευ φόβου φέρω,</l>
<l>εἰ δ’ αὐτὸς ἦρχον, πολλὰ κἂν ἄκων ἔδρων.</l>
<l>πῶς δῆτ’ ἐμοὶ τυραννὶς ἡδίων ἔχειν</l>
<l>ἀρχῆς ἀλύπου καὶ δυναστείας ἔφυ;</l>
<l>οὔπω τοσοῦτον ἠπατημένος κυρῶ</l>
<l n="595">ὥστ’ ἄλλα χρῄζειν ἢ τὰ σὺν κέρδει καλά.</l>
<l>νῦν πᾶσι χαίρω, νῦν με πᾶς ἀσπάζεται,</l>
<l>νῦν οἱ σέθεν χρῄζοντες ἐκκαλοῦσί με·</l>
<l>τὸ γὰρ τυχεῖν αὐτοῖσι πᾶν ἐνταῦθ’ ἔνι.</l>
<l>πῶς δῆτ’ ἐγὼ κεῖν’  ἂν λάβοιμ’ ἀφεὶς τάδε;</l>
<l n="600">οὐκ ἂν γένοιτο νοῦς κακὸς καλῶς φρονῶν.</l>
<l>ἀλλ’ οὔτ’ ἐραστὴς τῆσδε τῆς γνώμης ἔφυν</l>
<l>οὔτ’ ἂν μετ’ ἄλλου δρῶντος ἂν τλαίην ποτέ.</l>
<l>καὶ τῶνδ’ ἔλεγχον τοῦτο μὲν Πυθώδ’ ἰὼν</l>
<l>πεύθου τὰ χρησθέντ’ εἰ σαφῶς ἤγγειλά σοι·</l>
<l n="605">τοῦτ’ ἄλλ’, ἐάν με τῷ τερασκόπῳ λάβῃς</l>
<l>κοινῇ τι βουλεύσαντα, μή μ’ ἁπλῇ κτάνῃς</l>
<l>ψήφῳ, διπλῇ δέ, τῇ τ’ ἐμῇ καὶ σῇ, λαβών·</l>
<l>γνώμῃ δ’ ἀδήλῳ μή με χωρὶς αἰτιῶ.</l>
<l>οὐ γὰρ δίκαιον οὔτε τοὺς κακοὺς μάτην</l>
<l n="610">χρηστοὺς νομίζειν οὔτε τοὺς χρηστοὺς κακούς.</l>
<l>φίλον γὰρ ἐσθλὸν ἐκβαλεῖν ἴσον λέγω</l>
<l>καὶ τὸν παρ’ αὑτῷ βίοτον, ὃν πλεῖστον, φιλεῖ.</l>
<l>ἀλλ’ ἐν χρόνῳ γνώσει τάδ’ ἀσφαλῶς, ἐπεὶ</l>
<l>χρόνος δίκαιον ἄνδρα δείκνυσιν μόνος·</l>
<l n="615">κακὸν δὲ κἂν ἐν ἡμέρᾳ γνοίης μιᾷ.</l>
<milestone ed="p" n="616" unit="card"/></sp>
<sp>
<speaker>Χορός</speaker>
<l>καλῶς ἔλεξεν εὐλαβουμένῳ πεσεῖν,</l>
<l>ἄναξ·  φρονεῖν γὰρ οἱ ταχεῖς οὐκ ἀσφαλεῖς.</l></sp>
<sp>
<speaker>Οἰδίπους</speaker>
<l>ὅταν ταχύς τις οὑπιβουλεύων λάθρᾳ</l>
<l>χωρῇ, ταχὺν δεῖ κἀμὲ βουλεύειν πάλιν·</l>
<l n="620">εἰ δ’ ἡσυχάζων προσμενῶ, τὰ τοῦδε μὲν</l>
<l>πεπραγμέν’ ἔσται,    τἀμὰ δ’ ἡμαρτημένα.</l></sp>
<sp>
<speaker>Κρέων</speaker>
<l>τί δῆτα χρῄζεις; ἦ με γῆς ἔξω βαλεῖν;</l></sp>
<sp>
<speaker>Οἰδίπους</speaker>
<l>ἥκιστα·  θνῄσκειν, οὐ φυγεῖν σε βούλομαι.</l>
<l>ὡς ἂν προδείξῃς οἷόν ἐστι τὸ φθονεῖν.</l></sp>
<sp>
<speaker>Κρέων</speaker>
<l n="625">ὡς οὐχ ὑπείξων οὐδὲ πιστεύσων λέγεις;</l></sp>
<sp>
<speaker>Οἰδίπους</speaker>
<l>&amp;lt;<gap desc="*"/>&amp;gt;</l></sp>
<sp>
<speaker>Κρέων</speaker>
<l part="I">οὐ γὰρ φρονοῦντά  ς’ εὖ βλέπω.</l></sp>
<sp>
<speaker>Οἰδίπους</speaker>
<l part="F">τὸ γοῦν ἐμόν.</l></sp>
<sp>
<speaker>Κρέων</speaker>
<l part="I">ἀλλ’ ἐξ ἴσου δεῖ κἀμόν.</l></sp>
<sp>
<speaker>Οἰδίπους</speaker>
<l part="F">ἀλλ’ ἔφυς κακός.</l></sp>
<sp>
<speaker>Κρέων</speaker>
<l part="I">εἰ δὲ ξυνίης μηδέν;</l></sp>
<sp>
<speaker>Οἰδίπους</speaker>
<l part="F">ἀρκτέον γ’ ὅμως.</l></sp>
<sp>
<speaker>Κρέων</speaker>
<l part="I">οὔτοι κακῶς γ’   ἄρχοντος.</l></sp>
<sp>
<speaker>Οἰδίπους</speaker>
<l part="F">ὦ πόλις πόλις.</l></sp>
<sp>
<speaker>Κρέων</speaker>
<l n="630">κἀμοὶ πόλεως μέτεστιν, οὐχί σοι μόνῳ.</l></sp>
<sp>
<speaker>Χορός</speaker>
<l>παύσασθ’, ἄνακτες·  καιρίαν δ’ ὑμῖν ὁρῶ</l>
<l>τήνδ’ ἐκ δόμων στείχουσαν Ἰοκάστην, μεθ’ ἧς</l>
<l>τὸ νῦν παρεστὸς νεῖκος εὖ θέσθαι χρεών.</l>
<milestone ed="p" n="634" unit="card"/></sp>
<sp>
<speaker>Ἰοκάστη</speaker>
<l>τί τὴν ἄβουλον, ὦ ταλαίπωροι, στάσιν</l>
<l n="635">γλώσσης ἐπήρασθ’ οὐδ’ ἐπαισχύνεσθε γῆς</l>
<l>οὕτω νοσούσης ἴδια κινοῦντες κακά;</l>
<l>οὐκ εἶ σύ τ’ οἴκους σύ τε, Κρέων, κατὰ στέγας,</l>
<l>καὶ μὴ τὸ μηδὲν ἄλγος εἰς μέγ’ οἴσετε;</l></sp>
<sp>
<speaker>Κρέων</speaker>
<l>ὅμαιμε, δεινά μ’ Οἰδίπους ὁ σὸς πόσις</l>
<l n="640">δρᾶσαι δικαιοῖ δυοῖν ἀποκρίνας κακοῖν</l>
<l>ἢ γῆς ἀπῶσαι πατρίδος ἢ κτεῖναι λαβών.</l></sp>
<sp>
<speaker>Οἰδίπους</speaker>
<l>ξύμφημι·  δρῶντα γάρ νιν, ὦ γύναι, κακῶς</l>
<l>εἴληφα τοὐμὸν σῶμα σὺν τέχνῃ κακῇ.</l></sp>
<sp>
<speaker>Κρέων</speaker>
<l>μή νυν ὀναίμην, ἀλλ’ ἀραῖος, εἴ σέ τι</l>
<l n="645">δέδρακ’, ὀλοίμην, ὧν ἐπαιτιᾷ με δρᾶν.</l></sp>
<sp>
<speaker>Ἰοκάστη</speaker>
<l>ὦ πρὸς θεῶν πίστευσον, Οἰδίπους, τάδε,</l>
<l>μάλιστα μὲν τόνδ’ ὅρκον αἰδεσθεὶς θεῶν,</l>
<l>ἔπειτα κἀμὲ τούσδε θ’ οἳ πάρεισί σοι.</l>
<milestone ed="p" n="649" unit="card"/></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>πιθοῦ θελήσας φρονήσας τ’, ἄναξ, λίσσομαι.</l></sp>
<sp><speaker>Οἰδίπους</speaker>
<l n="650">τί σοι θέλεις δῆτ’ εἰκάθω;</l></sp>
<sp><speaker>Χορός</speaker>
<l>τὸν οὔτε πρὶν νήπιον νῦν τ’ ἐν ὅρκῳ μέγαν καταίδεσαι.</l></sp>
<sp><speaker>Οἰδίπους</speaker>
<l part="I" n="655">οἶσθ’ οὖν ἃ χρῄζεις;</l></sp>
<sp><speaker>Χορός</speaker>
<l part="M">οἶδα.</l></sp>
<sp><speaker>Οἰδίπους</speaker>
<l part="F">φράζε δὴ τί φής.</l></sp>
<sp><speaker>Χορός</speaker>
<l>τὸν ἐναγῆ φίλον μήποτ’ ἐν αἰτίᾳ</l>
<l>σὺν ἀφανεῖ λόγῳ  ς’ ἄτιμον βαλεῖν.</l></sp>
<sp><speaker>Οἰδίπους</speaker>
<l>εὖ νυν ἐπίστω, ταῦθ’ ὅταν ζητῇς, ἐμοὶ</l>
<l>ζητῶν ὄλεθρον ἢ φυγὴν ἐκ τῆσδε γῆς.</l>
<milestone ed="p" n="660" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l n="660">οὐ τὸν πάντων θεῶν θεὸν πρόμον</l>
<l>Ἅλιον·  ἐπεὶ ἄθεος ἄφιλος ὅ τι πύματον</l>
<l>ὀλοίμαν, φρόνησιν εἰ τάνδ’ ἔχω.</l>
<l n="665">ἀλλά μοι δυσμόρῳ γᾶ φθινὰς</l>
<l>τρύχει ψυχάν, τάδ’ εἰ κακοῖς κακὰ</l>
<l>προσάψει τοῖς πάλαι τὰ πρὸς σφῷν.</l></sp>
<sp><speaker>Οἰδίπους</speaker>
<l>ὁ δ’ οὖν ἴτω, κεἰ χρή με παντελῶς θανεῖν</l>
<l n="670">ἢ γῆς ἄτιμον τῆσδ’  ἀπωσθῆναι βίᾳ.</l>
<l>τὸ γὰρ σόν, οὐ τὸ τοῦδ’, ἐποικτίρω στόμα</l>
<l>ἐλεινόν·  οὗτος δ’ ἔνθ’ ἂν ᾖ στυγήσεται.</l></sp>
<sp><speaker>Κρέων</speaker>
<l>στυγνὸς μὲν εἴκων δῆλος εἶ, βαρὺς δ’, ὅταν</l>
<l>θυμοῦ περάσῃς·  αἱ δὲ τοιαῦται φύσεις</l>
<l n="675">αὑταῖς δικαίως εἰσὶν ἄλγισται φέρειν.</l></sp>
<sp><speaker>Οἰδίπους</speaker>
<l part="I">οὔκουν μ’ ἐάσεις κἀκτὸς εἶ;</l></sp>
<sp><speaker>Κρέων</speaker>
<l part="F">πορεύσομαι,</l>
<l>σοῦ μὲν τυχὼν ἀγνῶτος, ἐν δὲ τοῖσδ’ ἴσος.</l>
<milestone ed="p" n="679" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>γύναι, τί μέλλεις κομίζειν δόμων τόνδ’ ἔσω;</l></sp>
<sp><speaker>Ἰοκάστη</speaker>
<l n="680">μαθοῦσά γ’ ἥτις ἡ τύχη.</l></sp>
<sp><speaker>Χορός</speaker>
<l>δόκησις ἀγνὼς λόγων ἦλθε, δάπτει δὲ καὶ τὸ μὴ</l>
<l>’νδικον.</l></sp>
<sp><speaker>Ἰοκάστη</speaker>
<l part="I">ἀμφοῖν ἀπ’ αὐτοῖν;</l></sp>
<sp><speaker>Χορός</speaker>
<l part="M">ναίχι.</l></sp>
<sp><speaker>Ἰοκάστη</speaker>
<l part="F">καὶ τίς ἦν λόγος;</l></sp>
<sp><speaker>Χορός</speaker>
<l n="685">ἅλις ἔμοιγ’, ἅλις, γᾶς προπονουμένας,</l>
<l>φαίνεται ἔνθ’ ἔληξεν αὐτοῦ μένειν.</l></sp>
<sp><speaker>Οἰδίπους</speaker>
<l>ὁρᾷς ἵν’ ἥκεις, ἀγαθὸς ὢν γνώμην ἀνήρ,</l>
<l>τοὐμὸν παριεὶς καὶ καταμβλύνων κέαρ;</l></sp></div2>
<div2 type="antistrophe" n="2">
<sp><speaker>Χορός</speaker>
<l n="690">ὦναξ, εἶπον μὲν οὐχ ἅπαξ μόνον,</l>
<l>ἴσθι δὲ παραφρόνιμον, ἄπορον ἐπὶ φρόνιμα</l>
<l>πεφάνθαι μ’ ἄν, εἴ ς’ ἐνοσφιζόμαν,</l>
<l>ὅς τ’ ἐμὰν γᾶν φίλαν ἐν πόνοις</l>
<l n="695">ἀλύουσαν κατ’ ὀρθὸν οὔρισας,</l>
<l>τανῦν τ’ εὔπομπος, ἂν γένοιο.</l></sp>
<sp><speaker>Ἰοκάστη</speaker>
<l>πρὸς θεῶν δίδαξον κἄμ’, ἄναξ, ὅτου ποτὲ</l>
<l>μῆνιν τοσήνδε πράγματος στήσας ἔχεις.</l>
<milestone ed="p" n="700" unit="card"/></sp></div2></div1>
<div1 type="episode">
<sp>
<speaker>Οἰδίπους</speaker>
<l n="700">ἐρῶ·  σὲ γὰρ τῶνδ’  ἐς πλέον, γύναι, σέβω·</l>
<l>Κρέοντος, οἷά μοι βεβουλευκὼς ἔχει.</l></sp>
<sp>
<speaker>Ἰοκάστη</speaker>
<l>λέγ’, εἰ σαφῶς τὸ νεῖκος ἐγκαλῶν ἐρεῖς.</l></sp>
<sp>
<speaker>Οἰδίπους</speaker>
<l>φονέα με φησὶ Λαί̈ου καθεστάναι.</l></sp>
<sp>
<speaker>Ἰοκάστη</speaker>
<l>αὐτὸς ξυνειδὼς ἢ μαθὼν ἄλλου πάρα;</l></sp>
<sp>
<speaker>Οἰδίπους</speaker>
<l n="705">μάντιν μὲν οὖν κακοῦργον εἰσπέμψας, ἐπεὶ</l>
<l>τό γ’ εἰς ἑαυτὸν πᾶν ἐλευθεροῖ στόμα.</l></sp>
<sp>
<speaker>Ἰοκάστη</speaker>
<l>σύ νυν ἀφεὶς σεαυτὸν ὧν λέγεις πέρι</l>
<l>ἐμοῦ ’πάκουσον, καὶ μάθ’ οὕνεκ’ ἐστί σοι</l>
<l>βρότειον οὐδὲν μαντικῆς ἔχον τέχνης.</l>
<l n="710">φανῶ δέ σοι σημεῖα τῶνδε σύντομα.</l>
<l>χρησμὸς γὰρ ἦλθε Λαί̈ῳ ποτ’, οὐκ ἐρῶ</l>
<l>Φοίβου γ’ ἄπ’ αὐτοῦ, τῶν δ’ ὑπηρετῶν ἄπο,</l>
<l>ὡς αὐτὸν ἕξοι μοῖρα πρὸς παιδὸς θανεῖν,</l>
<l>ὅστις γένοιτ’ ἐμοῦ τε κἀκείνου πάρα.</l>
<l n="715">καὶ τὸν μέν, ὥσπερ γ’ ἡ φάτις, ξένοι ποτὲ</l>
<l>λῃσταὶ φονεύους’ ἐν τριπλαῖς ἁμαξιτοῖς·</l>
<l>παιδὸς δὲ βλάστας οὐ διέσχον ἡμέραι</l>
<l>τρεῖς, καί νιν ἄρθρα κεῖνος ἐνζεύξας ποδοῖν</l>
<l>ἔρριψεν ἄλλων χερσὶν ἄβατον εἰς ὄρος.</l>
<l n="720">κἀνταῦθ’   Ἀπόλλων οὔτ’  ἐκεῖνον ἤνυσεν</l>
<l>φονέα γενέσθαι πατρὸς οὔτε Λάϊον</l>
<l>τὸ δεινὸν οὑφοβεῖτο πρὸς παιδὸς θανεῖν.</l>
<l>τοιαῦτα φῆμαι μαντικαὶ διώρισαν,</l>
<l>ὧν ἐντρέπου σὺ μηδέν· ὧν γὰρ ἂν θεὸς</l>
<l n="725">χρείαν ἐρευνᾷ, ῥᾳδίως αὐτὸς φανεῖ.</l>
<milestone ed="p" n="726" unit="card"/></sp>
<sp>
<speaker>Οἰδίπους</speaker>
<l>οἷόν μ’ ἀκούσαντ’ ἀρτίως ἔχει, γύναι,</l>
<l>ψυχῆς πλάνημα κἀνακίνησις φρενῶν.</l></sp>
<sp>
<speaker>Ἰοκάστη</speaker>
<l>ποίας μερίμνης τοῦθ’ ὑποστραφεὶς λέγεις;</l></sp>
<sp>
<speaker>Οἰδίπους</speaker>
<l>ἔδοξ’ ἀκοῦσαι σοῦ τόδ’, ὡς ὁ Λάϊος</l>
<l n="730">κατασφαγείη πρὸς τριπλαῖς ἁμαξιτοῖς.</l></sp>
<sp>
<speaker>Ἰοκάστη</speaker>
<l>ηὐδᾶτο γὰρ ταῦτ’ οὐδέ πω λήξαντ’ ἔχει.</l></sp>
<sp>
<speaker>Οἰδίπους</speaker>
<l>καὶ ποῦ ’σθ’ ὁ χῶρος οὗτος οὗ τόδ’ ἦν πάθος;</l></sp>
<sp>
<speaker>Ἰοκάστη</speaker>
<l>Φωκὶς μὲν ἡ γῆ κλῄζεται, σχιστὴ δ’ ὁδὸς</l>
<l>ἐς ταὐτὸ Δελφῶν κἀπὸ Δαυλίας ἄγει.</l></sp>
<sp>
<speaker>Οἰδίπους</speaker>
<l n="735">καὶ τίς χρόνος τοῖσδ’ ἐστὶν οὑξεληλυθώς;</l></sp>
<sp>
<speaker>Ἰοκάστη</speaker>
<l>σχεδόν τι πρόσθεν ἢ σὺ τῆσδ’ ἔχων χθονὸς</l>
<l>ἀρχὴν ἐφαίνου, τοῦτ’ ἐκηρύχθη πόλει.</l></sp>
<sp>
<speaker>Οἰδίπους</speaker>
<l>ὦ Ζεῦ, τί μου δρᾶσαι βεβούλευσαι πέρι;</l></sp>
<sp>
<speaker>Ἰοκάστη</speaker>
<l>τί δ’ ἐστί σοι τοῦτ’, Οἰδίπους, ἐνθύμιον;</l></sp>
<sp>
<speaker>Οἰδίπους</speaker>
<l n="740">μήπω μ’ ἐρώτα·  τὸν δὲ Λάϊον φύσιν</l>
<l>τίν’ ἦλθε φράζε, τίνα δ’ ἀκμὴν ἥβης ἔχων.</l></sp>
<sp>
<speaker>Ἰοκάστη</speaker>
<l>μέγας, χνοάζων ἄρτι λευκανθὲς κάρα,</l>
<l>μορφῆς δὲ τῆς σῆς οὐκ ἀπεστάτει πολύ.</l></sp>
<sp>
<speaker>Οἰδίπους</speaker>
<l>οἴμοι τάλας·  ἔοικ’ ἐμαυτὸν εἰς ἀρὰς</l>
<l n="745">δεινὰς προβάλλων     ἀρτίως οὐκ εἰδέναι.</l></sp>
<sp>
<speaker>Ἰοκάστη</speaker>
<l>πῶς φῄς; ὀκνῶ τοι πρός ς’ ἀποσκοποῦς’, ἄναξ.</l></sp>
<sp>
<speaker>Οἰδίπους</speaker>
<l>δεινῶς ἀθυμῶ μὴ βλέπων ὁ μάντις ᾖ·</l>
<l>δείξεις δὲ μᾶλλον,   ἢν ἓν ἐξείπῃς ἔτι.</l></sp>
<sp>
<speaker>Ἰοκάστη</speaker>
<l>καὶ μὴν ὀκνῶ μέν, ἃ δ’ ἂν ἔρῃ μαθοῦς’ ἐρῶ.</l>
<milestone ed="p" n="750" unit="card"/></sp>
<sp>
<speaker>Οἰδίπους</speaker>
<l n="750">πότερον  ἐχώρει βαιὸς ἢ πολλοὺς ἔχων</l>
<l>ἄνδρας λοχίτας, οἷ’ ἀνὴρ ἀρχηγέτης;</l></sp>
<sp>
<speaker>Ἰοκάστη</speaker>
<l>πέντ’  ἦσαν οἱ ξύμπαντες, ἐν δ’  αὐτοῖσιν ἦν     .</l>
<l>κῆρυξ·  ἀπήνη δ’ ἦγε Λάϊον μία.</l></sp>
<sp>
<speaker>Οἰδίπους</speaker>
<l>αἰαῖ, τάδ’ ἤδη διαφανῆ.  τίς ἦν ποτε</l>
<l n="755">ὁ τούσδε λέξας τοὺς λόγους ὑμῖν, γύναι;</l></sp>
<sp>
<speaker>Ἰοκάστη</speaker>
<l>οἰκεύς τις, ὅσπερ ἵκετ’ ἐκσωθεὶς μόνος.</l></sp>
<sp>
<speaker>Οἰδίπους</speaker>
<l>ἦ κἀν δόμοισι τυγχάνει τανῦν παρών;</l></sp>
<sp>
<speaker>Ἰοκάστη</speaker>
<l>οὐ δῆτ’·  ἀφ’ οὗ γὰρ κεῖθεν ἦλθε καὶ κράτη</l>
<l>σέ τ’ εἶδ’ ἔχοντα Λάϊόν τ’ ὀλωλότα,</l>
<l n="760">ἐξικέτευσε τῆς ἐμῆς χειρὸς θιγὼν</l>
<l>ἀγρούς σφε πέμψαι κἀπὶ ποιμνίων νομάς,</l>
<l>ὡς πλεῖστον εἴη τοῦδ’ ἄποπτος ἄστεως.</l>
<l>κἄπεμψ’ ἐγώ νιν· ἄξιος γὰρ οἷ’ ἀνὴρ</l>
<l>δοῦλος φέρειν ἦν τῆσδε καὶ μείζω χάριν.</l></sp>
<sp>
<speaker>Οἰδίπους</speaker>
<l n="765">πῶς ἂν μόλοι δῆθ’ ἡμὶν ἐν τάχει πάλιν;</l></sp>
<sp>
<speaker>Ἰοκάστη</speaker>
<l>πάρεστιν·  ἀλλὰ  πρὸς τί τοῦτ’ ἐφίεσαι;</l></sp>
<sp>
<speaker>Οἰδίπους</speaker>
<l>δέδοικ’ ἐμαυτόν, ὦ γύναι, μὴ πόλλ’ ἄγαν</l>
<l>εἰρημέν’ ᾖ μοι δι’ ἅ νιν εἰσιδεῖν θέλω.</l></sp>
<sp>
<speaker>Ἰοκάστη</speaker>
<l>ἀλλ’ ἵξεται μέν·  ἀξία δέ που μαθεῖν</l>
<l n="770">κἀγὼ τά γ’ ἐν σοὶ δυσφόρως ἔχοντ’, ἄναξ.</l>
<milestone ed="p" n="771" unit="card"/></sp>
<sp n="*oi)di/pous">
<speaker>Οἰδίπους</speaker>
<l>κοὐ μὴ στερηθῇς γ’, ἐς τοσοῦτον ἐλπίδων</l>
<l>ἐμοῦ βεβῶτος.  τῷ γὰρ ἂν καὶ μείζονι</l>
<l>λέξαιμ’ ἂν ἢ σοί, διὰ τύχης τοιᾶσδ’ ἰών;</l>
<l>ἐμοὶ πατὴρ μὲν Πόλυβος ἦν Κορίνθιος,</l>
<l n="775">μήτηρ δὲ Μερόπη Δωρίς.  ἠγόμην δ’ ἀνὴρ</l>
<l>ἀστῶν μέγιστος τῶν ἐκεῖ, πρίν μοι τύχη</l>
<l>τοιάδ’ ἐπέστη, θαυμάσαι μὲν ἀξία,</l>
<l>σπουδῆς γε μέντοι τῆς ἐμῆς οὐκ ἀξία.</l>
<l>ἀνὴρ γὰρ ἐν δείπνοις μ’ ὑπερπλησθεὶς μέθῃ</l>
<l n="780">καλεῖ παρ’  οἴνῳ, πλαστὸς ὡς εἴην πατρί.</l>
<l>κἀγὼ βαρυνθεὶς τὴν μὲν οὖσαν ἡμέραν</l>
<l>μόλις κατέσχον, θἀτέρᾳ δ’ ἰὼν πέλας</l>
<l>μητρὸς πατρός τ’ ἤλεγχον·  οἱ δὲ δυσφόρως</l>
<l>τοὔνειδος ἦγον τῷ μεθέντι τὸν λόγον.</l>
<l n="785">κἀγὼ τὰ μὲν κείνοιν ἐτερπόμην, ὅμως δ’</l>
<l>ἔκνιζέ μ’ ἀεὶ τοῦθ’·  ὑφεῖρπε γὰρ πολύ.</l>
<l>λάθρᾳ δὲ μητρὸς καὶ πατρὸς πορεύομαι</l>
<l>Πυθώδε, καί μ’ ὁ Φοῖβος ὧν μὲν ἱκόμην</l>
<l>ἄτιμον ἐξέπεμψεν, ἄλλα δ’ ἄθλια</l>
<l n="790">καὶ δεινὰ καὶ δύστηνα προύφηνεν λέγων,</l>
<l>ὡς μητρὶ μὲν χρείη με μιχθῆναι, γένος δ’</l>
<l>ἄτλητον ἀνθρώποισι δηλώσοιμ’ ὁρᾶν,</l>
<l>φονεὺς δ’ ἐσοίμην τοῦ φυτεύσαντος πατρός.</l>
<l>κἀγὼ ’πακούσας ταῦτα τὴν Κορινθίαν,</l>
<l n="795">ἄστροις τὸ λοιπὸν ἐκμετρούμενος, χθόνα</l>
<l>ἔφευγον, ἔνθα μήποτ’ ὀψοίμην κακῶν</l>
<l>χρησμῶν ὀνείδη τῶν ἐμῶν τελούμενα.</l>
<l>στείχων δ’ ἱκνοῦμαι τούσδε τοὺς χώρους, ἐν οἷς</l>
<l>σὺ τὸν τύραννον τοῦτον ὄλλυσθαι λέγεις.</l>
<milestone ed="p" n="800" unit="card"/>
<l n="800">καί σοι, γύναι, τἀληθὲς ἐξερῶ. τριπλῆς</l>
<l>ὅτ’ ἦ κελεύθου τῆσδ’ ὁδοιπορῶν πέλας,</l>
<l>ἐνταῦθά μοι κῆρύξ τε κἀπὶ πωλικῆς</l>
<l>ἀνὴρ ἀπήνης ἐμβεβώς, οἷον σὺ φῇς,</l>
<l>ξυνηντίαζον·  κἀξ ὁδοῦ μ’ ὅ θ’ ἡγεμὼν</l>
<l n="805">αὐτός θ’ ὁ πρέσβυς πρὸς βίαν ἠλαυνέτην.</l>
<l>κἀγὼ τὸν ἐκτρέποντα, τὸν τροχηλάτην,</l>
<l>παίω δι’ ὀργῆς·  καί μ’ ὁ πρέσβυς ὡς ὁρᾷ,</l>
<l>ὄχου παραστείχοντα τηρήσας, μέσον</l>
<l>κάρα διπλοῖς κέντροισί μου καθίκετο.</l>
<l n="810">οὐ μὴν ἴσην γ’ ἔτισεν, ἀλλὰ συντόμως</l>
<l>σκήπτρῳ τυπεὶς ἐκ τῆσδε χειρὸς ὕπτιος</l>
<l>μέσης ἀπήνης εὐθὺς ἐκκυλίνδεται·</l>
<l>κτείνω δὲ τοὺς ξύμπαντας.  εἰ δὲ τῷ ξένῳ</l>
<l>τούτῳ προσήκει Λαί̈ου τι συγγενές,</l>
<l n="815">τίς τοῦδέ γ’ ἀνδρός ἐστιν ἀθλιώτερος;</l>
<l>τίς ἐχθροδαίμων μᾶλλον ἂν γένοιτ’ ἀνήρ;</l>
<l>ὃν μὴ ξένων ἔξεστι μηδ’ ἀστῶν τινι</l>
<l>δόμοις δέχεσθαι μηδὲ προσφωνεῖν τινα,</l>
<l>ὠθεῖν δ’ ἀπ’ οἴκων.  καὶ τάδ’ οὔτις ἄλλος ἦν</l>
<l n="820">ἢ ’γὼ ’π’  ἐμαυτῷ τάσδ’  ἀρὰς ὁ προστιθείς.</l>
<l>λέχη δὲ τοῦ θανόντος ἐκ χεροῖν ἐμαῖν</l>
<l>χραίνω, δι’ ὧνπερ ὤλετ’·  ἆρ’ ἔφυν κακός;</l>
<l>ἆρ’ οὐχὶ πᾶς ἄναγνος; εἴ με χρὴ φυγεῖν,</l>
<l>καί μοι φυγόντι μἤστι τοὺς ἐμοὺς ἰδεῖν</l>
<l n="825">μηδ’ ἐμβατεύειν πατρίδος, ἢ γάμοις με δεῖ</l>
<l>μητρὸς ζυγῆναι καὶ πατέρα κατακτανεῖν</l>
<l>Πόλυβον, ὃς ἐξέφυσε κἀξέθρεψέ με.</l>
<l>ἆρ’ οὐκ ἀπ’ ὠμοῦ ταῦτα δαίμονός τις ἂν</l>
<l>κρίνων ἐπ’ ἀνδρὶ τῷδ’ ἂν ὀρθοίη λόγον;</l>
<l n="830">μὴ δῆτα, μὴ δῆτ’, ὦ θεῶν ἁγνὸν σέβας,</l>
<l>ἴδοιμι ταύτην ἡμέραν, ἀλλ’ ἐκ βροτῶν</l>
<l>βαίην ἄφαντος πρόσθεν ἢ τοιάνδ’ ἰδεῖν</l>
<l>κηλῖδ’ ἐμαυτῷ συμφορᾶς ἀφιγμένην.</l></sp>
<milestone ed="p" n="834" unit="card"/>
<sp>
<speaker>Χορός</speaker>
<l>ἡμῖν μέν, ὦναξ, ταῦτ’ ὀκνήρ’·  ἕως δ’ ἂν οὖν</l>
<l n="835">πρὸς τοῦ παρόντος ἐκμάθῃς, ἔχ’ ἐλπίδα.</l></sp>
<sp>
<speaker>Οἰδίπους</speaker>
<l>καὶ μὴν τοσοῦτόν γ’ ἐστί μοι τῆς ἐλπίδος,</l>
<l>τὸν ἄνδρα τὸν βοτῆρα προσμεῖναι μόνον.</l></sp>
<sp>
<speaker>Ἰοκάστη</speaker>
<l>πεφασμένου δὲ τίς ποθ’ ἡ προθυμία;</l></sp>
<sp>
<speaker>Οἰδίπους</speaker>
<l>ἐγὼ διδάξω ς’·  ἢν γὰρ εὑρεθῇ λέγων</l>
<l n="840">σοὶ ταὔτ’, ἔγωγ’ ἂν ἐκπεφευγοίην πάθος.</l></sp>
<sp>
<speaker>Ἰοκάστη</speaker>
<l>ποῖον δέ μου περισσὸν ἤκουσας λόγον;</l></sp>
<sp>
<speaker>Οἰδίπους</speaker>
<l>λῃστὰς ἔφασκες αὐτὸν ἄνδρας ἐννέπειν</l>
<l>ὥς νιν κατακτείνειαν.  εἰ μὲν οὖν ἔτι</l>
<l>λέξει τὸν αὐτὸν ἀριθμόν, οὐκ ἐγὼ ’κτανον·</l>
<l n="845">οὐ γὰρ γένοιτ’ ἂν εἷς γε τοῖς πολλοῖς ἴσος·</l>
<l>εἰ δ’ ἄνδρ’ ἕν’ οἰόζωνον αὐδήσει, σαφῶς</l>
<l>τοῦτ’ ἐστὶν ἤδη τοὔργον εἰς ἐμὲ ῥέπον.</l></sp>
<sp>
<speaker>Ἰοκάστη</speaker>
<l>ἀλλ’ ὡς φανέν γε τοὔπος ὧδ’ ἐπίστασο,</l>
<l>κοὐκ ἔστιν αὐτῷ τοῦτό γ’ ἐκβαλεῖν πάλιν·</l>
<l n="850">πόλις γὰρ ἤκους’, οὐκ ἐγὼ μόνη, τάδε.</l>
<l>εἰ δ’ οὖν τι κἀκτρέποιτο τοῦ πρόσθεν λόγου,</l>
<l>οὔτοι ποτ’, ὦναξ, σόν γε Λαί̈ου φόνον</l>
<l>φανεῖ δικαίως ὀρθόν, ὅν γε Λοξίας</l>
<l>διεῖπε χρῆναι παιδὸς ἐξ ἐμοῦ θανεῖν.</l>
<l n="855">καίτοι νιν οὐ κεῖνός γ’ ὁ δύστηνός ποτε</l>
<l>κατέκταν’, ἀλλ’ αὐτὸς πάροιθεν ὤλετο.</l>
<l>ὥστ’ οὐχὶ μαντείας γ’ ἂν οὔτε τῇδ’ ἐγὼ</l>
<l>βλέψαιμ’ ἂν εἵνεκ’ οὔτε τῇδ’ ἂν ὕστερον.</l></sp>
<sp>
<speaker>Οἰδίπους</speaker>
<l>καλῶς νομίζεις· ἀλλ’ ὅμως τὸν ἐργάτην</l>
<l n="860">πέμψον τινὰ στελοῦντα μηδὲ τοῦτ’ ἀφῇς.</l></sp>
<sp>
<speaker>Ἰοκάστη</speaker>
<l>πέμψω ταχύνας’·  ἀλλ’ ἴωμεν ἐς δόμους·</l>
<l>οὐδὲν γὰρ ἂν πράξαιμ’ ἂν ὧν οὐ σοὶ φίλον.</l>
<milestone ed="p" n="863" unit="card"/></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>εἴ μοι ξυνείη φέροντι</l>
<l>μοῖρα τὰν εὔσεπτον ἁγνείαν λόγων</l>
<l n="865">ἔργων τε πάντων, ὧν νόμοι πρόκεινται</l>
<l>ὑψίποδες, οὐρανίαν</l>
<l>δι’ αἰθέρα τεκνωθέντες, ὧν Ὄλυμπος</l>
<l>πατὴρ μόνος, οὐδέ νιν</l>
<l>θνατὰ φύσις ἀνέρων</l>
<l n="870">ἔτικτεν οὐδὲ μή ποτε λάθα κατακοιμάσῃ·</l>
<l>μέγας ἐν τούτοις θεὸς οὐδὲ γηράσκει.</l>
<milestone ed="p" n="873" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ὕβρις φυτεύει τύραννον·</l>
<l>ὕβρις, εἰ πολλῶν ὑπερπλησθῇ μάταν,</l>
<l n="875">ἃ μὴ ’πίκαιρα μηδὲ συμφέροντα,</l>
<l>ἀκρότατον εἰσαναβᾶς’</l>
<l>αἶπος ἀπότομον ὤρουσεν εἰς ἀνάγκαν,</l>
<l>ἔνθ’ οὐ ποδὶ χρησίμῳ</l>
<l n="880">χρῆται.  τὸ καλῶς δ’ ἔχον</l>
<l>πόλει πάλαισμα μήποτε λῦσαι θεὸν αἰτοῦμαι.</l>
<l>θεὸν οὐ λήξω ποτὲ προστάταν ἴσχων.</l>
<milestone ed="p" n="884" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>εἰ δέ τις ὑπέροπτα χερσὶν ἢ λόγῳ πορεύεται,</l>
<l n="885">δίκας ἀφόβητος οὐδὲ δαιμόνων ἕδη σέβων,</l>
<l>κακά νιν ἕλοιτο μοῖρα,</l>
<l>δυσπότμου χάριν χλιδᾶς,</l>
<l>εἰ μὴ τὸ κέρδος κερδανεῖ δικαίως</l>
<l n="890">καὶ τῶν ἀσέπτων ἔρξεται</l>
<l>ἢ τῶν ἀθίκτων θίξεται ματᾴζων.</l>
<l>τίς ἔτι ποτ’ ἐν τοῖσδ’ ἀνὴρ θεῶν βέλη</l>
<l>εὔξεται ψυχᾶς ἀμύνειν;</l>
<l n="895">εἰ γὰρ αἱ τοιαίδε πράξεις τίμιαι,</l>
<l>τί δεῖ με χορεύειν;</l>
<milestone ed="p" n="897" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>οὐκέτι τὸν ἄθικτον εἶμι γᾶς ἐπ’ ὀμφαλὸν σέβων,</l>
<l n="900">οὐδ’ ἐς τὸν Ἀβαῖσι ναὸν οὐδὲ τὰν Ὀλυμπίαν,</l>
<l>εἰ μὴ τάδε χειρόδεικτα</l>
<l>πᾶσιν ἁρμόσει βροτοῖς.</l>
<l n="905">ἀλλ’, ὦ κρατύνων, εἴπερ ὄρθ’ ἀκούεις,</l>
<l>Ζεῦ, πάντ’ ἀνάσσων, μὴ λάθοι</l>
<l>σὲ τάν τε σὰν ἀθάνατον αἰὲν ἀρχάν.</l>
<l>φθίνοντα γὰρ Λαί̈ου παλαίφατα</l>
<l>θέσφατ’ ἐξαιροῦσιν ἤδη,</l>
<l>κοὐδαμοῦ τιμαῖς Ἀπόλλων ἐμφανής·</l>
<l n="910">ἔρρει δὲ τὰ θεῖα.</l>
<milestone ed="p" n="911" unit="card"/></sp></div2></div1>
<div1 type="episode">
<sp>
<speaker>Ἰοκάστη</speaker>
<l>χώρας ἄνακτες, δόξα μοι παρεστάθη</l>
<l>ναοὺς ἱκέσθαι δαιμόνων, τάδ’ ἐν χεροῖν</l>
<l>στέφη λαβούσῃ κἀπιθυμιάματα.</l>
<l>ὑψοῦ γὰρ αἴρει θυμὸν Οἰδίπους ἄγαν</l>
<l n="915">λύπαισι παντοίαισιν·  οὐδ’ ὁποῖ’ ἀνὴρ</l>
<l>ἔννους τὰ καινὰ τοῖς πάλαι τεκμαίρεται,</l>
<l>ἀλλ’ ἐστὶ τοῦ λέγοντος, εἰ φόβους λέγοι.</l>
<l>ὅτ’ οὖν παραινοῦς’ οὐδὲν ἐς πλέον ποιῶ,</l>
<l>πρὸς ς’, ὦ Λύκει’ Ἄπολλον, ἄγχιστος γὰρ εἶ,</l>
<l n="920">ἱκέτις ἀφῖγμαι τοῖσδε σὺν κατεύγμασιν,</l>
<l>ὅπως λύσιν τιν’ ἡμὶν εὐαγῆ πόρῃς·</l>
<l>ὡς νῦν ὀκνοῦμεν πάντες ἐκπεπληγμένον</l>
<l>κεῖνον βλέποντες ὡς κυβερνήτην νεώς.</l></sp>
<sp>
<speaker>Ἄγγελος</speaker>
<l>ἆρ’ ἂν παρ’ ὑμῶν, ὦ ξένοι, μάθοιμ’ ὅπου</l>
<l n="925">τὰ τοῦ τυράννου δώματ’ ἐστὶν Οἰδίπου;</l>
<l>μάλιστα δ’ αὐτὸν εἴπατ’, εἰ κάτισθ’ ὅπου.</l></sp>
<sp>
<speaker>Χορός</speaker>
<l>στέγαι μὲν αἵδε, καὐτὸς ἔνδον, ὦ ξένε·</l>
<l>γυνὴ δὲ μήτηρ ἥδε τῶν κείνου τέκνων.</l></sp>
<sp>
<speaker>Ἄγγελος</speaker>
<l>ἀλλ’ ὀλβία τε καὶ ξὺν ὀλβίοις ἀεὶ</l>
<l n="930">γένοιτ’, ἐκείνου γ’  οὖσα παντελὴς δάμαρ.</l></sp>
<sp>
<speaker>Ἰοκάστη</speaker>
<l>αὔτως δὲ καὶ σύ γ’, ὦ ξέν’·  ἄξιος γὰρ εἶ</l>
<l>τῆς εὐεπείας εἵνεκ’·  ἀλλὰ φράζ’ ὅτου</l>
<l>χρῄζων ἀφῖξαι χὤ τι σημῆναι θέλων.</l></sp>
<sp>
<speaker>Ἄγγελος</speaker>
<l>ἀγαθὰ δόμοις τε  καὶ πόσει τῷ σῷ, γύναι.</l></sp>
<sp>
<speaker>Ἰοκάστη</speaker>
<l n="935">τὰ ποῖα ταῦτα;   παρὰ τίνος δ’ ἀφιγμένος;</l></sp>
<sp>
<speaker>Ἄγγελος</speaker>
<l>ἐκ τῆς Κορίνθου·  τὸ δ’ ἔπος οὑξερῶ τάχα,</l>
<l>ἥδοιο μέν, πῶς δ’ οὐκ ἄν, ἀσχάλλοις δ’ ἴσως.</l></sp>
<sp>
<speaker>Ἰοκάστη</speaker>
<l>τί δ’ ἔστι; ποίαν δύναμιν ὧδ’ ἔχει διπλῆν;</l></sp>
<sp>
<speaker>Ἄγγελος</speaker>
<l>τύραννον αὐτὸν οὑπιχώριοι χθονὸς</l>
<l n="940">τῆς Ἰσθμίας στήσουσιν, ὡς ηὐδᾶτ’  ἐκεῖ.</l></sp>
<sp>
<speaker>Ἰοκάστη</speaker>
<l>τί δ’; οὐχ ὁ πρέσβυς Πόλυβος ἐγκρατὴς ἔτι;</l></sp>
<sp>
<speaker>Ἄγγελος</speaker>
<l>οὐ δῆτ’, ἐπεί νιν θάνατος ἐν τάφοις ἔχει.</l></sp>
<sp>
<speaker>Ἰοκάστη</speaker>
<l>πῶς εἶπας; ἦ τέθνηκε Πόλυβος, ὦ γέρον;</l></sp>
<sp>
<speaker>Ἄγγελος</speaker>
<l>εἰ μὴ λέγω τἀληθές, ἀξιῶ θανεῖν.</l></sp>
<sp>
<speaker>Ἰοκάστη</speaker>
<l n="945">ὦ πρόσπολ’, οὐχὶ δεσπότῃ τάδ’ ὡς τάχος</l>
<l>μολοῦσα λέξεις; ὦ θεῶν μαντεύματα,</l>
<l>ἵν’ ἐστέ·  τοῦτον Οἰδίπους πάλαι τρέμων</l>
<l>τὸν ἄνδρ’ ἔφευγε μὴ κτάνοι, καὶ νῦν ὅδε</l>
<l>πρὸς τῆς τύχης ὄλωλεν οὐδὲ τοῦδ’ ὕπο.</l>
<milestone ed="p" n="950" unit="card"/></sp>
<sp>
<speaker>Οἰδίπους</speaker>
<l n="950">ὦ φίλτατον γυναικὸς  Ἰοκάστης κάρα,</l>
<l>τί μ’ ἐξεπέμψω δεῦρο τῶνδε δωμάτων;</l></sp>
<sp>
<speaker>Ἰοκάστη</speaker>
<l>ἄκουε τἀνδρὸς τοῦδε, καὶ σκόπει κλύων</l>
<l>τὰ σέμν’ ἵν’ ἥκει τοῦ θεοῦ μαντεύματα.</l></sp>
<sp>
<speaker>Οἰδίπους</speaker>
<l>οὗτος δὲ τίς ποτ’ ἐστὶ καὶ τί μοι λέγει;</l></sp>
<sp>
<speaker>Ἰοκάστη</speaker>
<l n="955">ἐκ τῆς Κορίνθου, πατέρα τὸν σὸν ἀγγελῶν</l>
<l>ὡς οὐκέτ’ ὄντα Πόλυβον, ἀλλ’ ὀλωλότα.</l></sp>
<sp>
<speaker>Οἰδίπους</speaker>
<l>τί φῄς, ξέν’; αὐτός μοι σὺ σημάντωρ γενοῦ.</l></sp>
<sp>
<speaker>Ἄγγελος</speaker>
<l>εἰ τοῦτο πρῶτον δεῖ μ’ ἀπαγγεῖλαι σαφῶς,</l>
<l>εὖ ἴσθ’ ἐκεῖνον θανάσιμον βεβηκότα.</l></sp>
<sp>
<speaker>Οἰδίπους</speaker>
<l n="960">πότερα δόλοισιν ἢ νόσου ξυναλλαγῇ;</l></sp>
<sp>
<speaker>Ἄγγελος</speaker>
<l>σμικρὰ παλαιὰ σώματ’ εὐνάζει ῥοπή.</l></sp>
<sp>
<speaker>Οἰδίπους</speaker>
<l>νόσοις ὁ τλήμων, ὡς ἔοικεν, ἔφθιτο.</l></sp>
<sp>
<speaker>Ἄγγελος</speaker>
<l>καὶ τῷ μακρῷ γε συμμετρούμενος χρόνῳ.</l></sp>
<sp>
<speaker>Οἰδίπους</speaker>
<l>φεῦ φεῦ, τί δῆτ’ ἄν, ὦ γύναι, σκοποῖτό τι</l>
<l n="965">τὴν Πυθόμαντιν ἑστίαν ἢ τοὺς ἄνω</l>
<l>κλάζοντας ὄρνεις, ὧν ὑφηγητῶν ἐγὼ</l>
<l>κτενεῖν ἔμελλον πατέρα τὸν ἐμόν; ὁ δὲ θανὼν</l>
<l>κεύθει κάτω δὴ γῆς.  ἐγὼ δ’ ὅδ’ ἐνθάδε</l>
<l>ἄψαυστος ἔγχους·  εἴ τι μὴ τὠμῷ πόθῳ</l>
<l n="970">κατέφθιθ’·  οὕτω δ’  ἂν θανὼν εἴη  ’ξ ἐμοῦ.</l>
<l>τὰ δ’ οὖν παρόντα συλλαβὼν θεσπίσματα</l>
<l>κεῖται παρ’ Ἅιδῃ Πόλυβος ἄξι’ οὐδενός.</l></sp>
<sp>
<speaker>Ἰοκάστη</speaker>
<l>οὔκουν ἐγώ σοι ταῦτα προύλεγον πάλαι;</l></sp>
<sp>
<speaker>Οἰδίπους</speaker>
<l>ηὔδας·  ἐγὼ δὲ τῷ φόβῳ παρηγόμην.</l></sp>
<sp>
<speaker>Ἰοκάστη</speaker>
<l n="975">μὴ νῦν ἔτ’ αὐτῶν μηδὲν ἐς θυμὸν βάλῃς.</l></sp>
<sp>
<speaker>Οἰδίπους</speaker>
<l>καὶ πῶς τὸ μητρὸς οὐκ ὀκνεῖν λέχος με δεῖ;</l>
<milestone ed="p" n="977" unit="card"/></sp>
<sp>
<speaker>Ἰοκάστη</speaker>
<l>τί δ’ ἂν φοβοῖτ’ ἄνθρωπος ᾧ τὰ τῆς τύχης</l>
<l>κρατεῖ, πρόνοια δ’ ἐστὶν οὐδενὸς σαφής;</l>
<l>εἰκῆ κράτιστον ζῆν, ὅπως δύναιτό τις.</l>
<l n="980">σὺ δ’ εἰς τὰ μητρὸς μὴ φοβοῦ νυμφεύματα·</l>
<l>πολλοὶ γὰρ ἤδη κἀν ὀνείρασιν βροτῶν</l>
<l>μητρὶ ξυνηυνάσθησαν.  ἀλλὰ ταῦθ’ ὅτῳ</l>
<l>παρ’ οὐδέν ἐστι, ῥᾷστα τὸν βίον φέρει.</l></sp>
<sp>
<speaker>Οἰδίπους</speaker>
<l>καλῶς ἅπαντα ταῦτ’ ἂν ἐξείρητό σοι,</l>
<l n="985">εἰ μὴ ’κύρει ζῶς’ ἡ τεκοῦσα·  νῦν δ’ ἐπεὶ</l>
<l>ζῇ, πᾶς’ ἀνάγκη, κεἰ καλῶς λέγεις, ὀκνεῖν.</l></sp>
<sp>
<speaker>Ἰοκάστη</speaker>
<l>καὶ μὴν μέγας γ’ ὀφθαλμὸς οἱ πατρὸς τάφοι.</l></sp>
<sp>
<speaker>Οἰδίπους</speaker>
<l>μέγας, ξυνίημ’·   ἀλλὰ τῆς ζώσης φόβος.</l></sp>
<sp>
<speaker>Ἄγγελος</speaker>
<l>ποίας δὲ καὶ γυναικὸς ἐκφοβεῖσθ’ ὕπερ;</l></sp>
<sp>
<speaker>Οἰδίπους</speaker>
<l n="990">Μερόπης, γεραιέ, Πόλυβος ἧς ᾤκει μέτα.</l></sp>
<sp>
<speaker>Ἄγγελος</speaker>
<l>τί δ’ ἔστ’ ἐκείνης ὑμὶν ἐς φόβον φέρον;</l></sp>
<sp>
<speaker>Οἰδίπους</speaker>
<l>θεήλατον μάντευμα δεινόν, ὦ ξένε.</l></sp>
<sp>
<speaker>Ἄγγελος</speaker>
<l>ἦ ῥητόν; ἢ οὐχὶ θεμιτὸν ἄλλον εἰδέναι;</l></sp>
<sp>
<speaker>Οἰδίπους</speaker>
<l>μάλιστά γ’·  εἶπε γάρ με Λοξίας ποτὲ</l>
<l n="995">χρῆναι μιγῆναι μητρὶ τἠμαυτοῦ τό τε</l>
<l>πατρῷον αἷμα χερσὶ ταῖς ἐμαῖς ἑλεῖν.</l>
<l>ὧν οὕνεχ’ ἡ Κόρινθος ἐξ ἐμοῦ πάλαι</l>
<l>μακρὰν ἀπῳκεῖτ’·  εὐτυχῶς μέν, ἀλλ’ ὅμως</l>
<l>τὰ τῶν τεκόντων ὄμμαθ’ ἥδιστον βλέπειν.</l>
<milestone ed="p" n="1000" unit="card"/></sp>
<sp>
<speaker>Ἄγγελος</speaker>
<l n="1000">ἦ γὰρ τάδ’ ὀκνῶν κεῖθεν ἦσθ’ ἀπόπτολις;</l></sp>
<sp>
<speaker>Οἰδίπους</speaker>
<l>πατρός τε χρῄζων μὴ φονεὺς εἶναι, γέρον.</l></sp>
<sp>
<speaker>Ἄγγελος</speaker>
<l>τί δῆτ’ ἐγὼ οὐχὶ τοῦδε τοῦ φόβου ς’, ἄναξ,</l>
<l>ἐπείπερ εὔνους ἦλθον, ἐξελυσάμην;</l></sp>
<sp>
<speaker>Οἰδίπους</speaker>
<l>καὶ μὴν χάριν γ’ ἂν ἀξίαν λάβοις ἐμοῦ.</l></sp>
<sp>
<speaker>Ἄγγελος</speaker>
<l n="1005">καὶ μὴν μάλιστα τοῦτ’ ἀφικόμην, ὅπως</l>
<l>σοῦ πρὸς δόμους ἐλθόντος εὖ πράξαιμί τι.</l></sp>
<sp>
<speaker>Οἰδίπους</speaker>
<l>ἀλλ’ οὔποτ’ εἶμι   τοῖς φυτεύσασίν γ’ ὅμοῦ.</l></sp>
<sp>
<speaker>Ἄγγελος</speaker>
<l>ὦ παῖ, καλῶς εἶ     δῆλος οὐκ εἰδὼς τί δρᾷς.</l></sp>
<sp>
<speaker>Οἰδίπους</speaker>
<l>πῶς, ὦ γεραιέ;  πρὸς θεῶν δίδασκέ με.</l></sp>
<sp>
<speaker>Ἄγγελος</speaker>
<l n="1010">εἰ τῶνδε φεύγεις οὕνεκ’ εἰς οἴκους μολεῖν.</l></sp>
<sp>
<speaker>Οἰδίπους</speaker>
<l>ταρβῶν γε μή μοι Φοῖβος ἐξέλθῃ σαφής.</l></sp>
<sp>
<speaker>Ἄγγελος</speaker>
<l>ἦ μὴ μίασμα τῶν φυτευσάντων λάβῃς;</l></sp>
<sp>
<speaker>Οἰδίπους</speaker>
<l>τοῦτ’ αὐτό, πρέσβυ, τοῦτό μ’ εἰσαεὶ φοβεῖ.</l></sp>
<sp>
<speaker>Ἄγγελος</speaker>
<l>ἆρ’ οἶσθα δῆτα πρὸς δίκης οὐδὲν τρέμων;</l></sp>
<sp>
<speaker>Οἰδίπους</speaker>
<l n="1015">πῶς δ’ οὐχί, παῖς γ’ εἰ τῶνδε γεννητῶν ἔφυν;</l></sp>
<sp>
<speaker>Ἄγγελος</speaker>
<l>ὁθούνεκ’ ἦν σοι Πόλυβος οὐδὲν ἐν γένει.</l></sp>
<sp>
<speaker>Οἰδίπους</speaker>
<l>πῶς εἶπας; οὐ     γὰρ Πόλυβος ἐξέφυσέ με;</l></sp>
<sp>
<speaker>Ἄγγελος</speaker>
<l>οὐ μᾶλλον οὐδὲν τοῦδε τἀνδρός, ἀλλ’ ἴσον.</l></sp>
<sp>
<speaker>Οἰδίπους</speaker>
<l>καὶ πῶς ὁ φύσας ἐξ ἴσου τῷ μηδενί;</l></sp>
<sp>
<speaker>Ἄγγελος</speaker>
<l n="1020">ἀλλ’ οὔ ς’ ἐγείνατ’  οὔτ’ ἐκεῖνος οὔτ’  ἐγώ.</l></sp>
<sp>
<speaker>Οἰδίπους</speaker>
<l>ἀλλ’ ἀντὶ τοῦ δὴ παῖδά μ’ ὠνομάζετο;</l></sp>
<sp>
<speaker>Ἄγγελος</speaker>
<l>δῶρόν ποτ’, ἴσθι, τῶν ἐμῶν χειρῶν λαβών.</l></sp>
<sp>
<speaker>Οἰδίπους</speaker>
<l>κᾆθ’ ὧδ’ ἀπ’ ἄλλης χειρὸς ἔστερξεν μέγα;</l></sp>
<sp>
<speaker>Ἄγγελος</speaker>
<l>ἡ γὰρ πρὶν αὐτὸν ἐξέπεις’ ἀπαιδία.</l></sp>
<sp>
<speaker>Οἰδίπους</speaker>
<l n="1025">σὺ  δ’ ἐμπολήσας  ἢ τυχών μ’ αὐτῷ δίδως;</l>
<milestone ed="p" n="1026" unit="card"/></sp>
<sp>
<speaker>Ἄγγελος</speaker>
<l>εὑρὼν ναπαίαις ἐν Κιθαιρῶνος πτυχαῖς.</l></sp>
<sp>
<speaker>Οἰδίπους</speaker>
<l>ὡδοιπόρεις δὲ     πρὸς τί τούσδε τοὺς τόπους;</l></sp>
<sp>
<speaker>Ἄγγελος</speaker>
<l>ἐνταῦθ’ ὀρείοις ποιμνίοις ἐπεστάτουν.</l></sp>
<sp>
<speaker>Οἰδίπους</speaker>
<l>ποιμὴν γὰρ ἦσθα κἀπὶ θητείᾳ πλάνης;</l></sp>
<sp>
<speaker>Ἄγγελος</speaker>
<l n="1030">σοῦ τ’, ὦ τέκνον, σωτήρ γε τῷ τότ’ ἐν χρόνῳ.</l></sp>
<sp>
<speaker>Οἰδίπους</speaker>
<l>τί δ’ ἄλγος ἴσχοντ’ ἀγκάλαις με λαμβάνεις;</l></sp>
<sp>
<speaker>Ἄγγελος</speaker>
<l>ποδῶν ἂν ἄρθρα μαρτυρήσειεν τὰ σά·</l></sp>
<sp>
<speaker>Οἰδίπους</speaker>
<l>οἴμοι, τί τοῦτ’    ἀρχαῖον ἐννέπεις κακόν;</l></sp>
<sp>
<speaker>Ἄγγελος</speaker>
<l>λύω ς’ ἔχοντα  διατόρους ποδοῖν ἀκμάς.</l></sp>
<sp>
<speaker>Οἰδίπους</speaker>
<l n="1035">δεινόν γ’ ὄνειδος σπαργάνων ἀνειλόμην.</l></sp>
<sp>
<speaker>Ἄγγελος</speaker>
<l>ὥστ’ ὠνομάσθης ἐκ τύχης ταύτης ὃς εἶ.</l></sp>
<sp>
<speaker>Οἰδίπους</speaker>
<l>ὦ πρὸς θεῶν, πρὸς μητρὸς ἢ πατρός; φράσον.</l></sp>
<sp>
<speaker>Ἄγγελος</speaker>
<l>οὐκ οἶδ’· ὁ δοὺς δὲ ταῦτ’ ἐμοῦ λῷον φρονεῖ.</l></sp>
<sp>
<speaker>Οἰδίπους</speaker>
<l>ἦ γὰρ παρ’ ἄλλου μ’ ἔλαβες οὐδ’ αὐτὸς τυχών;</l></sp>
<sp>
<speaker>Ἄγγελος</speaker>
<l n="1040">οὔκ, ἀλλὰ ποιμὴν ἄλλος ἐκδίδωσί μοι.</l></sp>
<sp>
<speaker>Οἰδίπους</speaker>
<l>τίς οὗτος; ἦ κάτοισθα δηλῶσαι λόγῳ;</l></sp>
<sp>
<speaker>Ἄγγελος</speaker>
<l>τῶν Λαί̈ου δήπου τις ὠνομάζετο.</l></sp>
<sp>
<speaker>Οἰδίπους</speaker>
<l>ἦ τοῦ τυράννου τῆσδε γῆς πάλαι ποτέ;</l></sp>
<sp>
<speaker>Ἄγγελος</speaker>
<l>μάλιστα·  τούτου τἀνδρὸς οὗτος ἦν βοτήρ.</l></sp>
<sp>
<speaker>Οἰδίπους</speaker>
<l n="1045">ἦ κἄστ’ ἔτι ζῶν οὗτος, ὥστ’ ἰδεῖν ἐμέ;</l></sp>
<sp>
<speaker>Ἄγγελος</speaker>
<l>ὑμεῖς γ’ ἄριστ’  εἰδεῖτ’ ἂν οὑπιχώριοι.</l></sp>
<sp>
<speaker>Οἰδίπους</speaker>
<l>ἔστιν τις ὑμῶν τῶν παρεστώτων πέλας,</l>
<l>ὅστις κάτοιδε τὸν βοτῆρ’ ὃν ἐννέπει,</l>
<l>εἴτ’ οὖν ἐπ’ ἀγρῶν εἴτε κἀνθάδ’ εἰσιδών;</l>
<l n="1050">σημήναθ’, ὡς ὁ καιρὸς ηὑρῆσθαι τάδε.</l></sp>
<sp>
<speaker>Χορός</speaker>
<l>οἶμαι μὲν οὐδέν’ ἄλλον ἢ τὸν ἐξ ἀγρῶν,</l>
<l>ὃν κἀμάτευες πρόσθεν εἰσιδεῖν·  ἀτὰρ</l>
<l>ἥδ’ ἂν τάδ’ οὐχ ἥκιστ’ ἂν Ἰοκάστη λέγοι.</l>
<milestone ed="p" n="1054" unit="card"/></sp>
<sp>
<speaker>Οἰδίπους</speaker>
<l>γύναι, νοεῖς ἐκεῖνον, ὅντιν’ ἀρτίως</l>
<l n="1055">μολεῖν ἐφιέμεσθα; τόνδ’ οὗτος λέγει;</l></sp>
<sp>
<speaker>Ἰοκάστη</speaker>
<l>τί δ’ ὅντιν’ εἶπε; μηδὲν ἐντραπῇς·  τὰ δὲ</l>
<l>ῥηθέντα βούλου μηδὲ μεμνῆσθαι μάτην.</l></sp>
<sp>
<speaker>Οἰδίπους</speaker>
<l>οὐκ ἂν γένοιτο τοῦθ’ ὅπως ἐγὼ λαβὼν</l>
<l>σημεῖα τοιαῦτ’ οὐ φανῶ τοὐμὸν γένος.</l></sp>
<sp>
<speaker>Ἰοκάστη</speaker>
<l n="1060">μὴ πρὸς θεῶν, εἴπερ τι τοῦ σαυτοῦ βίου</l>
<l>κήδει, ματεύσῃς τοῦθ’·  ἅλις νοσοῦς’ ἐγώ.</l></sp>
<sp>
<speaker>Οἰδίπους</speaker>
<l>θάρσει·  σὺ μὲν γὰρ οὐδ’ ἐὰν τρίτης ἐγὼ</l>
<l>μητρὸς φανῶ τρίδουλος, ἐκφανεῖ κακή.</l></sp>
<sp>
<speaker>Ἰοκάστη</speaker>
<l>ὅμως πιθοῦ μοι, λίσσομαι·  μὴ δρᾶ τάδε.</l></sp>
<sp>
<speaker>Οἰδίπους</speaker>
<l n="1065">οὐκ ἂν πιθοίμην μὴ οὐ τάδ’ ἐκμαθεῖν σαφῶς.</l></sp>
<sp>
<speaker>Ἰοκάστη</speaker>
<l>καὶ μὴν φρονοῦσά γ’ εὖ τὰ λῷστά σοι λέγω.</l></sp>
<sp>
<speaker>Οἰδίπους</speaker>
<l>τὰ λῷστα τοίνυν ταῦτά μ’ ἀλγύνει πάλαι.</l></sp>
<sp>
<speaker>Ἰοκάστη</speaker>
<l>ὦ δύσποτμ’, εἴθε μήποτε γνοίης ὃς εἶ.</l></sp>
<sp>
<speaker>Οἰδίπους</speaker>
<l>ἄξει τις ἐλθὼν δεῦρο τὸν βοτῆρά μοι;</l>
<l n="1070">ταύτην δ’ ἐᾶτε πλουσίῳ χαίρειν γένει.</l></sp>
<sp>
<speaker>Ἰοκάστη</speaker>
<l>ἰοὺ ἰού, δύστηνε·  τοῦτο γάρ ς’ ἔχω</l>
<l>μόνον προσειπεῖν, ἄλλο δ’ οὔποθ’ ὕστερον.</l></sp>
<sp>
<speaker>Χορός</speaker>
<l>τί ποτε βέβηκεν, Οἰδίπους, ὑπ’ ἀγρίας</l>
<l>ᾄξασα λύπης ἡ γυνή; δέδοιχ’ ὅπως</l>
<l n="1075">μὴ ’κ τῆς σιωπῆς τῆσδ’ ἀναρρήξει κακά.</l></sp>
<sp>
<speaker>Οἰδίπους</speaker>
<l>ὁποῖα χρῄζει ῥηγνύτω·  τοὐμὸν δ’ ἐγώ,</l>
<l>κεἰ σμικρόν ἐστι, σπέρμ’ ἰδεῖν βουλήσομαι.</l>
<l>αὕτη δ’ ἴσως, φρονεῖ γὰρ ὡς γυνὴ μέγα,</l>
<l>τὴν δυσγένειαν τὴν ἐμὴν αἰσχύνεται.</l>
<l n="1080">ἐγὼ δ’ ἐμαυτὸν παῖδα τῆς Τύχης νέμων</l>
<l>τῆς εὖ διδούσης οὐκ ἀτιμασθήσομαι.</l>
<l>τῆς γὰρ πέφυκα μητρός·  οἱ δὲ συγγενεῖς</l>
<l>μῆνές με μικρὸν καὶ μέγαν διώρισαν.</l>
<l>τοιόσδε δ’ ἐκφὺς οὐκ ἂν ἐξέλθοιμ’ ἔτι</l>
<l n="1085">ποτ’  ἄλλος, ὥστε μὴ ’κμαθεῖν τοὐμὸν γένος.</l>
<milestone ed="p" n="1086" unit="card"/></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>εἴπερ ἐγὼ μάντις εἰμὶ καὶ κατὰ γνώμαν ἴδρις,</l>
<l>οὐ τὸν Ὄλυμπον ἀπείρων, ὦ Κιθαιρών,</l>
<l n="1090">οὐκ ἔσει τὰν αὔριον</l>
<l>πανσέληνον, μὴ οὐ σέ γε καὶ πατριώταν Οἰδίπουν</l>
<l>καὶ τροφὸν καὶ ματέρ’ αὔξειν,</l>
<l n="1095">καὶ  χορεύεσθαι πρὸς ἡμῶν, ὡς ἐπὶ ἦρα φέροντα τοῖς ἐμοῖς τυράννοις.</l>
<l>ἰήϊε Φοῖβε, σοὶ δὲ ταῦτ’ ἀρέστ’ εἴη.</l>
<milestone ed="p" n="1098" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>τίς σε, τέκνον, τίς ς’ ἔτικτε τᾶν μακραιώνων ἄρα</l>
<l n="1100">Πανὸς ὀρεσσιβάτα πατρὸς πελασθεῖς’;</l>
<l>ἢ σέ γ’ εὐνάτειρά τις</l>
<l>Λοξίου; τῷ γὰρ πλάκες ἀγρόνομοι πᾶσαι φίλαι·</l>
<l n="1105">εἴθ’ ὁ Κυλλάνας ἀνάσσων,</l>
<l>εἴθ’  ὁ Βακχεῖος θεὸς ναίων ἐπ’ ἄκρων ὀρέων ς’ εὕρημα δέξατ’ ἔκ του</l>
<l>Νυμφᾶν Ἑλικωνίδων, αἷς πλεῖστα συμπαίζει.</l>
<milestone ed="p" n="1110" unit="card"/></sp></div2></div1>
<div1 type="episode">
<sp>
<speaker>Οἰδίπους</speaker>
<l n="1110">εἰ χρή τι κἀμὲ μὴ συναλλάξαντά πω,</l>
<l>πρέσβεις, σταθμᾶσθαι, τὸν βοτῆρ’ ὁρᾶν δοκῶ,</l>
<l>ὅνπερ πάλαι ζητοῦμεν·  ἔν τε γὰρ μακρῷ</l>
<l>γήρᾳ ξυνᾴδει τῷδε τἀνδρὶ σύμμετρος,</l>
<l>ἄλλως τε τοὺς ἄγοντας ὥσπερ οἰκέτας</l>
<l n="1115">ἔγνωκ’ ἐμαυτοῦ·  τῇ δ’ ἐπιστήμῃ σύ μου</l>
<l>προύχοις τάχ’ ἄν που, τὸν βοτῆρ’ ἰδὼν πάρος.</l></sp>
<sp>
<speaker>Χορός</speaker>
<l>ἔγνωκα γάρ, σάφ’ ἴσθι·  Λαί̈ου γὰρ ἦν</l>
<l>εἴπερ τις ἄλλος πιστὸς ὡς νομεὺς ἀνήρ.</l></sp>
<sp>
<speaker>Οἰδίπους</speaker>
<l>σὲ πρῶτ’ ἐρωτῶ, τὸν Κορίνθιον ξένον,</l>
<l part="I" n="1120">ἦ τόνδε φράζεις;</l></sp>
<sp>
<speaker>Ἄγγελος</speaker>
<l part="F">τοῦτον, ὅνπερ εἰσορᾷς.</l></sp>
<sp>
<speaker>Οἰδίπους</speaker>
<l>οὗτος σύ, πρέσβυ, δεῦρό μοι φώνει βλέπων</l>
<l>ὅς’ ἄν ς’ ἐρωτῶ.  Λαί̈ου ποτ’ ἦσθα σύ;</l></sp>
<sp>
<speaker>Θεράπων</speaker>
<l>ἦ δοῦλος οὐκ ὠνητός, ἀλλ’ οἴκοι τραφείς.</l></sp>
<sp>
<speaker>Οἰδίπους</speaker>
<l>ἔργον μεριμνῶν ποῖον ἢ βίον τινά;</l></sp>
<sp>
<speaker>Θεράπων</speaker>
<l n="1125">ποίμναις τὰ πλεῖστα τοῦ βίου συνειπόμην.</l></sp>
<sp>
<speaker>Οἰδίπους</speaker>
<l>χώροις μάλιστα      πρὸς τίσι ξύναυλος ὤν;</l></sp>
<sp>
<speaker>Θεράπων</speaker>
<l>ἦν μὲν Κιθαιρών, ἦν δὲ πρόσχωρος τόπος.</l></sp>
<sp>
<speaker>Οἰδίπους</speaker>
<l>τὸν ἄνδρα τόνδ’ οὖν οἶσθα τῇδέ που μαθών;</l></sp>
<sp>
<speaker>Θεράπων</speaker>
<l>τί χρῆμα δρῶντα; ποῖον ἄνδρα καὶ λέγεις;</l></sp>
<sp>
<speaker>Οἰδίπους</speaker>
<l n="1130">τόνδ’ ὃς πάρεστιν·  ἢ ξυναλλάξας τί πω;</l></sp>
<sp>
<speaker>Θεράπων</speaker>
<l>οὐχ ὥστε γ’ εἰπεῖν ἐν τάχει μνήμης ἄπο.</l></sp>
<sp>
<speaker>Ἄγγελος</speaker>
<l>κοὐδέν γε θαῦμα, δέσποτ’·  ἀλλ’ ἐγὼ σαφῶς</l>
<l>ἀγνῶτ’ ἀναμνήσω νιν.  εὖ γὰρ οἶδ’ ὅτι</l>
<l>κάτοιδεν, ἦμος τῷ Κιθαιρῶνος τόπῳ,</l>
<l n="1135">ὁ μὲν διπλοῖσι ποιμνίοις, ἐγὼ δ’ ἑνί,</l>
<l>ἐπλησίαζον τῷδε τἀνδρὶ τρεῖς ὅλους</l>
<l>ἐξ ἦρος εἰς ἀρκτοῦρον ἑκμήνους χρόνους·</l>
<l>χειμῶνα δ’ ἤδη τἀμά τ’ εἰς ἔπαυλ’ ἐγὼ</l>
<l>ἤλαυνον οὗτός τ’ εἰς τὰ Λαί̈ου σταθμά.</l>
<l n="1140">λέγω τι τούτων ἢ οὐ λέγω πεπραγμένον;</l>
<milestone ed="p" n="1141" unit="card"/></sp>
<sp>
<speaker>Θεράπων</speaker>
<l>λέγεις ἀληθῆ, καίπερ ἐκ μακροῦ χρόνου.</l></sp>
<sp>
<speaker>Ἄγγελος</speaker>
<l>φέρ’ εἰπὲ νῦν, τότ’ οἶσθα παῖδά μοί τινα</l>
<l>δούς, ὡς ἐμαυτῷ θρέμμα θρεψαίμην ἐγώ;</l></sp>
<sp>
<speaker>Θεράπων</speaker>
<l>τί δ’ ἔστι; πρὸς   τί τοῦτο τοὔπος ἱστορεῖς;</l></sp>
<sp>
<speaker>Ἄγγελος</speaker>
<l n="1145">ὅδ’ ἐστίν, ὦ τᾶν, κεῖνος ὃς τότ’ ἦν νέος.</l></sp>
<sp>
<speaker>Θεράπων</speaker>
<l>οὐκ εἰς ὄλεθρον; οὐ σιωπήσας ἔσει;</l></sp>
<sp>
<speaker>Οἰδίπους</speaker>
<l>ἆ, μὴ κόλαζε, πρέσβυ, τόνδ’, ἐπεὶ τὰ σὰ</l>
<l>δεῖται κολαστοῦ μᾶλλον ἢ τὰ τοῦδ’ ἔπη.</l></sp>
<sp>
<speaker>Θεράπων</speaker>
<l>τί δ’, ὦ φέριστε δεσποτῶν, ἁμαρτάνω;</l></sp>
<sp>
<speaker>Οἰδίπους</speaker>
<l n="1150">οὐκ ἐννέπων τὸν παῖδ’  ὃν οὗτος ἱστορεῖ.</l></sp>
<sp>
<speaker>Θεράπων</speaker>
<l>λέγει γὰρ εἰδὼς  οὐδέν, ἀλλ’ ἄλλως πονεῖ.</l></sp>
<sp>
<speaker>Οἰδίπους</speaker>
<l>σὺ πρὸς χάριν μὲν οὐκ ἐρεῖς, κλαίων δ’ ἐρεῖς.</l></sp>
<sp>
<speaker>Θεράπων</speaker>
<l>μὴ δῆτα, πρὸς θεῶν, τὸν γέροντά μ’ αἰκίσῃ.</l></sp>
<sp>
<speaker>Οἰδίπους</speaker>
<l>οὐχ ὡς τάχος τις    τοῦδ’ ἀποστρέψει χέρας;</l></sp>
<sp>
<speaker>Θεράπων</speaker>
<l n="1155">δύστηνος, ἀντὶ τοῦ; τί προσχρῄζων μαθεῖν;</l></sp>
<sp>
<speaker>Οἰδίπους</speaker>
<l>τὸν παῖδ’ ἔδωκας τῷδ’  ὃν οὗτος ἱστορεῖ;</l></sp>
<sp>
<speaker>Θεράπων</speaker>
<l>ἔδωκ’·  ὀλέσθαι δ’ ὤφελον τῇδ’ ἡμέρᾳ.</l></sp>
<sp>
<speaker>Οἰδίπους</speaker>
<l>ἀλλ’ εἰς τόδ’ ἥξεις μὴ λέγων γε τοὔνδικον.</l></sp>
<sp>
<speaker>Θεράπων</speaker>
<l>πολλῷ γε μᾶλλον, ἢν φράσω, διόλλυμαι.</l></sp>
<sp>
<speaker>Οἰδίπους</speaker>
<l n="1160">ἁνὴρ ὅδ’, ὡς ἔοικεν, ἐς τριβὰς ἐλᾷ.</l></sp>
<sp>
<speaker>Θεράπων</speaker>
<l>οὐ δῆτ’ ἔγωγ’,   ἀλλ’ εἶπον, ὡς δοίην, πάλαι.</l></sp>
<sp>
<speaker>Οἰδίπους</speaker>
<l>πόθεν λαβών; οἰκεῖον ἢ ’ξ ἄλλου τινός;</l></sp>
<sp>
<speaker>Θεράπων</speaker>
<l>ἐμὸν μὲν οὐκ ἔγωγ’, ἐδεξάμην δέ του.</l></sp>
<sp>
<speaker>Οἰδίπους</speaker>
<l>τίνος πολιτῶν τῶνδε κἀκ ποίας στέγης;</l></sp>
<sp>
<speaker>Θεράπων</speaker>
<l n="1165">μὴ πρὸς θεῶν, μή, δέσποθ’, ἱστόρει πλέον.</l></sp>
<sp>
<speaker>Οἰδίπους</speaker>
<l>ὄλωλας, εἴ σε ταῦτ’ ἐρήσομαι πάλιν.</l></sp>
<sp>
<speaker>Θεράπων</speaker>
<l>τῶν Λαί̈ου τοίνυν τις ἦν γεννημάτων.</l></sp>
<sp>
<speaker>Οἰδίπους</speaker>
<l>ἦ δοῦλος ἢ κείνου τις ἐγγενὴς γεγώς;</l></sp>
<sp>
<speaker>Θεράπων</speaker>
<l>οἴμοι, πρὸς αὐτῷ γ’ εἰμὶ τῷ δεινῷ λέγειν.</l></sp>
<sp>
<speaker>Οἰδίπους</speaker>
<l n="1170">κἄγωγ’  ἀκούειν·  ἀλλ’  ὅμως ἀκουστέον.</l>
<milestone ed="p" n="1171" unit="card"/></sp>
<sp>
<speaker>Θεράπων</speaker>
<l>κείνου γέ τοι δὴ παῖς ἐκλῄζεθ’·  ἡ δ’ ἔσω</l>
<l>κάλλιστ’ ἂν εἴποι σὴ γυνὴ τάδ’ ὡς ἔχει.</l></sp>
<sp>
<speaker>Οἰδίπους</speaker>
<l part="I">ἦ γὰρ δίδωσιν ἥδε σοι;</l></sp>
<sp>
<speaker>Θεράπων</speaker>
<l part="F">μάλιστ’, ἄναξ.</l></sp>
<sp>
<speaker>Οἰδίπους</speaker>
<l part="I">ὡς πρὸς τί χρείας;</l></sp>
<sp>
<speaker>Θεράπων</speaker>
<l part="F">ὡς ἀναλώσαιμί νιν.</l></sp>
<sp>
<speaker>Οἰδίπους</speaker>
<l part="I" n="1175">τεκοῦσα τλήμων;</l></sp>
<sp>
<speaker>Θεράπων</speaker>
<l part="F">θεσφάτων γ’ ὄκνῳ κακῶν.</l></sp>
<sp>
<speaker>Οἰδίπους</speaker>
<l part="I">ποίων;</l></sp>
<sp>
<speaker>Θεράπων</speaker>
<l part="F">κτενεῖν νιν τοὺς τεκόντας ἦν λόγος.</l></sp>
<sp>
<speaker>Οἰδίπους</speaker>
<l>πῶς δῆτ’ ἀφῆκας τῷ γέροντι τῷδε σύ;</l></sp>
<sp>
<speaker>Θεράπων</speaker>
<l>κατοικτίσας, ὦ δέσποθ’, ὡς ἄλλην χθόνα</l>
<l>δοκῶν ἀποίσειν,    αὐτὸς ἔνθεν ἦν·  ὁ δὲ</l>
<l n="1180">κάκ’  εἰς μέγιστ’  ἔσωσεν.  εἰ γὰρ οὗτος εἶ</l>
<l>ὅν φησιν οὗτος, ἴσθι δύσποτμος γεγώς.</l></sp>
<sp>
<speaker>Οἰδίπους</speaker>
<l>ἰοὺ ἰού·  τὰ πάντ’ ἂν ἐξήκοι σαφῆ.</l>
<l>ὦ φῶς, τελευταῖόν σε προσβλέψαιμι νῦν,</l>
<l>ὅστις πέφασμαι φύς τ’ ἀφ’ ὧν οὐ χρῆν, ξὺν οἷς τ’</l>
<l n="1185">οὐ χρῆν ὁμιλῶν, οὕς τέ μ’ οὐκ ἔδει κτανών.</l>
<milestone ed="p" n="1186" unit="card"/></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>ἰὼ γενεαὶ βροτῶν,</l>
<l>ὡς ὑμᾶς ἴσα καὶ τὸ μηδὲν ζώσας ἐναριθμῶ.</l>
<l>τίς γάρ, τίς ἀνὴρ πλέον</l>
<l n="1190">τᾶς εὐδαιμονίας φέρει</l>
<l>ἢ τοσοῦτον ὅσον δοκεῖν</l>
<l>καὶ  δόξαντ’ ἀποκλῖναι;</l>
<l>τὸν σόν τοι παράδειγμ’ ἔχων,</l>
<l>τὸν σὸν δαίμονα, τὸν σόν, ὦ τλᾶμον Οἰδιπόδα, βροτῶν</l>
<l n="1195">οὐδὲν μακαρίζω·</l>
<milestone ed="p" n="1196" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ὅστις καθ’  ὑπερβολὰν</l>
<l>τοξεύσας ἐκράτησε τοῦ πάντ’ εὐδαίμονος ὄλβου,</l>
<l>ὦ Ζεῦ, κατὰ μὲν φθίσας</l>
<l>τὰν γαμψώνυχα παρθένον</l>
<l n="1200">χρησμῳδόν, θανάτων δ’ ἐμᾷ</l>
<l>χώρᾳ πύργος ἀνέστα·</l>
<l n="1201b">ἐξ οὗ καὶ βασιλεὺς καλεῖ</l>
<l>ἐμὸς καὶ τὰ μέγιστ’ ἐτιμάθης, ταῖς μεγάλαισιν ἐν</l>
<l>Θήβαισιν ἀνάσσων.</l>
<milestone ed="p" n="1204" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>τανῦν δ’ ἀκούειν τίς ἀθλιώτερος;</l>
<l n="1205">τίς ἄταις ἀγρίαις, τίς ἐν πόνοις</l>
<l>ξύνοικος ἀλλαγᾷ βίου;</l>
<l>ἰὼ κλεινὸν Οἰδίπου κάρα,</l>
<l>ἦ στέγας λιμὴν</l>
<l>αὑτὸς ἤρκεσεν</l>
<l>παιδὶ καὶ πατρὶ θαλαμηπόλῳ πεσεῖν;</l>
<l n="1210">πῶς ποτε πῶς ποθ’ αἱ πατρῷαί ς’ ἄλοκες φέρειν, τάλας,</l>
<l>σῖγ’ ἐδυνάθησαν ἐς τοσόνδε;</l>
<milestone ed="p" n="1212" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>ἐφηῦρέ ς’ ἄκονθ’ ὁ πάνθ’ ὁρῶν χρόνος,</l>
<l>δικάζει τ’ ἄγαμον γάμον πάλαι</l>
<l n="1215">τεκνοῦντα καὶ τεκνούμενον.</l>
<l>ἰώ, Λαί̈ειον ὦ τέκνον,</l>
<l>εἴθε ς’ εἴθε σε</l>
<l>μήποτ’ εἰδόμαν.</l>
<l>δύρομαι γὰρ ὥσπερ ἰάλεμον χέων</l>
<l>ἐκ στομάτων.  τὸ δ’ ὀρθὸν εἰπεῖν, ἀνέπνευσά τ’ ἐκ</l>
<l n="1220">σέθεν</l>
<l>καὶ κατεκοίμασα τοὐμὸν ὄμμα.</l>
<milestone ed="p" n="1223" unit="card"/></sp></div2></div1>
<div1 type="episode">
<sp>
<speaker>Ἐξάγγελος</speaker>
<l>ὦ γῆς μέγιστα τῆσδ’ ἀεὶ τιμώμενοι,</l>
<l>οἷ’, ἔργ’ ἀκούσεσθ’, οἷα δ’ εἰσόψεσθ’, ὅσον δ’</l>
<l n="1225">ἀρεῖσθε πένθος, εἴπερ ἐγγενῶς ἔτι</l>
<l>τῶν Λαβδακείων ἐντρέπεσθε δωμάτων.</l>
<l>οἶμαι γὰρ οὔτ’ ἂν Ἴστρον οὔτε Φᾶσιν ἂν</l>
<l>νίψαι καθαρμῷ τήνδε τὴν στέγην, ὅσα</l>
<l>κεύθει, τὰ δ’ αὐτίκ’ εἰς τὸ φῶς φανεῖ κακὰ</l>
<l n="1230">ἑκόντα κοὐκ ἄκοντα.  τῶν δὲ πημονῶν</l>
<l>μάλιστα λυποῦς’ αἳ φανῶς’ αὐθαίρετοι.</l></sp>
<sp>
<speaker>Χορός</speaker>
<l>λείπει μὲν οὐδ’ ἃ πρόσθεν εἴδομεν τὸ μὴ οὐ</l>
<l>βαρύστον’ εἶναι·  πρὸς δ’ ἐκείνοισιν τί φῄς;</l></sp>
<sp>
<speaker>Ἐξάγγελος</speaker>
<l>ὁ μὲν τάχιστος τῶν λόγων εἰπεῖν τε καὶ</l>
<l n="1235">μαθεῖν, τέθνηκε θεῖον Ἰοκάστης κάρα.</l></sp>
<sp>
<speaker>Χορός</speaker>
<l>ὦ δυστάλαινα, πρὸς τίνος ποτ’ αἰτίας;</l>
<milestone ed="p" n="1237" unit="card"/></sp>
<sp>
<speaker>Ἐξάγγελος</speaker>
<l>αὐτὴ πρὸς αὑτῆς.  τῶν δὲ πραχθέντων τὰ μὲν</l>
<l>ἄλγιστ’ ἄπεστιν·  ἡ γὰρ ὄψις οὐ πάρα.</l>
<l>ὅμως δ’, ὅσον γε κἀν ἐμοὶ μνήμης ἔνι,</l>
<l n="1240">πεύσει τὰ κείνης ἀθλίας παθήματα.</l>
<l>ὅπως γὰρ ὀργῇ χρωμένη παρῆλθ’ ἔσω</l>
<l>θυρῶνος, ἵετ’ εὐθὺ πρὸς τὰ νυμφικὰ</l>
<l>λέχη, κόμην σπῶς’ ἀμφιδεξίοις ἀκμαῖς.</l>
<l>πύλας δ’, ὅπως εἰσῆλθ’, ἐπιρράξας’ ἔσω</l>
<l n="1245">καλεῖ τὸν ἤδη Λάϊον πάλαι νεκρόν,</l>
<l>μνήμην παλαιῶν σπερμάτων ἔχους’, ὑφ’ ὧν</l>
<l>θάνοι μὲν αὐτός, τὴν δὲ τίκτουσαν λίποι</l>
<l>τοῖς οἷσιν αὐτοῦ δύστεκνον παιδουργίαν.</l>
<l>γοᾶτο δ’ εὐνάς, ἔνθα δύστηνος διπλοῦς</l>
<l n="1250">ἐξ ἀνδρὸς ἄνδρα καὶ τέκν’  ἐκ τέκνων τέκοι.</l>
<l>χὤπως μὲν ἐκ τῶνδ’ οὐκέτ’ οἶδ’ ἀπόλλυται·</l>
<l>βοῶν γὰρ εἰσέπαισεν Οἰδίπους, ὑφ’ οὗ</l>
<l>οὐκ ἦν τὸ κείνης ἐκθεάσασθαι κακόν,</l>
<l>ἀλλ’ εἰς ἐκεῖνον περιπολοῦντ’ ἐλεύσσομεν.</l>
<l n="1255">φοιτᾷ γὰρ ἡμᾶς ἔγχος ἐξαιτῶν πορεῖν,</l>
<l>γυναῖκά τ’ οὐ γυναῖκα, μητρῴαν δ’ ὅπου</l>
<l>κίχοι διπλῆν ἄρουραν οὗ τε καὶ τέκνων.</l>
<l>λυσσῶντι δ’ αὐτῷ δαιμόνων δείκνυσί τις·</l>
<l>οὐδεὶς γὰρ ἀνδρῶν, οἳ παρῆμεν ἐγγύθεν.</l>
<l n="1260">δεινὸν δ’ ἀύσας ὡς ὑφηγητοῦ τινος</l>
<l>πύλαις διπλαῖς ἐνήλατ’, ἐκ δὲ πυθμένων</l>
<l>ἔκλινε κοῖλα κλῇθρα κἀμπίπτει στέγῃ.</l>
<l>οὗ δὴ κρεμαστὴν τὴν γυναῖκ’ ἐσείδομεν,</l>
<l>πλεκταῖσιν αἰώραισιν ἐμπεπλεγμένην.</l>
<l n="1265">ὁ δ’ ὡς ὁρᾷ νιν, δεινὰ βρυχηθεὶς τάλας</l>
<l>χαλᾷ κρεμαστὴν ἀρτάνην.  ἐπεὶ δὲ γῇ</l>
<l>ἔκειτο τλήμων, δεινὰ δ’ ἦν τἀνθένδ’ ὁρᾶν.</l>
<l>ἀποσπάσας γὰρ εἱμάτων χρυσηλάτους</l>
<l>περόνας ἀπ’ αὐτῆς, αἷσιν ἐξεστέλλετο,</l>
<l n="1270">ἄρας ἔπαισεν ἄρθρα τῶν αὑτοῦ κύκλων,</l>
<l>αὐδῶν τοιαῦθ’, ὁθούνεκ’ οὐκ ὄψοιντό νιν</l>
<l>οὔθ’ οἷ’ ἔπασχεν οὔθ’ ὁποῖ’ ἔδρα κακά,</l>
<l>ἀλλ’ ἐν σκότῳ τὸ λοιπὸν οὓς μὲν οὐκ ἔδει</l>
<l>ὀψοίαθ’, οὓς δ’ ἔχρῃζεν οὐ γνωσοίατο.</l>
<l n="1275">τοιαῦτ’ ἐφυμνῶν πολλάκις τε κοὐχ ἅπαξ</l>
<l>ἤρασς’ ἐπαίρων βλέφαρα.  φοίνιαι δ’ ὁμοῦ</l>
<l>γλῆναι γένει’ ἔτελλον, οὐδ’ ἀνίεσαν</l>
<l>φόνου μυδώσας σταγόνας, ἀλλ’ ὁμοῦ μέλας</l>
<l>ὄμβρος χαλάζης αἱματοῦς ἐτέγγετο.</l>
<l>τάδ’ ἐκ δυοῖν ἔρρωγεν, οὐ μόνου κάτα,</l>
<l n="1280">ἀλλ’ ἀνδρὶ καὶ γυναικὶ συμμιγῆ κακά.</l>
<l>ὁ πρὶν παλαιὸς δ’ ὄλβος ἦν πάροιθε μὲν</l>
<l>ὄλβος δικαίως·  νῦν δὲ τῇδε θἠμέρᾳ</l>
<l>στεναγμός, ἄτη, θάνατος, αἰσχύνη, κακῶν</l>
<l>ὅς’ ἐστὶ πάντων ὀνόματ’, οὐδέν ἐστ’ ἀπόν.</l>
<milestone ed="p" n="1285" unit="card"/></sp>
<sp>
<speaker>Χορός</speaker>
<l n="1285">νῦν δ’ ἔσθ’ ὁ τλήμων ἐν τίνι σχολῇ κακοῦ;</l></sp>
<sp>
<speaker>Ἐξάγγελος</speaker>
<l>βοᾷ διοίγειν κλῇθρα καὶ δηλοῦν τινα</l>
<l>τοῖς πᾶσι Καδμείοισι τὸν πατροκτόνον,</l>
<l>τὸν μητέρ’&mdash;αὐδῶν ἀνόσι’ οὐδὲ ῥητά μοι,</l>
<l n="1290">ὡς ἐκ χθονὸς ῥίψων ἑαυτὸν οὐδ’  ἔτι</l>
<l>μενῶν δόμοις ἀραῖος, ὡς ἠράσατο.</l>
<l>ῥώμης γε μέντοι καὶ προηγητοῦ τινος</l>
<l>δεῖται·  τὸ γὰρ νόσημα μεῖζον ἢ φέρειν.</l>
<l>δείξει δὲ καὶ σοί·  κλῇθρα γὰρ πυλῶν τάδε</l>
<l n="1295">διοίγεται·  θέαμα δ’ εἰσόψει τάχα</l>
<l>τοιοῦτον οἷον καὶ   στυγοῦντ’ ἐποικτίσαι.</l>
<milestone ed="p" n="1297" unit="card"/></sp>
<div2 type="anapests">
<sp><speaker>Χορός</speaker>
<l>ὦ δεινὸν ἰδεῖν πάθος ἀνθρώποις,</l>
<l>ὦ δεινότατον πάντων ὅς’ ἐγὼ</l>
<l>προσέκυρς’ ἤδη.  τίς ς’, ὦ τλῆμον,</l>
<l n="1300">προσέβη μανία;  τίς ὁ πηδήσας</l>
<l>μείζονα δαίμων τῶν μακίστων</l>
<l>πρὸς σῇ δυσδαίμονι μοίρᾳ;</l>
<l>φεῦ φεῦ, δύσταν’·</l>
<l>ἀλλ’ οὐδ’ ἐσιδεῖν δύναμαί σε, θέλων</l>
<l>πόλλ’ ἀνερέσθαι, πολλὰ πυθέσθαι,</l>
<l n="1305">πολλὰ δ’ ἀθρῆσαι·</l>
<l>τοίαν φρίκην παρέχεις μοι.</l></sp>
<sp><speaker>Οἰδίπους</speaker>
<l>αἰαῖ αἰαῖ, δύστανος ἐγώ,</l>
<l>ποῖ γᾶς φέρομαι τλάμων; πᾷ μοι</l>
<l n="1310">φθογγὰ διαπωτᾶται φοράδην;</l>
<l>ἰὼ δαῖμον, ἵν’ ἐξήλλου.</l></sp>
<sp>
<speaker>Χορός</speaker>
<l>ἐς δεινὸν οὐδ’ ἀκουστὸν οὐδ’ ἐπόψιμον.</l>
<milestone ed="p" n="1313" unit="card"/></sp></div2></div1>
<div1 type="choral">
<div2 type="strophe" n="1">
<sp><speaker>Οἰδίπους</speaker>
<l>ἰὼ σκότου</l>
<l>νέφος ἐμὸν ἀπότροπον, ἐπιπλόμενον ἄφατον,</l>
<l n="1315">ἀδάματόν τε καὶ δυσούριστον ὄν.</l>
<l>οἴμοι,</l>
<l>οἴμοι μάλ’ αὖθις·  οἷον εἰσέδυ μ’ ἅμα</l>
<l>κέντρων τε τῶνδ’ οἴστρημα καὶ μνήμη κακῶν.</l></sp></div2>
<div2 type="strophe" n="1">
<sp><speaker>Χορός</speaker>
<l>καὶ θαῦμά γ’ οὐδὲν ἐν τοσοῖσδε πήμασιν</l>
<l n="1320">διπλᾶ  σε πενθεῖν καὶ διπλᾶ φορεῖν κακά.</l>
<milestone ed="p" n="1321" unit="card"/></sp></div2>
<div2 type="antistrophe" n="1">
<sp><speaker>Οἰδίπους</speaker>
<l>ἰὼ φίλος,</l>
<l>σὺ μὲν ἐμὸς ἐπίπολος ἔτι μόνιμος·  ἔτι γὰρ</l>
<l>ὑπομένεις με τὸν τυφλὸν κηδεύων.</l>
<l>φεῦ φεῦ.</l>
<l n="1325">οὐ γάρ με λήθεις, ἀλλὰ γιγνώσκω σαφῶς,</l>
<l>καίπερ σκοτεινός, τήν γε σὴν αὐδὴν ὅμως.</l></sp></div2>
<div2 type="antistrophe" n="1">
<sp><speaker>Χορός</speaker>
<l>ὦ δεινὰ δράσας, πῶς ἔτλης τοιαῦτα σὰς</l>
<l>ὄψεις μαρᾶναι; τίς ς’ ἐπῆρε δαιμόνων;</l>
<milestone ed="p" n="1329" unit="card"/></sp></div2>
<div2 type="strophe" n="2">
<sp><speaker>Οἰδίπους</speaker>
<l>Ἀπόλλων τάδ’ ἦν, Ἀπόλλων, φίλοι,</l>
<l n="1330">ὁ κακὰ κακὰ τελῶν ἐμὰ τάδ’ ἐμὰ πάθεα.</l>
<l>ἔπαισε δ’ αὐτόχειρ νιν οὔτις, ἀλλ’ ἐγὼ τλάμων.</l>
<l>τί γὰρ ἔδει μ’ ὁρᾶν,</l>
<l n="1335">ὅτῳ γ’ ὁρῶντι μηδὲν ἦν ἰδεῖν γλυκύ;</l></sp>
<sp><speaker>Χορός</speaker>
<l>ἦν τᾷδ’ ὅπωσπερ καὶ σύ φῄς.</l></sp>
<sp><speaker>Οἰδίπους</speaker>
<l>τί δῆτ’ ἐμοὶ βλεπτὸν ἢ</l>
<l>στερκτὸν ἢ προσήγορον</l>
<l>ἔτ’ ἔστ’ ἀκούειν ἡδονᾷ φίλοι;</l>
<l n="1340">ἀπάγετ’ ἐκτόπιον ὅ τι τάχιστά με,</l>
<l>ἀπάγετ’, ὦ φίλοι, τὸν μέγ’ ὀλέθριον</l>
<l>τὸν καταρατότατον, ἔτι δὲ καὶ θεοῖς</l>
<l n="1345">ἐχθρότατον βροτῶν.</l></sp>
<sp><speaker>Χορός</speaker>
<l>δείλαιε τοῦ νοῦ τῆς τε συμφορᾶς ἴσον,</l>
<l>ὡς ς’ ἠθέλησα μηδέ γ’ ἂν γνῶναί ποτε.</l>
<milestone ed="p" n="1349" unit="card"/></sp></div2>
<div2 type="antistrophe" n="2">
<sp><speaker>Οἰδίπους</speaker>
<l>ὄλοιθ’  ὅστις ἦν, ὃς ἀγρίας πέδας</l>
<l n="1350">μονάδ’ ἐπιποδίας ἔλυς’ μ’ ἀπό τε φόνου</l>
<l>ἔρυτο κἀνέσωσεν, οὐδὲν εἰς χάριν πράσσων.</l>
<l>τότε γὰρ ἂν θανὼν</l>
<l n="1355">οὐκ ἦ φίλοισιν οὐδ’ ἐμοὶ τοσόνδ’ ἄχος.</l></sp>
<sp><speaker>Χορός</speaker>
<l>θέλοντι κἀμοὶ τοῦτ’ ἂν ἦν.</l></sp>
<sp><speaker>Οἰδίπους</speaker>
<l>οὔκουν πατρός γ’  ἂν φονεὺς</l>
<l>ἦλθον οὐδὲ νυμφίος</l>
<l>βροτοῖς ἐκλήθην ὧν ἔφυν ἄπο.</l>
<l n="1360">νῦν δ’ ἄθεος μέν εἰμ’, ἀνοσίων δὲ παῖς,</l>
<l>ὁμολεχὴς δ’ ἀφ’ ὧν αὐτὸς ἔφυν τάλας.</l>
<l n="1365">εἰ δέ τι πρεσβύτερον ἔτι κακοῦ κακόν,</l>
<l>τοῦτ’ ἔλαχ’ Οἰδίπους.</l>
<milestone ed="p" n="1367" unit="card"/></sp></div2></div1>
<div1 type="episode">
<sp>
<speaker>Χορός</speaker>
<l>οὐκ οἶδ’ ὅπως σε φῶ βεβουλεῦσθαι καλῶς·</l>
<l>κρείσσων γὰρ ἦσθα μηκέτ’ ὢν ἢ ζῶν τυφλός.</l></sp>
<sp>
<speaker>Οἰδίπους</speaker>
<l>ὡς μὲν τάδ’ οὐχ ὧδ’ ἔστ’ ἄριστ’ εἰργασμένα,</l>
<l n="1370">μή μ’ ἐκδίδασκε, μηδὲ συμβούλευ’ ἔτι.</l>
<l>ἐγὼ γὰρ οὐκ οἶδ’ ὄμμασιν ποίοις βλέπων</l>
<l>πατέρα ποτ’ ἂν προσεῖδον εἰς Ἅιδου μολὼν</l>
<l>οὐδ’ αὖ τάλαιναν μητέρ’, οἷν ἐμοὶ δυοῖν</l>
<l>ἔργ’ ἐστὶ κρείσσον’ ἀγχόνης εἰργασμένα.</l>
<l n="1375">ἀλλ’ ἡ τέκνων δῆτ’ ὄψις ἦν ἐφίμερος,</l>
<l>βλαστοῦς’ ὅπως ἔβλαστε, προσλεύσσειν ἐμοί;</l>
<l>οὐ δῆτα τοῖς γ’ ἐμοῖσιν ὀφθαλμοῖς ποτε·</l>
<l>οὐδ’ ἄστυ γ’ οὐδὲ πύργος οὐδὲ δαιμόνων</l>
<l>ἀγάλμαθ’ ἱερά, τῶν ὁ παντλήμων ἐγὼ</l>
<l n="1380">κάλλιστ’ ἀνὴρ εἷς ἔν γε ταῖς Θήβαις τραφεὶς</l>
<l>ἀπεστέρης’ ἐμαυτόν, αὐτὸς ἐννέπων</l>
<l>ὠθεῖν ἅπαντας τὸν ἀσεβῆ, τὸν ἐκ θεῶν</l>
<l>φανέντ’ ἄναγνον καὶ γένους τοῦ Λαί̈ου.</l>
<l>τοιάνδ’ ἐγὼ κηλῖδα μηνύσας ἐμὴν</l>
<l n="1385">ὀρθοῖς ἔμελλον ὄμμασιν τούτους ὁρᾶν;</l>
<l>ἥκιστά γ’·  ἀλλ’ εἰ τῆς ἀκουούσης ἔτ’ ἦν</l>
<l>πηγῆς δι’ ὤτων φραγμός, οὐκ ἂν ἐσχόμην</l>
<l>τὸ μὴ ἀποκλῇσαι τοὐμὸν ἄθλιον δέμας,</l>
<l>ἵν’ ἦ τυφλός τε καὶ κλύων μηδέν· τὸ γὰρ</l>
<l n="1390">τὴν φροντίδ’ ἔξω τῶν κακῶν οἰκεῖν γλυκύ.</l>
<l>ἰὼ Κιθαιρών, τί μ’ ἐδέχου; τί μ’ οὐ λαβὼν</l>
<l>ἔκτεινας εὐθύς, ὡς ἔδειξα μήποτε</l>
<l>ἐμαυτὸν ἀνθρώποισιν ἔνθεν ἦ γεγώς;</l>
<l>ὦ Πόλυβε καὶ Κόρινθε καὶ τὰ πάτρια</l>
<l n="1395">λόγῳ παλαιὰ δώμαθ’, οἷον ἆρά με</l>
<l>κάλλος κακῶν ὕπουλον ἐξεθρέψατε·</l>
<l>νῦν γὰρ κακός τ’ ὢν κἀκ κακῶν εὑρίσκομαι.</l>
<l>ὦ τρεῖς κέλευθοι καὶ κεκρυμμένη νάπη</l>
<l>δρυμός τε καὶ στενωπὸς ἐν τριπλαῖς ὁδοῖς,</l>
<l n="1400">αἳ τοὐμὸν αἷμα τῶν ἐμῶν χειρῶν ἄπο</l>
<l>ἐπίετε πατρός, ἆρά μου μέμνησθ’ ἔτι</l>
<l>οἷ’ ἔργα δράσας ὑμὶν εἶτα δεῦρ’ ἰὼν</l>
<l>ὁποῖ’ ἔπρασσον αὖθις; ᾧ γάμοι γάμοι,</l>
<l>ἐφύσαθ’ ἡμᾶς, καὶ φυτεύσαντες πάλιν</l>
<l n="1405">ἀνεῖτε ταὐτοῦ σπέρμα, κἀπεδείξατε</l>
<l>πατέρας, ἀδελφούς, παῖδας, αἷμ’ ἐμφύλιον,</l>
<l>νύμφας, γυναῖκας μητέρας τε, χὠπόσα</l>
<l>αἴσχιστ’ ἐν ἀνθρώποισιν ἔργα γίγνεται.</l>
<l>ἀλλ’ οὐ γὰρ αὐδᾶν ἔσθ’ ἃ μηδὲ δρᾶν καλόν,</l>
<l n="1410">ὅπως τάχιστα πρὸς θεῶν ἔξω μέ που</l>
<l>καλύψατ’ ἢ φονεύσατ’ ἢ θαλάσσιον</l>
<l>ἐκρίψατ’, ἔνθα μήποτ’ εἰσόψεσθ’ ἔτι.</l>
<l>ἴτ’, ἀξιώσατ’ ἀνδρὸς ἀθλίου θιγεῖν.</l>
<l>πίθεσθε, μὴ δείσητε·  τἀμὰ γὰρ κακὰ</l>
<l n="1415">οὐδεὶς οἷός τε πλὴν ἐμοῦ φέρειν βροτῶν.</l>
<milestone ed="p" n="1416" unit="card"/></sp>
<sp>
<speaker>Χορός</speaker>
<l>ἀλλ’ ὧν ἐπαιτεῖς εἰς δέον πάρεσθ’ ὅδε</l>
<l>Κρέων τὸ πράσσειν καὶ τὸ βουλεύειν, ἐπεὶ</l>
<l>χώρας λέλειπται μοῦνος ἀντὶ σοῦ φύλαξ.</l></sp>
<sp>
<speaker>Οἰδίπους</speaker>
<l>οἴμοι, τί δῆτα λέξομεν πρὸς τόνδ’ ἔπος;</l>
<l n="1420">τίς μοι φανεῖται πίστις ἔνδικος;  τὰ γὰρ</l>
<l>πάρος πρὸς αὐτὸν πάντ’ ἐφεύρημαι κακός.</l></sp>
<sp>
<speaker>Κρέων</speaker>
<l>οὐχ ὡς γελαστής, Οἰδίπους, ἐλήλυθα,</l>
<l>οὐδ’ ὡς ὀνειδιῶν τι τῶν πάρος κακῶν.</l>
<l>ἀλλ’ εἰ τὰ θνητῶν μὴ καταισχύνεσθ’ ἔτι</l>
<l n="1425">γένεθλα, τὴν γοῦν πάντα βόσκουσαν φλόγα</l>
<l>αἰδεῖσθ’ ἄνακτος Ἡλίου, τοιόνδ’ ἄγος</l>
<l>ἀκάλυπτον οὕτω δεικνύναι, τὸ μήτε γῆ</l>
<l>μήτ’ ὄμβρος ἱερὸς μήτε φῶς προσδέξεται.</l>
<l>ἀλλ’ ὡς τάχιστ’ ἐς οἶκον ἐσκομίζετε·</l>
<l n="1430">τοῖς ἐν γένει γὰρ τἀγγενῆ μάλισθ’ ὁρᾶν</l>
<l>μόνοις τ’ ἀκούειν εὐσεβῶς ἔχει κακά.</l></sp>
<sp>
<speaker>Οἰδίπους</speaker>
<l>πρὸς θεῶν, ἐπείπερ ἐλπίδος μ’ ἀπέσπασας,</l>
<l>ἄριστος ἐλθὼν πρὸς κάκιστον ἄνδρ’ ἐμέ,</l>
<l>πιθοῦ τί μοι·  πρὸς σοῦ γὰρ οὐδ’ ἐμοῦ φράσω.</l></sp>
<sp>
<speaker>Κρέων</speaker>
<l n="1435">καὶ τοῦ με χρείας ὧδε λιπαρεῖς τυχεῖν;</l></sp>
<sp>
<speaker>Οἰδίπους</speaker>
<l>ῥῖψόν με γῆς ἐκ τῆσδ’ ὅσον τάχισθ’, ὅπου</l>
<l>θνητῶν φανοῦμαι μηδενὸς προσήγορος.</l></sp>
<sp>
<speaker>Κρέων</speaker>
<l>ἔδρας’ ἂν εὖ τοῦτ’ ἴσθ’ ἄν, εἰ μὴ τοῦ θεοῦ</l>
<l>πρώτιστ’ ἔχρῃζον ἐκμαθεῖν τί πρακτέαν.</l></sp>
<sp>
<speaker>Οἰδίπους</speaker>
<l n="1440">ἀλλ’ ἥ γ’ ἐκείνου πᾶς’ ἐδηλώθη φάτις,</l>
<l>τὸν πατροφόντην, τὸν ἀσεβῆ μ’ ἀπολλύναι.</l></sp>
<sp>
<speaker>Κρέων</speaker>
<l>οὕτως ἐλέχθη ταῦθ’·  ὅμως δ’ ἵν’ ἕσταμεν</l>
<l>χρείας, ἄμεινον ἐκμαθεῖν τι δραστέον.</l></sp>
<sp>
<speaker>Οἰδίπους</speaker>
<l>οὕτως ἄρ’ ἀνδρὸς ἀθλίου πεύσεσθ’ ὕπερ;</l></sp>
<sp>
<speaker>Κρέων</speaker>
<l n="1445">καὶ γὰρ σὺ νῦν τἂν τῷ θεῷ πίστιν φέροις.</l>
<milestone ed="p" n="1446" unit="card"/></sp>
<sp>
<speaker>Οἰδίπους</speaker>
<l>καὶ σοί γ’ ἐπισκήπτω τε καὶ προστέψομαι,</l>
<l>τῆς μὲν κατ’ οἴκους αὐτὸς ὃν θέλεις τάφον</l>
<l>θοῦ·  καὶ γὰρ ὀρθῶς τῶν γε σῶν τελεῖς ὕπερ·</l>
<l>ἐμοῦ δὲ μήποτ’ ἀξιωθήτω τόδε</l>
<l n="1450">πατρῷον ἄστυ  ζῶντος οἰκητοῦ τυχεῖν,</l>
<l>ἀλλ’ ἔα με ναίειν ὄρεσιν, ἔνθα κλῄζεται</l>
<l>οὑμὸς Κιθαιρὼν οὗτος, ὃν μήτηρ τέ μοι</l>
<l>πατήρ τ’ ἐθέσθην ζῶντε κύριον τάφον,</l>
<l>ἵν’ ἐξ ἐκείνων, οἵ μ’ ἀπωλλύτην, θάνω.</l>
<l n="1455">καίτοι τοσοῦτόν γ’ οἶδα, μήτε μ’ ἂν νόσον</l>
<l>μήτ’ ἄλλο πέρσαι μηδέν·  οὐ γὰρ ἄν ποτε</l>
<l>θνῄσκων ἐσώθην, μὴ ’πί τῳ δεινῷ κακῷ.</l>
<l>ἀλλ’ ἡ μὲν ἡμῶν μοῖρ’, ὅποιπερ εἶς’, ἴτω·</l>
<l>παίδων δὲ τῶν μὲν ἀρσένων μή μοι, Κρέων,</l>
<l n="1460">προσθῇ μέριμναν·  ἄνδρες εἰσίν, ὥστε μὴ</l>
<l>σπάνιν ποτὲ σχεῖν, ἔνθ’ ἂν ὦσι, τοῦ βίου·</l>
<l>ταῖν δ’ ἀθλίαιν οἰκτραῖν τε παρθένοιν ἐμαῖν,</l>
<l>αἷν οὔποθ’ ἡμὴ χωρὶς ἐστάθη βορᾶς</l>
<l>τράπεζ’ ἄνευ τοῦδ’ ἀνδρός, ἀλλ’ ὅσων ἐγὼ</l>
<l n="1465">ψαύοιμι, πάντων τῶνδ’ ἀεὶ μετειχέτην·</l>
<l>αἷν μοι μέλεσθαι·  καὶ μάλιστα μὲν χεροῖν</l>
<l>ψαῦσαί μ’ ἔασον κἀποκλαύσασθαι κακά.</l>
<l>ἴθ’ ὦναξ,</l>
<l>ἴθ’ ὦ γονῇ γενναῖε·  χερσί τἂν θιγὼν</l>
<l n="1470">δοκοῖμ’ ἔχειν σφᾶς, ὥσπερ ἡνίκ’  ἔβλεπον.</l>
<l>τί φημί;</l>
<l>οὐ δὴ κλύω που πρὸς θεῶν τοῖν μοι φίλοιν</l>
<l>δακρυρροούντοιν, καί μ’ ἐποικτίρας Κρέων</l>
<l>ἔπεμψέ μοι τὰ φίλτατ’ ἐκγόνοιν ἐμοῖν;</l>
<l n="1475">λέγω τι;</l></sp>
<sp>
<speaker>Κρέων</speaker>
<l>λέγεις·  ἐγὼ γὰρ εἰμ’ ὁ πορσύνας τάδε,</l>
<l>γνοὺς τὴν παροῦσαν τέρψιν, ἥ ς’ εἶχεν πάλαι.</l>
<milestone ed="p" n="1478" unit="card"/></sp>
<sp>
<speaker>Οἰδίπους</speaker>
<l>ἀλλ’ εὐτυχοίης, καί σε τῆσδε τῆσδε τῆς ὁδοῦ</l>
<l>δαίμων ἄμεινον ἢ ’μὲ φρουρήσας τύχοι.</l>
<l n="1480">ὦ τέκνα, ποῦ ποτ’  ἐστέ;  δεῦρ’  ἴτ’, ἔλθετε</l>
<l>ὡς τὰς ἀδελφὰς τάσδε τὰς ἐμὰς χέρας,</l>
<l>αἳ τοῦ φυτουργοῦ  πατρὸς ὑμὶν ὧδ’ ὁρᾶν</l>
<l>τὰ πρόσθε λαμπρὰ προυξένησαν ὄμματα·</l>
<l>ὃς ὑμίν, ὦ τέκν’, οὔθ’ ὁρῶν οὔθ’ ἱστορῶν</l>
<l n="1485">πατὴρ ἐφάνθην ἔνθεν αὐτὸς ἠρόθην.</l>
<l>καὶ σφὼ δακρύω· προσβλέπειν γὰρ οὐ σθένω·</l>
<l>νοούμενος τὰ λοιπὰ τοῦ πικροῦ βίου,</l>
<l>οἷον βιῶναι σφὼ πρὸς ἀνθρώπων χρεών.</l>
<l>ποίας γὰρ ἀστῶν ἥξετ’ εἰς ὁμιλίας,</l>
<l n="1490">ποίας δ’ ἑορτάς, ἔνθεν οὐ κεκλαυμέναι</l>
<l>πρὸς οἶκον ἵξεσθ’ ἀντὶ τῆς θεωρίας;</l>
<l>ἀλλ’ ἡνίκ’ ἂν δὴ πρὸς γάμων ἥκητ’ ἀκμάς,</l>
<l>τίς οὗτος ἔσται, τίς παραρρίψει, τέκνα,</l>
<l>τοιαῦτ’ ὀνείδη λαμβάνων, ἃ ταῖς ἐμαῖς</l>
<l n="1495">γοναῖσιν ἔσται σφῷν θ’ ὁμοῦ δηλήματα;</l>
<l>τί γὰρ κακῶν ἄπεστι; τὸν πατέρα πατὴρ</l>
<l>ὑμῶν ἔπεφνε·  τὴν τεκοῦσαν ἤροσεν,</l>
<l>ὅθεν περ αὐτὸς ἐσπάρη, κἀκ τῶν ἴσων</l>
<l>ἐκτήσαθ’ ὑμᾶς, ὧνπερ αὐτὸς ἐξέφυ.</l>
<l n="1500">τοιαῦτ’ ὀνειδιεῖσθε·  κᾆτα τίς γαμεῖ;</l>
<l>οὐκ ἔστιν οὐδείς, ὦ τέκν’, ἀλλὰ δηλαδὴ</l>
<l>χέρσους φθαρῆναι κἀγάμους ὑμᾶς χρεών.</l>
<l>ὦ παῖ Μενοικέως, ἀλλ’ ἐπεὶ μόνος πατὴρ</l>
<l>ταύταιν λέλειψαι, νὼ γάρ, ὣ ’φυτεύσαμεν,</l>
<l n="1505">ὀλώλαμεν δύ’ ὄντε, μή σφε περιίδῃς</l>
<l>πτωχὰς ἀνάνδρους ἐκγενεῖς ἀλωμένας,</l>
<l>μηδ’ ἐξισώσῃς τάσδε τοῖς ἐμοῖς κακοῖς.</l>
<l>ἀλλ’ οἴκτισόν σφας, ὧδε τηλικάσδ’ ὁρῶν</l>
<l>πάντων ἐρήμους, πλὴν ὅσον τὸ σὸν μέρος.</l>
<l n="1510">ξύννευσον, ὦ γενναῖε, σῇ ψαύσας χερί.</l>
<l>πόλλ’ ἂν παρῄνουν·  νῦν δὲ τοῦτ’ εὔχεσθέ μοι,</l>
<l>οὗ καιρὸς ἐᾷ ζῆν, τοῦ βίου δὲ λῴονος</l>
<l>ὑμᾶς κυρῆσαι τοῦ   φυτεύσαντος πατρός.</l></sp>
<sp>
<speaker>Κρέων</speaker>
<l n="1515">ἅλις ἵν’ ἐξήκεις δακρύων·  ἀλλ’ ἴθι στέγης ἔσω.</l>
<milestone ed="p" n="1516" unit="card"/></sp>
<div2 type="close" met="trochaic">
<sp>
<speaker>Οἰδίπους</speaker>
<l part="I">πειστέον, κεἰ μηδὲν ἡδύ.</l></sp>
<sp>
<speaker>Κρέων</speaker>
<l part="F">πάντα γὰρ καιρῷ καλά.</l></sp>
<sp>
<speaker>Οἰδίπους</speaker>
<l part="I">οἶσθ’ ἐφ’ οἷς οὖν εἶμι;</l></sp>
<sp>
<speaker>Κρέων</speaker>
<l part="F">λέξεις, καὶ τότ’ εἴσομαι κλύων.</l></sp>
<sp>
<speaker>Οἰδίπους</speaker>
<l part="I">γῆς μ’ ὅπως πέμψεις ἄποικον.</l></sp>
<sp>
<speaker>Κρέων</speaker>
<l part="F">τοῦ θεοῦ μ’ αἰτεῖς δόσιν.</l></sp>
<sp>
<speaker>Οἰδίπους</speaker>
<l part="I">ἀλλὰ θεοῖς γ’ ἔχθιστος ἥκω.</l></sp>
<sp>
<speaker>Κρέων</speaker>
<l part="F">τοιγαροῦν τεύξει τάχα.</l></sp>
<sp>
<speaker>Οἰδίπους</speaker>
<l part="I" n="1520">φῂς τάδ’ οὖν;</l></sp>
<sp>
<speaker>Κρέων</speaker>
<l part="F">ἃ μὴ φρονῶ γὰρ οὐ φιλῶ λέγειν μάτην.</l></sp>
<sp>
<speaker>Οἰδίπους</speaker>
<l part="I">ἄπαγέ νύν μ’ ἐντεῦθεν ἤδη.</l></sp>
<sp>
<speaker>Κρέων</speaker>
<l part="F">στεῖχέ νυν, τέκνων δ’ ἀφοῦ.</l></sp>
<sp>
<speaker>Οἰδίπους</speaker>
<l part="I">μηδαμῶς ταύτας γ’ ἕλῃ μου.</l></sp>
<sp>
<speaker>Κρέων</speaker>
<l part="F">πάντα μὴ βούλου κρατεῖν·</l>
<l>καὶ γὰρ ἁκράτησας οὔ σοι τῷ βίῳ ξυνέσπετο.</l></sp>
<sp>
<speaker>Χορός</speaker>
<l>ὦ πάτρας Θήβης ἔνοικοι, λεύσσετ’, Οἰδίπους ὅδε,</l>
<l n="1525">ὃς τὰ κλείν’ αἰνίγματ’ ᾔδει καὶ κράτιστος ἦν ἀνήρ,</l>
<l>οὗ τίς οὐ ζήλῳ πολιτῶν ἦν τύχαις ἐπιβλέπων,</l>
<l>εἰς ὅσον κλύδωνα δεινῆς συμφορᾶς ἐλήλυθεν.</l>
<l>ὥστε θνητὸν ὄντα κείνην τὴν τελευταίαν ἰδεῖν</l>
<l>ἡμέραν ἐπισκοποῦντα μηδέν’ ὀλβίζειν, πρὶν ἂν</l>
<l n="1530">τέρμα τοῦ βίου περάσῃ  μηδὲν ἀλγεινὸν παθών.</l></sp></div2></div1>
</body>
</text>
</TEI.2>
