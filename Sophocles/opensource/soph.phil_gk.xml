<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Phil.">Philoctetes</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 100Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Philoctetes of Sophocles. Edited with introduction and notes by Sir Richard Jebb.</title>
<editor role="editor">Sir Richard Jebb</editor>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1898</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing whole words or lines..</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where they were missing.</item>
</change>
<change><date>24-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.phil_gk.xml,v $
Revision 1.1  2009-12-08 18:56:08  rsingh04
moved more xml files around based on copyright status

Revision 1.2  2005/08/01 16:30:23  packel
removed stray item tags

Revision 1.1  2005/07/25 15:03:30  packel
Converted to XML

Revision 1.9  2004/04/21 20:42:00  mimno
added card 1s

Revision 1.8  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.7  2000/03/06 21:29:39  amahoney
remove spurious headers

Revision 1.6  2000/03/04 20:35:17  dasmith
Added separate funder entity to TEI header.

Revision 1.5  2000/02/15 23:18:02  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.4  1999/11/24 21:12:08  amahoney
Bring remaining files up to new DTD;  use part=i and part=f for
antilabe in all files

</item></change>
</revisionDesc>
</teiHeader>

<text><body n="Phil.">
<div type="episode">
<milestone ed="p" n="1" unit="card"/>
<sp>
<speaker>Ὀδυσσεύς</speaker>
<p><l>ἀκτὴ μὲν ἥδε τῆς περιρρύτου χθονὸς</l>
<l>Λήμνου, βροτοῖς ἄστιπτος οὐδ’ οἰκουμένη,</l>
<l>ἔνθ’, ὦ κρατίστου πατρὸς Ἑλλήνων τραφεὶς</l>
<l>Ἀχιλλέως παῖ Νεοπτόλεμε, τὸν Μηλιᾶ</l>
<l n="5">Ποίαντος υἱὸν ἐξέθηκ’ ἐγώ ποτε,</l>
<l>ταχθεὶς τόδ’ ἔρδειν τῶν ἀνασσόντων ὕπο,</l>
<l>νόσῳ καταστάζοντα διαβόρῳ πόδα·</l>
<l>ὅτ’ οὔτε λοιβῆς ἡμὶν οὔτε θυμάτων</l>
<l>παρῆν ἑκήλοις προσθιγεῖν, ἀλλ’ ἀγρίαις</l>
<l n="10">κατεῖχ’ ἀεὶ πᾶν στρατόπεδον δυσφημίαις,</l>
<l>βοῶν, στενάζων.  ἀλλὰ ταῦτα μὲν τί δεῖ</l>
<l>λέγειν; ἀκμὴ γὰρ οὐ μακρῶν ἡμῖν λόγων,</l>
<l>μὴ καὶ μάθῃ μ’ ἥκοντα κἀκχέω τὸ πᾶν</l>
<l>σόφισμα, τῷ νιν αὐτίχ’ αἱρήσειν δοκῶ.</l>
<l n="15">ἀλλ’ ἔργον ἤδη σὸν τὰ λοίφ’ ὑπηρετεῖν</l>
<l>σκοπεῖν θ’ ὅπου ’στ’ ἐνταῦθα δίστομος πέτρα</l>
<l>τοιάδ’, ἵν’ ἐν ψύχει μὲν ἡλίου διπλῆ</l>
<l>πάρεστιν ἐνθάκησις, ἐν θέρει δ’ ὕπνον</l>
<l>δι’ ἀμφιτρῆτος αὐλίου πέμπει πνοή·</l>
<l n="20">βαιὸν δ’ ἔνερθεν ἐξ ἀριστερᾶς τάχ’ ἂν</l>
<l>ἴδοις ποτὸν κρηναῖον, εἴπερ ἐστὶ σῶν.</l>
<l>ἅ μοι προσελθὼν σῖγα σήμαιν’ εἴτ’ ἐκεῖ</l>
<l>χῶρον τὸν αὐτὸν  τόνδ’ ἔτ’ εἴτ’ ἄλλῃ κυρεῖ,</l>
<l>ὡς τἀπίλοιπα τῶν λόγων σὺ μὲν κλύῃς,</l>
<l n="25">ἐγὼ δὲ φράζω, κοινὰ δ’ ἐξ ἀμφοῖν ἴῃ.</l>
<milestone ed="p" n="26" unit="card"/></p></sp>
<sp>
<speaker>Νεοπτόλεμος</speaker>
<p><l>ἄναξ Ὀδυσσεῦ, τοὔργον οὐ μακρὰν λέγεις·</l>
<l>δοκῶ γὰρ οἷον εἶπας ἄντρον εἰσορᾶν.</l></p></sp>
<sp>
<speaker>Ὀδυσσεύς</speaker>
<p><l>ἄνωθεν ἢ κάτωθεν; οὐ γὰρ ἐννοῶ.</l></p></sp>
<sp>
<speaker>Νεοπτόλεμος</speaker>
<p><l>τόδ’ ἐξύπερθε· καὶ στίβου γ’ οὐδεὶς κτύπος.</l></p></sp>
<sp>
<speaker>Ὀδυσσεύς</speaker>
<p><l n="30">ὅρα καθ’ ὕπνον μὴ καταυλισθεὶς κυρεῖ.</l></p></sp>
<sp>
<speaker>Νεοπτόλεμος</speaker>
<p><l>ὁρῶ κενὴν οἴκησιν ἀνθρώπων δίχα.</l></p></sp>
<sp>
<speaker>Ὀδυσσεύς</speaker>
<p><l>οὐδ’ ἔνδον οἰκοποιός ἐστί τις τροφή;</l></p></sp>
<sp>
<speaker>Νεοπτόλεμος</speaker>
<p><l>στιπτή γε φυλλὰς ὡς ἐναυλίζοντί τῳ.</l></p></sp>
<sp>
<speaker>Ὀδυσσεύς</speaker>
<p><l>τὰ δ’ ἄλλ’ ἔρημα, κοὐδέν ἐσθ’ ὑπόστεγον;</l></p></sp>
<sp>
<speaker>Νεοπτόλεμος</speaker>
<p><l n="35">αὐτόξυλόν γ’ ἔκπωμα, φλαυρουργοῦ τινος</l>
<l>τεχνήματ’ ἀνδρός, καὶ πυρεῖ’ ὁμοῦ τάδε.</l></p></sp>
<sp>
<speaker>Ὀδυσσεύς</speaker>
<p><l>κείνου τὸ θησαύρισμα σημαίνεις τόδε.</l></p></sp>
<sp>
<speaker>Νεοπτόλεμος</speaker>
<p><l>ἰοὺ ἰού·  καὶ ταῦτά γ’ ἄλλα θάλπεται</l>
<l>ῥάκη, βαρείας του νοσηλείας πλέα.</l></p></sp>
<sp>
<speaker>Ὀδυσσεύς</speaker>
<p><l n="40">ἁνὴρ κατοικεῖ τούσδε τοὺς τόπους σαφῶς,</l>
<l>κἄστ’ οὐχ ἑκάς που· πῶς γὰρ ἂν νοσῶν ἀνὴρ</l>
<l>κῶλον παλαιᾷ κηρὶ προσβαίη μακράν;</l>
<l>ἀλλ’ ἢ ’πὶ φορβῆς νόστον ἐξελήλυθεν</l>
<l>ἢ φύλλον εἴ τι νώδυνον κάτοιδέ που.</l>
<l n="45">τὸν οὖν παρόντα πέμψον εἰς κατασκοπήν,</l>
<l>μὴ καὶ λάθῃ με προσπεσών· ὡς μᾶλλον ἂν</l>
<l>ἕλοιτό μ’ ἢ τοὺς πάντας Ἀργείους λαβεῖν.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἔρχεταί τε καὶ φυλάξεται στίβος.</l>
<l>σὺ δ’, εἴ τι χρῄζεις, φράζε δευτέρῳ λόγῳ.</l></p></sp>
<sp>
<speaker>Ὀδυσσεύς</speaker>
<p><l n="50">Ἀχιλλέως παῖ, δεῖ ς’ ἐφ’ οἷς ἐλήλυθας</l>
<l>γενναῖον εἶναι, μὴ μόνον τῷ σώματι,</l>
<l>ἀλλ’ ἤν τι καινὸν ὧν πρὶν οὐκ ἀκήκοας</l>
<l>κλύῃς, ὑπουργεῖν, ὡς ὑπηρέτης πάρει.</l>
<milestone ed="p" n="54" unit="card"/></p></sp>
<sp>
<speaker>Νεοπτόλεμος</speaker>
<p><l part="I">τί δῆτ’ ἄνωγας;</l></p></sp>
<sp>
<speaker>Ὀδυσσεύς</speaker>
<p><l part="F">τὴν Φιλοκτήτου σε δεῖ</l>
<l n="55">ψυχὴν ὅπως δόλοισιν  ἐκκλέψεις λέγων.</l>
<l>ὅταν ς’ ἐρωτᾷ τίς τε καὶ πόθεν πάρει,</l>
<l>λέγειν, Ἀχιλλέως παῖς· τόδ’ οὐχὶ κλεπτέον·</l>
<l>πλεῖς δ’ ὡς πρὸς οἶκον, ἐκλιπὼν τὸ ναυτικὸν</l>
<l>στράτευμ’ Ἀχαιῶν, ἔχθος ἐχθήρας μέγα,</l>
<l n="60">οἵ ς’ ἐν λιταῖς στείλαντες ἐξ οἴκων μολεῖν,</l>
<l>μόνην ἔχοντες τήνδ’ ἅλωσιν Ἰλίου,</l>
<l>οὐκ ἠξίωσαν τῶν Ἀχιλλείων ὅπλων</l>
<l>ἐλθόντι δοῦναι κυρίως αἰτουμένῳ,</l>
<l>ἀλλ’ αὔτ’ Ὀδυσσεῖ παρέδοσαν· λέγων ὅς’ ἂν</l>
<l n="65">θέλῃς καθ’ ἡμῶν ἔσχατ’ ἐσχάτων κακά.</l>
<l>τούτῳ  γὰρ οὐδέν μ’ ἀλγυνεῖς· εἰ δ’ ἐργάσει</l>
<l>μὴ ταῦτα, λύπην πᾶσιν Ἀργείοις βαλεῖς.</l>
<l>εἰ γὰρ τὰ τοῦδε τόξα μὴ ληφθήσεται,</l>
<l>οὐκ ἔστι πέρσαι σοι τὸ Δαρδάνου πέδον.</l>
<l n="70">ὡς δ’ ἔστ’ ἐμοὶ μὲν οὐχί, σοὶ δ’ ὁμιλία</l>
<l>πρὸς τόνδε πιστὴ καὶ βέβαιος, ἔκμαθε.</l>
<l>σὺ μὲν πέπλευκας οὔτ’ ἔνορκος οὐδενὶ</l>
<l>οὔτ’ ἐξ ἀνάγκης οὔτε τοῦ πρώτου στόλου·</l>
<l>ἐμοὶ δὲ τούτων οὐδέν ἐστ’ ἀρνήσιμον.</l>
<l n="75">ὥστ’ εἴ με τόξων ἐγκρατὴς αἰσθήσεται,</l>
<l>ὄλωλα καὶ σὲ προσδιαφθερῶ ξυνών.</l>
<l>ἀλλ’ αὐτὸ τοῦτο δεῖ σοφισθῆναι, κλοπεὺς</l>
<l>ὅπως γενήσει τῶν ἀνικήτων ὅπλων.</l>
<l>ἔξοιδα, παῖ, φύσει σε μὴ πεφυκότα</l>
<l n="80">τοιαῦτα φωνεῖν μηδὲ τεχνᾶσθαι κακά·</l>
<l>ἀλλ’ ἡδὺ γάρ τι κτῆμα τῆς νίκης λαβεῖν,</l>
<l>τόλμα· δίκαιοι δ’ αὖθις ἐκφανούμεθα.</l>
<l>νῦν δ’ εἰς ἀναιδὲς ἡμέρας μέρος βραχὺ</l>
<l>δός μοι σεαυτόν, κᾆτα τὸν λοιπὸν χρόνον</l>
<l n="85">κέκλησο πάντων εὐσεβέστατος βροτῶν.</l>
<milestone ed="p" n="86" unit="card"/></p></sp>
<sp>
<speaker>Νεοπτόλεμος</speaker>
<p><l>ἐγὼ μὲν οὓς ἂν τῶν λόγων ἀλγῶ κλύων,</l>
<l>Λαερτίου παῖ, τούσδε καὶ πράσσειν στυγῶ·</l>
<l>ἔφυν γὰρ οὐδὲν ἐκ τέχνης πράσσειν κακῆς,</l>
<l>οὔτ’ αὐτὸς οὔθ’, ὥς φασιν, οὑκφύσας ἐμέ.</l>
<l n="90">ἀλλ’ εἴμ’ ἑτοῖμος πρὸς βίαν τὸν ἄνδρ’ ἄγειν</l>
<l>καὶ μὴ δόλοισιν· οὐ γὰρ ἐξ ἑνὸς ποδὸς</l>
<l>ἡμᾶς τοσούσδε πρὸς βίαν χειρώσεται.</l>
<l>πεμφθείς γε μέντοι σοὶ ξυνεργάτης ὀκνῶ</l>
<l>προδότης καλεῖσθαι· βούλομαι δ’, ἄναξ, καλῶς</l>
<l n="95">δρῶν ἐξαμαρτεῖν μᾶλλον ἢ νικᾶν κακῶς.</l></p></sp>
<sp>
<speaker>Ὀδυσσεύς</speaker>
<p><l>ἐσθλοῦ πατρὸς παῖ, καὐτὸς ὢν νέος ποτὲ</l>
<l>γλῶσσαν μὲν ἀργόν, χεῖρα δ’ εἶχον ἐργάτιν·</l>
<l>νῦν δ’ εἰς ἔλεγχον ἐξιὼν ὁρῶ βροτοῖς</l>
<l>τὴν γλῶσσαν, οὐχὶ τἄργα, πάνθ’ ἡγουμένην.</l></p></sp>
<sp>
<speaker>Νεοπτόλεμος</speaker>
<p><l n="100">τί μ’ οὖν ἄνωγας ἄλλο πλὴν ψευδῆ λέγειν;</l></p></sp>
<sp>
<speaker>Ὀδυσσεύς</speaker>
<p><l>λέγω ς’ ἐγὼ δόλῳ Φιλοκτήτην λαβεῖν.</l></p></sp>
<sp>
<speaker>Νεοπτόλεμος</speaker>
<p><l>τί δ’ ἐν δόλῳ δεῖ μᾶλλον ἢ πείσαντ’ ἄγειν;</l></p></sp>
<sp>
<speaker>Ὀδυσσεύς</speaker>
<p><l>οὐ μὴ πίθηται·  πρὸς βίαν δ’ οὐκ ἂν λάβοις.</l></p></sp>
<sp>
<speaker>Νεοπτόλεμος</speaker>
<p><l>οὕτως ἔχει τι δεινὸν ἰσχύος θράσος;</l></p></sp>
<sp>
<speaker>Ὀδυσσεύς</speaker>
<p><l n="105">ἰούς γ’ ἀφύκτους καὶ προπέμποντας φόνον.</l></p></sp>
<sp>
<speaker>Νεοπτόλεμος</speaker>
<p><l>οὐκ ἆρ’ ἐκείνῳ γ’ οὐδὲ προσμῖξαι θρασύ;</l></p></sp>
<sp>
<speaker>Ὀδυσσεύς</speaker>
<p><l>οὔ, μὴ δόλῳ λαβόντα γ’, ὡς ἐγὼ λέγω.</l></p></sp>
<sp>
<speaker>Νεοπτόλεμος</speaker>
<p><l>οὐκ αἰσχρὸν ἡγεῖ δῆτα τὸ ψευδῆ λέγειν;</l></p></sp>
<sp>
<speaker>Ὀδυσσεύς</speaker>
<p><l>οὔκ, εἰ τὸ σωθῆναί γε τὸ ψεῦδος φέρει.</l></p></sp>
<sp>
<speaker>Νεοπτόλεμος</speaker>
<p><l n="110">πῶς οὖν βλέπων τις ταῦτα τολμήσει λακεῖν;</l></p></sp>
<sp>
<speaker>Ὀδυσσεύς</speaker>
<p><l>ὅταν τι δρᾷς εἰς κέρδος, οὐκ ὀκνεῖν πρέπει.</l></p></sp>
<sp>
<speaker>Νεοπτόλεμος</speaker>
<p><l>κέρδος δ’ ἐμοὶ τί τοῦτον ἐς Τροίαν μολεῖν;</l></p></sp>
<sp>
<speaker>Ὀδυσσεύς</speaker>
<p><l>αἱρεῖ τὰ τόξα ταῦτα τὴν Τροίαν μόνα.</l></p></sp>
<sp>
<speaker>Νεοπτόλεμος</speaker>
<p><l>οὐκ ἆρ’ ὁ πέρσων, ὡς ἐφάσκετ’, εἴμ’ ἐγώ;</l></p></sp>
<sp>
<speaker>Ὀδυσσεύς</speaker>
<p><l n="115">οὔτ’ ἂν σὺ κείνων χωρὶς οὔτ’ ἐκεῖνα σοῦ.</l></p></sp>
<sp>
<speaker>Νεοπτόλεμος</speaker>
<p><l>θηρατέ’ οὖν γίγνοιτ’ ἄν, εἴπερ ὧδ’ ἔχει.</l></p></sp>
<sp>
<speaker>Ὀδυσσεύς</speaker>
<p><l>ὡς τοῦτό γ’ ἔρξας δύο φέρει δωρήματα.</l></p></sp>
<sp>
<speaker>Νεοπτόλεμος</speaker>
<p><l>ποίω; μαθὼν γὰρ οὐκ ἂν ἀρνοίμην τὸ δρᾶν.</l></p></sp>
<sp>
<speaker>Ὀδυσσεύς</speaker>
<p><l>σοφός τ’ ἂν αὑτὸς κἀγαθὸς κεκλῇ’ ἅμα.</l></p></sp>
<sp>
<speaker>Νεοπτόλεμος</speaker>
<p><l n="120">ἴτω· ποήσω, πᾶσαν αἰσχύνην ἀφείς.</l></p></sp>
<sp>
<speaker>Ὀδυσσεύς</speaker>
<p><l>ἦ μνημονεύεις οὖν ἅ σοι παρῄνεσα;</l></p></sp>
<sp>
<speaker>Νεοπτόλεμος</speaker>
<p><l>σάφ’ ἴσθ’, ἐπείπερ εἰσάπαξ συνῄνεσα.</l>
<milestone ed="p" n="123" unit="card"/></p></sp>
<sp>
<speaker>Ὀδυσσεύς</speaker>
<p><l>σὺ μὲν μένων νυν κεῖνον ἐνθάδ’ ἐκδέχου,</l>
<l>ἐγὼ δ’ ἄπειμι, μὴ κατοπτευθῶ παρών,</l>
<l n="125">καὶ τὸν σκοπὸν πρὸς ναῦν ἀποστελῶ πάλιν.</l>
<l>καὶ δεῦρ’, ἐάν μοι τοῦ χρόνου δοκῆτέ τι</l>
<l>κατασχολάζειν, αὖθις ἐκπέμψω πάλιν</l>
<l>τοῦτον τὸν αὐτὸν ἄνδρα, ναυκλήρου τρόποις</l>
<l>μορφὴν δολώσας, ὡς ἂν ἀγνοία προσῇ·</l>
<l n="130">οὗ δῆτα, τέκνον, ποικίλως αὐδωμένου</l>
<l>δέχου τὰ συμφέροντα τῶν ἀεὶ λόγων.</l>
<l>ἐγὼ δὲ πρὸς ναῦν εἶμι, σοὶ παρεὶς τάδε·</l>
<l>Ἑρμῆς δ’ ὁ πέμπων δόλιος ἡγήσαιτο νῷν</l>
<l>Νίκη τ’ Ἀθάνα Πολιάς, ἣ σῴζει μ’ ἀεί.</l>
<milestone ed="p" n="135" unit="card"/></p></sp></div>
<div type="choral">
<div type="strophe" n="1">
<sp><speaker>Χορός</speaker>
<p><l n="135">τί χρὴ τί χρή με, δέσποτ’, ἐν ξένᾳ ξένον</l>
<l>στέγειν ἢ τί λέγειν πρὸς ἄνδρ’ ὑπόπταν;</l>
<l>φράζε μοι.  τέχνα γὰρ</l>
<l>τέχνας ἑτέρας προύχει</l>
<l>καὶ γνώμα παρ’ ὅτῳ τὸ θεῖον</l>
<l n="140">Διὸς σκῆπτρον ἀνάσσεται.</l>
<l>σὲ δ’, ὦ τέκνον, τόδ’ ἐλήλυθεν</l>
<l>πᾶν κράτος ὠγύγιον· τό μοι ἔννεπε</l>
<l>τί σοι χρεὼν ὑπουργεῖν.</l>
<milestone ed="p" n="144" unit="card"/></p></sp></div>
<div type="anapests">
<sp><speaker>Νεοπτόλεμος</speaker>
<p><l>νῦν μέν, ἴσως γὰρ τόπον ἐσχατιαῖς</l>
<l n="145">προσιδεῖν ἐθέλεις ὅντινα κεῖται,</l>
<l>δέρκου θαρσῶν· ὁπόταν δὲ μόλῃ</l>
<l>δεινὸς ὁδίτης, τῶνδ’ οὑκ  μελάθρων</l>
<l>πρὸς ἐμὴν αἰεὶ χεῖρα προχωρῶν</l>
<l>πειρῶ τὸ παρὸν θεραπεύειν.</l>
<milestone ed="p" n="150" unit="card"/></p></sp></div>
<div type="antistrophe" n="1">
<sp><speaker>Χορός</speaker>
<p><l n="150">μέλον πάλαι μέλημά μοι λέγεις, ἄναξ,</l>
<l>φρουρεῖν ὄμμ’ ἐπὶ σῷ μάλιστα καιρῷ·</l>
<l>νῦν δέ μοι λέγ’, αὐλὰς</l>
<l>ποίας ἔνεδρος ναίει</l>
<l>καὶ χῶρον τίν’ ἔχει.  τὸ γάρ μοι</l>
<l n="155">μαθεῖν οὐκ ἀποκαίριον,</l>
<l>μὴ προσπεσών με λάθῃ ποθέν·</l>
<l>τίς τόπος ἢ τίς ἕδρα; τίν’ ἔχει στίβον,</l>
<l>ἔναυλον ἢ θυραῖον;</l>
<milestone ed="p" n="159" unit="card"/></p></sp></div>
<div type="anapests">
<sp><speaker>Νεοπτόλεμος</speaker>
<p><l>οἶκον μὲν ὁρᾷς τόνδ’ ἀμφίθυρον</l>
<l n="160">πετρίνης κοίτης.</l></p></sp>
<sp><speaker>Χορός</speaker>
<p><l>ποῦ γὰρ ὁ τλήμων αὐτὸς ἄπεστιν;</l></p></sp>
<sp><speaker>Νεοπτόλεμος</speaker>
<p><l>δῆλον ἔμοιγ’ ὡς φορβῆς χρείᾳ</l>
<l>στίβον ὀγμεύει τῇδε  πέλας που.</l>
<l>ταύτην γὰρ ἔχειν βιοτῆς αὐτὸν</l>
<l n="165">λόγος ἐστὶ φύσιν, θηροβολοῦντα</l>
<l>πτηνοῖς ἰοῖς στυγερὸν στυγερῶς,</l>
<l>οὐδέ τιν’ αὐτῷ</l>
<l>παιῶνα κακῶν ἐπινωμᾶν.</l>
<milestone ed="p" n="169" unit="card"/></p></sp></div>
<div type="strophe" n="2">
<sp><speaker>Χορός</speaker>
<p><l>οἰκτίρω νιν ἔγωγ’, ὅπως,</l>
<l n="170">μή του κηδομένου βροτῶν</l>
<l>μηδὲ ξύντροφον ὄμμ’ ἔχων,</l>
<l>δύστανος, μόνος ἀεί,</l>
<l>νοσεῖ μὲν νόσον ἀγρίαν,</l>
<l>ἀλύει δ’ ἐπὶ παντί τῳ</l>
<l n="175">χρείας ἱσταμένῳ.  πῶς ποτε πῶς δύσμορος ἀντέχει;</l>
<l>ὦ παλάμαι θεῶν,</l>
<l>ὦ δύστανα γένη βροτῶν,</l>
<l>οἷς μὴ μέτριος αἰών.</l>
<milestone ed="p" n="180" unit="card"/></p></sp></div>
<div type="antistrophe" n="2">
<sp><speaker>Χορός</speaker>
<p><l n="180">οὗτος πρωτογόνων ἴσως</l>
<l>οἴκων οὐδενὸς ὕστερος,</l>
<l>πάντων ἄμμορος ἐν βίῳ</l>
<l>κεῖται μοῦνος ἀπ’ ἄλλων,</l>
<l>στικτῶν ἢ λασίων μετὰ</l>
<l n="185">θηρῶν, ἔν τ’ ὀδύναις ὁμοῦ</l>
<l>λιμῷ τ’ οἰκτρός, ἀνήκεστα μεριμνήματ’ ἔχων· ὀρεί-</l>
<l>α δ’  ἀθυρόστομος</l>
<l>Ἀχὼ τηλεφανὴς πικραῖς</l>
<l n="190">οἰμωγαῖς ὑπακούει.</l>
<milestone ed="p" n="191" unit="card"/></p></sp></div>
<div type="anapests">
<sp><speaker>Νεοπτόλεμος</speaker>
<p><l>οὐδὲν τούτων θαυμαστὸν ἐμοί·</l>
<l>θεῖα γάρ, εἴπερ κἀγώ τι φρονῶ,</l>
<l>καὶ τὰ παθήματα κεῖνα πρὸς αὐτὸν</l>
<l>τῆς ὠμόφρονος Χρύσης ἐπέβη,</l>
<l n="195">καὶ νῦν ἃ πονεῖ δίχα κηδεμόνων,</l>
<l>οὐκ ἔσθ’ ὡς οὐ θεῶν του μελέτῃ</l>
<l>τοῦ μὴ πρότερον τόνδ’ ἐπὶ Τροίᾳ</l>
<l>τεῖναι τὰ θεῶν ἀμάχητα βέλη,</l>
<l>πρὶν ὅδ’ ἐξήκοι χρόνος, ᾧ λέγεται</l>
<l n="200">χρῆναί σφ’ ὑπὸ τῶνδε δαμῆναι.</l>
<milestone ed="p" n="201" unit="card"/></p></sp></div>
<div type="strophe" n="3">
<sp><speaker>Χορός</speaker>
<p><l part="I">εὔστομ’ ἔχε, παῖ.</l></p></sp>
<sp><speaker>Νεοπτόλεμος</speaker>
<p><l part="M">τί τόδε;</l></p></sp>
<sp><speaker>Χορός</speaker>
<p><l part="F">προυφάνη κτύπος,</l>
<l>φωτὸς σύντροφος ὡς τειρομένου του,</l>
<l>ἤ που τῇδ’ ἢ τῇδε τόπων.</l>
<l n="205">βάλλει βάλλει μ’ ἐτύμα</l>
<l>φθογγά του στίβον κατ’ ἀνάγκαν</l>
<l>ἕρποντος, οὐδέ με λάθει</l>
<l>βαρεῖα τηλόθεν αὐδὰ τρυσάνωρ· διάσημα γὰρ θρηνεῖ.</l>
<milestone ed="p" n="210" unit="card"/></p></sp></div>
<div type="antistrophe" n="3">
<sp><speaker>Χορός</speaker>
<p><l part="I" n="210">ἀλλ’ ἔχε, τέκνον,</l></p></sp>
<sp><speaker>Νεοπτόλεμος</speaker>
<p><l part="M">λέγ’ ὅ τι.</l></p></sp>
<sp><speaker>Χορός</speaker>
<p><l part="F">φροντίδας νέας.</l>
<l>ὡς οὐκ ἔξεδρος, ἀλλ’ ἔντοπος ἁνήρ,</l>
<l>οὐ μολπὰν σύριγγος ἔχων,</l>
<l n="215">ὡς ποιμὴν ἀγροβότας, ἀλλ’ ἤ που πταίων ὑπ’ ἀνάγκας</l>
<l>βοᾷ τηλωπὸν ἰωάν,</l>
<l>ἢ ναὸς ἄξενον αὐγάζων ὅρμον· προβοᾷ τι γὰρ δεινόν.</l>
<milestone ed="p" n="219" unit="card"/></p></sp></div></div>
<div type="episode">
<sp>
<speaker>Φιλοκτήτης</speaker>
<p><l>ἰὼ ξένοι,</l>
<l n="220">τίνες ποτ’ ἐς γῆν τήνδε κἀκ ποίας πάτρας</l>
<l>κατέσχετ’ οὔτ’ εὔορμον οὔτ’ οἰκουμένην;</l>
<l>ποίας ἂν ὑμᾶς πατρίδος  ἢ γένους ποτὲ</l>
<l>τύχοιμ’ ἂν εἰπών; σχῆμα μὲν γὰρ Ἑλλάδος</l>
<l>στολῆς ὑπάρχει προσφιλεστάτης ἐμοί·</l>
<l n="225">φωνῆς δ’ ἀκοῦσαι βούλομαι· καὶ μή μ’ ὄκνῳ</l>
<l>δείσαντες ἐκπλαγῆτ’ ἀπηγριωμένον,</l>
<l>ἀλλ’ οἰκτίσαντες ἄνδρα δύστηνον, μόνον,</l>
<l>ἔρημον ὧδε κἄφιλον κακούμενον,</l>
<l>φωνήσατ’, εἴπερ ὡς φίλοι προσήκετε.</l>
<l n="230">ἀλλ’ ἀνταμείψασθ’· οὐ γὰρ εἰκὸς οὔτ’ ἐμὲ</l>
<l>ὑμῶν ἁμαρτεῖν τοῦτό γ’ οὔθ’ ὑμᾶς ἐμοῦ.</l></p></sp>
<sp>
<speaker>Νεοπτόλεμος</speaker>
<p><l>ἀλλ’, ὦ ξέν’, ἴσθι τοῦτο πρῶτον, οὕνεκα</l>
<l>Ἕλληνές ἐσμεν· τοῦτο γὰρ βούλει μαθεῖν.</l></p></sp>
<sp>
<speaker>Φιλοκτήτης</speaker>
<p><l>ὦ φίλτατον φώνημα· φεῦ τὸ καὶ λαβεῖν</l>
<l n="235">πρόσφθεγμα τοιοῦδ’ ἀνδρὸς ἐν χρόνῳ μακρῷ.</l>
<l>τίς ς’, ὦ τέκνον, προσέσχε, τίς προσήγαγεν</l>
<l>χρεία; τίς ὁρμή; τίς ἀνέμων ὁ φίλτατος;</l>
<l>γέγωνέ μοι πᾶν τοῦθ’, ὅπως εἰδῶ τίς εἶ.</l></p></sp>
<sp>
<speaker>Νεοπτόλεμος</speaker>
<p><l>ἐγὼ γένος μέν εἰμι τῆς περιρρύτου</l>
<l n="240">Σκύρου·  πλέω δ’ ἐς οἶκον· αὐδῶμαι δὲ παῖς</l>
<l>Ἀχιλλέως, Νεοπτόλεμος.  οἶσθα δὴ τὸ πᾶν.</l></p></sp>
<sp>
<speaker>Φιλοκτήτης</speaker>
<p><l>ὦ φιλτάτου παῖ πατρός, ὦ φίλης χθονός,</l>
<l>ὦ τοῦ γέροντος θρέμμα Λυκομήδους, τίνι</l>
<l>στόλῳ προσέσχες τήνδε γῆν πόθεν πλέων;</l></p></sp>
<sp>
<speaker>Νεοπτόλεμος</speaker>
<p><l n="245">ἐξ Ἰλίου τοι δὴ τανῦν γε ναυστολῶ.</l></p></sp>
<sp>
<speaker>Φιλοκτήτης</speaker>
<p><l>πῶς εἶπας; οὐ γὰρ δὴ σύ γ’ ἦσθα ναυβάτης</l>
<l>ἡμῖν κατ’ ἀρχὴν τοῦ πρὸς Ἴλιον στόλου.</l></p></sp>
<sp>
<speaker>Νεοπτόλεμος</speaker>
<p><l>ἦ γὰρ μετέσχες καὶ σὺ τοῦδε τοῦ πόνου;</l></p></sp>
<sp>
<speaker>Φιλοκτήτης</speaker>
<p><l>ὦ τέκνον, οὐ γὰρ οἶσθά μ’ ὅντιν’ εἰσορᾷς;</l></p></sp>
<sp>
<speaker>Νεοπτόλεμος</speaker>
<p><l n="250">πῶς γὰρ κάτοιδ’ ὅν γ’ εἶδον οὐδεπώποτε;</l></p></sp>
<sp>
<speaker>Φιλοκτήτης</speaker>
<p><l>οὐδ’ ὄνομ’ ἄρ’  οὐδὲ τῶν ἐμῶν κακῶν κλέος</l>
<l>ᾔσθου ποτ’ οὐδέν, οἷς ἐγὼ διωλλύμην;</l></p></sp>
<sp>
<speaker>Νεοπτόλεμος</speaker>
<p><l>ὡς μηδὲν εἰδότ’ ἴσθι μ’ ὧν ἀνιστορεῖς.</l>
<milestone ed="p" n="255" unit="card"/></p></sp>
<sp n="*filokth/ths">
<speaker>Φιλοκτήτης</speaker>
<p><l n="255">ὦ πόλλ’ ἐγὼ μοχθηρός, ὦ πικρὸς θεοῖς,</l>
<l>οὗ μηδὲ κληδὼν ὧδ’ ἔχοντος οἴκαδε</l>
<l>μηδ’ Ἑλλάδος γῆς μηδαμοῦ διῆλθέ που.</l>
<l>ἀλλ’ οἱ μὲν ἐκβαλόντες ἀνοσίως ἐμὲ</l>
<l>γελῶσι σῖγ’ ἔχοντες, ἡ δ’ ἐμὴ νόσος</l>
<l n="260">ἀεὶ τέθηλε κἀπὶ μεῖζον ἔρχεται.</l>
<l>ὦ τέκνον, ὦ παῖ πατρὸς ἐξ Ἀχιλλέως,</l>
<l>ὅδ’ εἴμ’ ἐγώ σοι κεῖνος, ὃν κλύεις ἴσως</l>
<l>τῶν Ἡρακλείων ὄντα δεσπότην ὅπλων,</l>
<l>ὁ τοῦ Ποίαντος παῖς Φιλοκτήτης, ὃν οἱ</l>
<l n="265">δισσοὶ στρατηγοὶ χὠ Κεφαλλήνων ἄναξ</l>
<l>ἔρριψαν αἰσχρῶς ὧδ’ ἔρημον, ἀγρίᾳ</l>
<l>νόσῳ καταφθίνοντα, τῆς ἀνδροφθόρου</l>
<l>πληγέντ’ ἐχίδνης ἀγρίῳ χαράγματι·</l>
<l>ξὺν ᾗ μ’ ἐκεῖνοι, παῖ, προθέντες ἐνθάδε</l>
<l>ᾤχοντ’ ἔρημον, ἡνίκ’ ἐκ τῆς ποντίας</l>
<l n="270">Χρύσης κατέσχον δεῦρο ναυβάτῃ στόλῳ.</l>
<l>τότ’ ἄσμενοί μ’ ὡς εἶδον ἐκ πολλοῦ σάλου</l>
<l>εὕδοντ’ ἐπ’ ἀκτῆς ἐν κατηρεφεῖ πέτρᾳ,</l>
<l>λιπόντες ᾤχονθ’, οἷα φωτὶ δυσμόρῳ</l>
<l>ῥάκη προθέντες βαιὰ καί τι καὶ βορᾶς</l>
<l n="275">ἐπωφέλημα σμικρόν, οἷ’ αὐτοῖς τύχοι.</l>
<l>σὺ δή, τέκνον, ποίαν μ’ ἀνάστασιν δοκεῖς</l>
<l>αὐτῶν βεβώτων ἐξ ὕπνου στῆναι τότε;</l>
<l>ποῖ’ ἐκδακρῦσαι, ποῖ’ ἀποιμῶξαι κακά;</l>
<l>ὁρῶντα μὲν ναῦς, ἃς ἔχων ἐναυστόλουν,</l>
<l n="280">πάσας βεβώσας, ἄνδρα δ’ οὐδέν’ ἔντοπον,</l>
<l>οὐχ ὅστις ἀρκέσειεν οὐδ’ ὅστις νόσου</l>
<l>κάμνοντι συλλάβοιτο· πάντα δὲ σκοπῶν</l>
<l>ηὕρισκον οὐδὲν πλὴν ἀνιᾶσθαι παρόν,</l>
<l>τούτου δὲ πολλὴν εὐμάρειαν, ὦ τέκνον.</l>
<milestone ed="p" n="285" unit="card"/>
<l n="285">ὁ μὲν χρόνος δὴ διὰ χρόνου προύβαινέ μοι,</l>
<l>κἄδει τι βαιᾷ τῇδ’ ὑπὸ στέγῃ μόνον</l>
<l>διακονεῖσθαι.  γαστρὶ μὲν τὰ σύμφορα</l>
<l>τόξον τόδ’ ἐξηύρισκε, τὰς ὑποπτέρους</l>
<l>βάλλον πελείας· πρὸς δὲ τοῦθ’, ὅ μοι βάλοι</l>
<l n="290">νευροσπαδὴς ἄτρακτος, αὐτὸς ἂν τάλας</l>
<l>εἰλυόμην, δύστηνον ἐξέλκων πόδα,</l>
<l>πρὸς τοῦτ’ ἄν·  εἴ τ’ ἔδει τι καὶ ποτὸν λαβεῖν,</l>
<l>καί που πάγου χυθέντος, οἷα χείματι,</l>
<l>ξύλον τι θραῦσαι, ταῦτ’ ἂν ἐξέρπων τάλας</l>
<l n="295">ἐμηχανώμην· εἶτα πῦρ ἂν οὐ παρῆν,</l>
<l>ἀλλ’ ἐν πέτροισι πέτρον ἐκτρίβων μόλις</l>
<l>ἔφην’ ἄφαντον φῶς, ὃ καὶ σῴζει μ’ ἀεί.</l>
<l>οἰκουμένη γὰρ οὖν στέγη πυρὸς μέτα</l>
<l>πάντ’ ἐκπορίζει πλὴν τὸ μὴ νοσεῖν ἐμέ.</l>
<l n="300">φέρ’, ὦ τέκνον, νῦν καὶ τὸ τῆς νήσου μάθῃς.</l>
<l>ταύτῃ πελάζει ναυβάτης οὐδεὶς ἑκών·</l>
<l>οὐ γάρ τις ὅρμος ἔστιν οὐδ’ ὅποι πλέων</l>
<l>ἐξεμπολήσει κέρδος ἢ ξενώσεται.</l>
<l>οὐκ ἐνθάδ’ οἱ πλοῖ τοῖσι σώφροσιν βροτῶν.</l>
<l n="305">τάχ’ οὖν τις ἄκων ἔσχε· πολλὰ γὰρ τάδε</l>
<l>ἐν τῷ μακρῷ γένοιτ’ ἂν ἀνθρώπων χρόνῳ·</l>
<l>οὗτοί μ’, ὅταν μόλωσιν, ὦ τέκνον, λόγοις</l>
<l>ἐλεοῦσι μέν, καί πού τι καὶ βορᾶς μέρος</l>
<l>προσέδοσαν οἰκτίραντες ἤ τινα στολήν·</l>
<l n="310">ἐκεῖνο δ’ οὐδείς, ἡνίκ’ ἂν μνησθῶ, θέλει,</l>
<l>σῶσαί μ’ ἐς οἴκους, ἀλλ’ ἀπόλλυμαι τάλας</l>
<l>ἔτος τόδ’ ἤδη δέκατον ἐν λιμῷ τε καὶ</l>
<l>κακοῖσι βόσκων τὴν ἀδηφάγον νόσον.</l>
<l>τοιαῦτ’ Ἀτρεῖδαί μ’ ἥ τ’ Ὀδυσσέως βία,</l>
<l n="315">ὦ παῖ, δεδράκας’, οἷ’ Ὀλύμπιοι θεοὶ</l>
<l>δοῖέν ποτ’ αὐτοῖς ἀντίποιν’ ἐμοῦ παθεῖν.</l>
</p></sp>
<milestone ed="p" n="317" unit="card"/>
<sp>
<speaker>Χορός</speaker>
<p><l>ἔοικα κἀγὼ τοῖς ἀφιγμένοις ἴσα</l>
<l>ξένοις ἐποικτίρειν σε, Ποίαντος τέκνον.</l></p></sp>
<sp>
<speaker>Νεοπτόλεμος</speaker>
<p><l>ἐγὼ δὲ καὐτὸς τοῖσδε μάρτυς ἐν λόγοις,</l>
<l n="320">ὡς εἴς’ ἀληθεῖς οἶδα, συντυχὼν κακῶν</l>
<l>ἀνδρῶν Ἀτρειδῶν τῆς τ’ Ὀδυσσέως βίας.</l></p></sp>
<sp>
<speaker>Φιλοκτήτης</speaker>
<p><l>ἦ γάρ τι καὶ σὺ τοῖς πανωλέθροις ἔχεις</l>
<l>ἔγκλημ’ Ἀτρείδαις, ὥστε θυμοῦσθαι παθών;</l></p></sp>
<sp>
<speaker>Νεοπτόλεμος</speaker>
<p><l>θυμὸν γένοιτο χειρὶ πληρῶσαί ποτε,</l>
<l n="325">ἵν’ αἱ Μυκῆναι γνοῖεν ἡ Σπάρτη θ’ ὅτι</l>
<l>χἠ Σκῦρος ἀνδρῶν ἀλκίμων μήτηρ ἔφυ.</l></p></sp>
<sp>
<speaker>Φιλοκτήτης</speaker>
<p><l>εὖ γ’, ὦ τέκνον· τίνος γὰρ ὧδε τὸν μέγαν</l>
<l>χόλον κατ’ αὐτῶν ἐγκαλῶν ἐλήλυθας;</l></p></sp>
<sp>
<speaker>Νεοπτόλεμος</speaker>
<p><l>ὦ παῖ Ποίαντος, ἐξερῶ, μόλις δ’ ἐρῶ,</l>
<l n="330">ἅγωγ’ ὑπ’ αὐτῶν ἐξελωβήθην μολών.</l>
<l>ἐπεὶ γὰρ ἔσχε μοῖρ’ Ἀχιλλέα θανεῖν,</l></p></sp>
<sp>
<speaker>Φιλοκτήτης</speaker>
<p><l>οἴμοι· φράσῃς μοι μὴ πέρα, πρὶν ἂν μάθω</l>
<l>πρῶτον τόδ’, ἦ τέθνηχ’ ὁ Πηλέως γόνος;</l></p></sp>
<sp>
<speaker>Νεοπτόλεμος</speaker>
<p><l>τέθνηκεν, ἀνδρὸς οὐδενός, θεοῦ δ’ ὕπο,</l>
<l n="335">τοξευτός, ὡς λέγουσιν, ἐκ Φοίβου δαμείς.</l></p></sp>
<sp>
<speaker>Φιλοκτήτης</speaker>
<p><l>ἀλλ’ εὐγενὴς μὲν ὁ κτανών τε χὠ θανών·</l>
<l>ἀμηχανῶ δὲ πότερον, ὦ τέκνον, τὸ σὸν</l>
<l>πάθημ’ ἐλέγχω πρῶτον ἢ κεῖνον στένω.</l></p></sp>
<sp>
<speaker>Νεοπτόλεμος</speaker>
<p><l>οἶμαι μὲν ἀρκεῖν σοί γε καὶ τὰ ς’, ὦ τάλας,</l>
<l n="340">ἀλγήμαθ’, ὥστε μὴ τὰ τῶν πέλας στένειν.</l></p></sp>
<sp>
<speaker>Φιλοκτήτης</speaker>
<p><l>ὀρθῶς ἔλεξας· τοιγαροῦν τὸ σὸν φράσον</l>
<l>αὖθις πάλιν μοι πρᾶγμ’, ὅτῳ ς’ ἐνύβρισαν.</l>
<milestone ed="p" n="343" unit="card"/></p></sp>
<sp>
<speaker>Νεοπτόλεμος</speaker>
<p><l>ἦλθόν με νηὶ ποικιλοστόλῳ μέτα</l>
<l>δῖός τ’ Ὀδυσσεὺς χὠ τροφεὺς τοὐμοῦ πατρός,</l>
<l n="345">λέγοντες, εἴτ’ ἀληθὲς εἴτ’ ἄρ’ οὖν μάτην,</l>
<l>ὡς οὐ θέμις γίγνοιτ’, ἐπεὶ κατέφθιτο</l>
<l>πατὴρ ἐμός, τὰ πέργαμ’ ἄλλον ἤ μ’ ἑλεῖν.</l>
<l>ταῦτ’, ὦ ξέν’, οὕτως ἐννέποντες οὐ πολὺν</l>
<l>χρόνον μ’ ἐπέσχον μή με ναυστολεῖν ταχύ,</l>
<l n="350">μάλιστα μὲν δὴ τοῦ θανόντος ἱμέρῳ,</l>
<l>ὅπως ἴδοιμ’ ἄθαπτον· οὐ γὰρ εἰδόμην·</l>
<l>ἔπειτα μέντοι χὠ λόγος καλὸς προσῆν,</l>
<l>εἰ τἀπὶ Τροίᾳ πέργαμ’ αἱρήσοιμ’ ἰών.</l>
<l>ἦν δ’ ἦμαρ ἤδη δεύτερον πλέοντί μοι,</l>
<l n="355">κἀγὼ πικρὸν Σίγειον οὐρίῳ πλάτῃ</l>
<l>κατηγόμην· καί μ’ εὐθὺς ἐν κύκλῳ στρατὸς</l>
<l>ἐκβάντα πᾶς ἠσπάζετ’, ὀμνύντες βλέπειν</l>
<l>τὸν οὐκέτ’ ὄντα ζῶντ’ Ἀχιλλέα πάλιν.</l>
<l>κεῖνος μὲν οὖν ἔκειτ’· ἐγὼ δ’ ὁ δύσμορος</l>
<l n="360">ἐπεὶ ’δάκρυσα κεῖνον, οὐ μακρῷ χρόνῳ</l>
<l>ἐλθὼν Ἀτρείδας πρὸς φίλους, ὡς εἰκὸς ἦν,</l>
<l>τά θ’ ὅπλ’ ἀπῄτουν τοῦ πατρὸς τά τ’ ἄλλ’ ὅς’ ἦν.</l>
<l>οἱ δ’ εἶπον, οἴμοι, τλημονέστατον λόγον·</l>
<l>ὦ σπέρμ’ Ἀχιλλέως, τἄλλα μὲν πάρεστί σοι</l>
<l n="365">πατρῷ’ ἑλέσθαι, τῶν δ’ ὅπλων κείνων ἀνὴρ</l>
<l>ἄλλος κρατύνει νῦν, ὁ Λαέρτου γόνος.</l>
<l>κἀγὼ δακρύσας εὐθὺς ἐξανίσταμαι</l>
<l>ὀργῇ βαρείᾳ, καὶ καταλγήσας λέγω·</l>
<l>ὦ σχέτλι’, ἦ ’τολμήσατ’ ἀντ’ ἐμοῦ τινι</l>
<l n="370">δοῦναι τὰ τεύχη τἀμά, πρὶν μαθεῖν ἐμοῦ;</l>
<l>ὁ δ’ εἶπ’ Ὀδυσσεύς, πλησίον γὰρ ὢν κυρεῖ,</l>
<l>ναί, παῖ, δεδώκας’ ἐνδίκως οὗτοι τάδε·</l>
<l>ἐγὼ γὰρ αὔτ’ ἔσωσα κἀκεῖνον παρών.</l>
<l>κἀγὼ χολωθεὶς εὐθὺς ἤρασσον κακοῖς</l>
<l n="375">τοῖς πᾶσιν, οὐδὲν ἐνδεὲς ποιούμενος,</l>
<l>εἰ τἀμὰ κεῖνος ὅπλ’ ἀφαιρήσοιτό με.</l>
<l>ὁ δ’ ἐνθάδ’ ἥκων, καίπερ οὐ δύσοργος ὤν,</l>
<l>δηχθεὶς πρὸς ἁξήκουσεν ὧδ’ ἠμείψατο·</l>
<l>οὐκ ἦσθ’ ἵν’ ἡμεῖς, ἀλλ’ ἀπῆσθ’ ἵν’ οὔ ς’ ἔδει·</l>
<l n="380">καὶ ταῦτ’, ἐπειδὴ καὶ λέγεις θρασυστομῶν,</l>
<l>οὐ μήποτ’ ἐς τὴν Σκῦρον ἐκπλεύσῃς ἔχων.</l>
<l>τοιαῦτ’ ἀκούσας κἀξονειδισθεὶς κακὰ</l>
<l>πλέω πρὸς οἴκους, τῶν ἐμῶν τητώμενος</l>
<l>πρὸς τοῦ κακίστου κἀκ κακῶν Ὀδυσσέως.</l>
<l n="385">κοὐκ αἰτιῶμαι κεῖνον ὡς τοὺς ἐν τέλει·</l>
<l>πόλις γάρ ἐστι πᾶσα τῶν ἡγουμένων</l>
<l>στρατός τε σύμπας· οἱ δ’ ἀκοσμοῦντες βροτῶν</l>
<l>διδασκάλων λόγοισι γίγνονται κακοί.</l>
<l>λόγος λέλεκται πᾶς· ὁ δ’ Ἀτρείδας στυγῶν</l>
<l n="390">ἐμοί θ’ ὁμοίως καὶ θεοῖς εἴη φίλος.</l>
<milestone ed="p" n="391" unit="card"/></p></sp></div>
<div type="choral">
<div type="strophe" n="1">
<sp><speaker>Χορός</speaker>
<p><l>ὀρεστέρα παμβῶτι Γᾶ, μᾶτερ αὐτοῦ Διός,</l>
<l>ἃ τὸν μέγαν Πακτωλὸν εὔχρυσον νέμεις,</l>
<l n="395">σὲ κἀκεῖ, μᾶτερ πότνι’, ἐπηυδώμαν,</l>
<l>ὅτ’ ἐς τόνδ’ Ἀτρειδᾶν ὕβρις πᾶς’ ἐχώρει,</l>
<l>ὅτε τὰ πάτρια τεύχεα παρεδίδοσαν,</l>
<l n="400">ἰὼ μάκαιρα ταυροκτόνων</l>
<l>λεόντων ἔφεδρε, τῷ Λαρτίου</l>
<l>σέβας ὑπέρτατον.</l>
<milestone ed="p" n="403" unit="card"/></p></sp></div></div>
<div type="episode">
<sp>
<speaker>Φιλοκτήτης</speaker>
<p><l>ἔχοντες, ὡς ἔοικε, σύμβολον σαφὲς</l>
<l>λύπης πρὸς ἡμᾶς, ὦ ξένοι, πεπλεύκατε,</l>
<l n="405">καί μοι προσᾴδεθ’ ὥστε γιγνώσκειν ὅτι</l>
<l>ταῦτ’ ἐξ Ἀτρειδῶν ἔργα κἀξ Ὀδυσσέως.</l>
<l>ἔξοιδα γάρ νιν παντὸς ἂν λόγου κακοῦ</l>
<l>γλώσσῃ θιγόντα καὶ πανουργίας, ἀφ’ ἧς</l>
<l>μηδὲν δίκαιον ἐς τέλος μέλλοι ποεῖν.</l>
<l n="410">ἀλλ’ οὔ τι τοῦτο θαῦμ’ ἔμοιγ’, ἀλλ’ εἰ παρὼν</l>
<l>Αἴας ὁ μείζων ταῦθ’ ὁρῶν ἠνείχετο.</l></p></sp>
<sp>
<speaker>Νεοπτόλεμος</speaker>
<p><l>οὐκ ἦν ἔτι ζῶν, ὦ ξέν’· οὐ γὰρ ἄν ποτε</l>
<l>ζῶντός γ’ ἐκείνου ταῦτ’ ἐσυλήθην ἐγώ.</l></p></sp>
<sp>
<speaker>Φιλοκτήτης</speaker>
<p><l>πῶς εἶπας; ἀλλ’ ἦ χοὖτος οἴχεται θανών;</l></p></sp>
<sp>
<speaker>Νεοπτόλεμος</speaker>
<p><l n="415">ὡς μηκέτ’ ὄντα κεῖνον ἐν φάει νόει.</l></p></sp>
<sp>
<speaker>Φιλοκτήτης</speaker>
<p><l>οἴμοι τάλας.  ἀλλ’ οὐχ ὁ Τυδέως γόνος</l>
<l>οὐδ’ οὑμπολητὸς Σισύφου Λαερτίῳ,</l>
<l>οὐ μὴ θάνωσι· τούσδε γὰρ μὴ ζῆν ἔδει.</l></p></sp>
<sp>
<speaker>Νεοπτόλεμος</speaker>
<p><l>οὐ δῆτ’· ἐπίστω τοῦτό γ’· ἀλλὰ καὶ μέγα</l>
<l n="420">θάλλοντές εἰσι νῦν ἐν Ἀργείων στρατῷ.</l></p></sp>
<sp>
<speaker>Φιλοκτήτης</speaker>
<p><l>τί δ’; οὐ παλαιὸς  κἀγαθὸς φίλος τ’ ἐμός,</l>
<l>Νέστωρ ὁ Πύλιος, ἔστιν; οὗτος γὰρ τά γε</l>
<l>κείνων κάκ’ ἐξήρυκε, βουλεύων σοφά.</l></p></sp>
<sp>
<speaker>Νεοπτόλεμος</speaker>
<p><l>κεῖνός γε πράσσει νῦν κακῶς, ἐπεὶ θανὼν</l>
<l n="425">Ἀντίλοχος αὐτῷ φροῦδος, ὃς παρῆν, γόνος.</l></p></sp>
<sp>
<speaker>Φιλοκτήτης</speaker>
<p><l>οἴμοι, δύ’ αὖ τώδ’ ἄνδρ’ ἔλεξας, οἷν ἐγὼ</l>
<l>ἥκιστ’ ἂν ἠθέλης’ ὀλωλότοιν κλύειν.</l>
<l>φεῦ φεῦ· τί δῆτα δεῖ σκοπεῖν, ὅθ’ οἵδε μὲν</l>
<l>τεθνᾶς’, Ὀδυσσεὺς δ’ ἔστιν αὖ κἀνταῦθ’ ἵνα</l>
<l n="430">χρῆν ἀντὶ τούτων αὐτὸν αὐδᾶσθαι νεκρόν;</l></p></sp>
<sp>
<speaker>Νεοπτόλεμος</speaker>
<p><l>σοφὸς παλαιστὴς κεῖνος· ἀλλὰ χαἰ σοφαὶ</l>
<l>γνῶμαι, Φιλοκτῆτ’, ἐμποδίζονται θαμά.</l></p></sp>
<sp>
<speaker>Φιλοκτήτης</speaker>
<p><l>φέρ’ εἰπὲ πρὸς θεῶν, ποῦ γὰρ ἦν ἐνταῦθά σοι</l>
<l>Πάτροκλος, ὃς σοῦ πατρὸς ἦν τὰ φίλτατα;</l></p></sp>
<sp>
<speaker>Νεοπτόλεμος</speaker>
<p><l n="435">χοὖτος τεθνηκὼς ἦν· λόγῳ δέ ς’ ἐν βραχεῖ</l>
<l>τοῦτ’ ἐκδιδάξω·  πόλεμος οὐδέν’ ἄνδρ’ ἑκὼν</l>
<l>αἱρεῖ πονηρόν, ἀλλὰ τοὺς χρηστοὺς ἀεί.</l></p></sp>
<sp>
<speaker>Φιλοκτήτης</speaker>
<p><l>ξυμμαρτυρῶ σοι· καὶ κατ’ αὐτὸ τοῦτό γε</l>
<l>ἀναξίου μὲν φωτὸς ἐξερήσομαι,</l>
<l n="440">γλώσσῃ δὲ δεινοῦ καὶ σοφοῦ, τί νῦν κυρεῖ.</l>
<milestone ed="p" n="441" unit="card"/></p></sp>
<sp>
<speaker>Νεοπτόλεμος</speaker>
<p><l>ποίου δὲ τούτου πλήν γ’ Ὀδυσσέως ἐρεῖς;</l></p></sp>
<sp>
<speaker>Φιλοκτήτης</speaker>
<p><l>οὐ τοῦτον εἶπον, ἀλλὰ Θερσίτης τις ἦν,</l>
<l>ὃς οὐκ ἂν εἵλετ’ εἰσάπαξ εἰπεῖν, ὅπου</l>
<l>μηδεὶς ἐῴη· τοῦτον οἶσθ’ εἰ ζῶν κυρεῖ;</l></p></sp>
<sp>
<speaker>Νεοπτόλεμος</speaker>
<p><l n="445">οὐκ εἶδον αὐτόν, ᾐσθόμην δ’ ἔτ’ ὄντα νιν.</l></p></sp>
<sp>
<speaker>Φιλοκτήτης</speaker>
<p><l>ἔμελλ’· ἐπεὶ οὐδέν πω κακόν γ’ ἀπώλετο,</l>
<l>ἀλλ’ εὖ περιστέλλουσιν αὐτὰ δαίμονες,</l>
<l>καί πως τὰ μὲν πανοῦργα καὶ παλιντριβῆ</l>
<l>χαίρους’ ἀναστρέφοντες ἐξ Ἅιδου, τὰ δὲ</l>
<l n="450">δίκαια καὶ τὰ χρήστ’ ἀποστέλλους’ ἀεί.</l>
<l>ποῦ χρὴ τίθεσθαι ταῦτα, ποῦ δ’ αἰνεῖν, ὅταν</l>
<l>τὰ θεῖ’ ἐπαινῶν τοὺς θεοὺς εὕρω κακούς;</l></p></sp>
<sp>
<speaker>Νεοπτόλεμος</speaker>
<p><l>ἐγὼ μέν, ὦ γένεθλον Οἰταίου πατρός,</l>
<l>τὸ λοιπὸν ἤδη τηλόθεν τό τ’ Ἴλιον</l>
<l n="455">καὶ τοὺς Ἀτρείδας εἰσορῶν φυλάξομαι·</l>
<l>ὅπου δ’ ὁ χείρων τἀγαθοῦ μεῖζον σθένει</l>
<l>κἀποφθίνει τὰ χρηστὰ χὠ δειλὸς κρατεῖ,</l>
<l>τούτους ἐγὼ τοὺς ἄνδρας οὐ στέρξω ποτέ·</l>
<l>ἀλλ’ ἡ πετραία Σκῦρος ἐξαρκοῦσά μοι</l>
<l n="460">ἔσται τὸ λοιπόν, ὥστε τέρπεσθαι δόμῳ.</l>
<l>νῦν δ’ εἶμι πρὸς ναῦν·  καὶ σύ, Ποίαντος τέκνον,</l>
<l>χαῖρ’ ὡς μέγιστα, χαῖρε· καί σε δαίμονες</l>
<l>νόσου μεταστήσειαν, ὡς αὐτὸς θέλεις.</l>
<l>ἡμεῖς δ’ ἴωμεν, ὡς ὁπηνίκ’ ἂν θεὸς</l>
<l n="465">πλοῦν ἡμὶν εἴκῃ, τηνικαῦθ’ ὁρμώμεθα.</l></p></sp>
<sp>
<speaker>Φιλοκτήτης</speaker>
<p><l part="I">ἤδη, τέκνον, στέλλεσθε;</l></p></sp>
<sp>
<speaker>Νεοπτόλεμος</speaker>
<p><l part="F">καιρὸς γὰρ καλεῖ</l>
<l>πλοῦν μὴ ’ξ ἀπόπτου μᾶλλον ἢ ’γγύθεν σκοπεῖν.</l>
<milestone ed="p" n="468" unit="card"/></p></sp>
<sp>
<speaker>Φιλοκτήτης</speaker>
<p><l>πρός νύν σε πατρὸς πρός τε μητρός, ὦ τέκνον,</l>
<l>πρός τ’ εἴ τί σοι κατ’ οἶκόν ἐστι προσφιλές,</l>
<l n="470">ἱκέτης ἱκνοῦμαι, μὴ λίπῃς μ’ οὕτω μόνον,</l>
<l>ἔρημον ἐν κακοῖσι τοῖσδ’ οἵοις ὁρᾷς</l>
<l>ὅσοισί τ’ ἐξήκουσας ἐνναίοντά με·</l>
<l>ἀλλ’ ἐν παρέργῳ θοῦ με.  δυσχέρεια μέν,</l>
<l>ἔξοιδα, πολλὴ τοῦδε τοῦ φορήματος·</l>
<l n="475">ὅμως δὲ τλῆθι· τοῖσι γενναίοισί τοι</l>
<l>τό τ’ αἰσχρὸν ἐχθρὸν καὶ τὸ χρηστὸν εὐκλεές.</l>
<l>σοὶ δ’ ἐκλιπόντι τοῦτ’ ὄνειδος οὐ καλόν,</l>
<l>δράσαντι δ’, ὦ παῖ, πλεῖστον εὐκλείας γέρας,</l>
<l>ἐὰν μόλω ’γὼ ζῶν πρὸς Οὐταίαν χθόνα.</l>
<l n="480">ἴθ’· ἡμέρας τοι μόχθος οὐχ ὅλης μιᾶς.</l>
<l>τόλμησον.  ἐμβαλοῦ μ’ ὅπῃ θέλεις ἄγων,</l>
<l>εἰς ἀντλίαν, εἰς πρῷραν, εἰς πρύμνην, ὅποι</l>
<l>ἥκιστα μέλλω τοὺς ξυνόντας ἀλγυνεῖν.</l>
<l>νεῦσον, πρὸς αὐτοῦ Ζηνὸς ἱκεσίου, τέκνον,</l>
<l n="485">πείσθητι· προσπίτνω σε γόνασι, καίπερ ὢν</l>
<l>ἀκράτωρ ὁ τλήμων, χωλός.  ἀλλὰ μή μ’ ἀφῇς</l>
<l>ἔρημον οὕτω χωρὶς ἀνθρώπων στίβου,</l>
<l>ἀλλ’ ἢ πρὸς οἶκον τὸν σὸν ἔκσωσόν μ’ ἄγων</l>
<l>ἢ πρὸς τὰ Χαλκώδοντος Εὐβοίας σταθμά·</l>
<l n="490">κἀκεῖθεν οὔ μοι μακρὸς εἰς Οἴτην στόλος</l>
<l>Τραχινίαν τε δειράδ’ ἠδ’ ἐς εὔροον</l>
<l>Σπερχειὸν ἔσται· πατρί μ’ ὡς δείξῃς φίλῳ,</l>
<l>ὃν δὴ παλαιὸν ἐξ ὅτου δέδοικ’ ἐγὼ</l>
<l>μή μοι βεβήκῃ.  πολλὰ γὰρ τοῖς ἱγμένοις</l>
<l n="495">ἔστελλον αὐτὸν ἱκεσίους πέμπων λιτάς,</l>
<l>αὐτόστολον πέμψαντά μ’ ἐκσῶσαι δόμους.</l>
<l>ἀλλ’ ἢ τέθνηκεν ἢ τὰ τῶν διακόνων,</l>
<l>ὡς εἰκός, οἶμαι, τοὐμὸν ἐν σμικρῷ μέρος</l>
<l>ποιούμενοι τὸν οἴκαδ’ ἤπειγον στόλον.</l>
<l n="500">νῦν δ’, εἰς σὲ γὰρ πομπόν τε καὐτὸν ἄγγελον</l>
<l>ἥκω, σὺ σῶσον, σύ μ’ ἐλέησον, εἰσορῶν</l>
<l>ὡς πάντα δεινὰ κἀπικινδύνως βροτοῖς</l>
<l>κεῖται παθεῖν μὲν εὖ, παθεῖν δὲ θάτερα.</l>
<l>χρὴ δ’ ἐκτὸς ὄντα πημάτων τὰ δείν’ ὁρᾶν,</l>
<l n="505">χὤταν τις εὖ ζῇ, τηνικαῦτα τὸν βίον</l>
<l>σκοπεῖν μάλιστα, μὴ διαφθαρεὶς λάθῃ.</l>
<milestone ed="p" n="507" unit="card"/></p></sp></div>
<div type="choral">
<div type="antistrophe" n="1">
<sp><speaker>Χορός</speaker>
<p><l>οἴκτιρ’, ἄναξ· πολλῶν ἔλεξεν δυσοίστων πόνων</l>
<l>ἆθλ’, οἷα μηδεὶς τῶν ἐμῶν τύχοι φίλων.</l>
<l n="510">εἰ δὲ πικρούς, ἄναξ, ἔχθεις Ἀτρείδας,</l>
<l>ἐγὼ μέν, τὸ κείνων κακὸν τῷδε κέρδος</l>
<l n="515">μετατιθέμενος, ἔνθαπερ ἐπιμέμονεν,</l>
<l>ἐπ’ εὐστόλου ταχείας νεὼς</l>
<l>πορεύσαιμ’ ἂν ἐς δόμους, τὰν θεῶν</l>
<l>νέμεσιν ἐκφυγών.</l>
<milestone ed="p" n="519" unit="card"/></p></sp></div></div>
<div type="episode">
<sp>
<speaker>Νεοπτόλεμος</speaker>
<p><l>ὅρα σὺ μὴ νῦν μέν τις εὐχερὴς παρῇς,</l>
<l n="520">ὅταν δὲ πλησθῇς τῆς νόσου ξυνουσίᾳ,</l>
<l>τότ’ οὐκέθ’ αὑτὸς τοῖς λόγοις τούτοις φανῇς.</l></p></sp>
<sp>
<speaker>Χορός</speaker>
<p><l>ἥκιστα· τοῦτ’ οὐκ ἔσθ’ ὅπως ποτ’ εἰς ἐμὲ</l>
<l>τοὔνειδος ἕξεις ἐνδίκως ὀνειδίσαι.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ αἰσχρὰ μέντοι σοῦ γέ μ’ ἐνδεέστερον</l>
<l n="525">ξένῳ φανῆναι πρὸς τὸ καίριον πονεῖν.</l>
<l>ἀλλ’ εἰ δοκεῖ, πλέωμεν, ὁρμάσθω ταχύς·</l>
<l>χἠ ναῦς γὰρ ἄξει κοὐκ ἀπαρνηθήσεται.</l>
<l>μόνον θεοὶ σῴζοιεν ἔκ τε τῆσδε γῆς</l>
<l>ἡμᾶς ὅποι τ’ ἐνθένδε βουλοίμεσθα πλεῖν.</l></p></sp>
<sp>
<speaker>Φιλοκτήτης</speaker>
<p><l n="530">ὦ φίλτατον μὲν ἦμαρ, ἥδιστος δ’ ἀνήρ,</l>
<l>φίλοι δὲ ναῦται, πῶς ἂν ὑμὶν ἐμφανὴς</l>
<l>ἔργῳ γενοίμην, ὥς μ’ ἔθεσθε προσφιλῆ;</l>
<l>ἴωμεν, ὦ παῖ, προσκύσαντε τὴν ἔσω</l>
<l>ἄοικον εἰσοίκησιν, ὥς με καὶ μάθῃς</l>
<l n="535">ἀφ’ ὧν διέζων ὥς τ’ ἔφυν εὐκάρδιος.</l>
<l>οἶμαι γὰρ οὐδ’ ἂν ὄμμασιν μόνην θέαν</l>
<l>ἄλλον λαβόντα πλὴν ἐμοῦ τλῆναι τάδε·</l>
<l>ἐγὼ δ’ ἀνάγκῃ προύμαθον στέργειν κακά.</l></p></sp>
<sp>
<speaker>Χορός</speaker>
<p><l>ἐπίσχετον, μάθωμεν· ἄνδρε γὰρ δύο,</l>
<l n="540">ὁ μὲν νεὼς σῆς ναυβάτης, ὁ δ’ ἀλλόθρους,</l>
<l>χωρεῖτον, ὧν μαθόντες αὖθις εἴσιτον.</l></p></sp>
<sp>
<speaker>Ἔμπορος</speaker>
<p><l>Ἀχιλλέως παῖ, τόνδε τὸν ξυνέμπορον,</l>
<l>ὃς ἦν νεὼς σῆς σὺν δυοῖν ἄλλοιν φύλαξ,</l>
<l>ἐκέλευς’ ἐμοί σε ποῦ κυρῶν εἴης φράσαι,</l>
<l n="545">ἐπείπερ ἀντέκυρσα, δοξάζων μὲν οὔ,</l>
<l>τύχῃ δέ πως πρὸς ταὐτὸν ὁρμισθεὶς πέδον.</l>
<l>πλέων γὰρ ὡς ναύκληρος οὐ πολλῷ στόλῳ</l>
<l>ἀπ’ Ἰλίου πρὸς οἶκον ἐς τὴν εὔβοτρυν</l>
<l>Πεπάρηθον, ὡς ἤκουσα τοὺς ναύτας ὅτι</l>
<l n="550">σοὶ πάντες εἶεν συννεναυστοληκότες,</l>
<l>ἔδοξέ μοι μὴ σῖγα, πρὶν φράσαιμί σοι,</l>
<l>τὸν πλοῦν ποεῖσθαι, προστυχόντι τῶν ἴσων.</l>
<l>οὐδὲν σύ που κάτοισθα τῶν σαυτοῦ πέρι,</l>
<l>ἃ τοῖσιν Ἀργείοισιν ἀμφὶ σοῦ νέα</l>
<l n="555">βουλεύματ’ ἐστί, κοὐ μόνον βουλεύματα,</l>
<l>ἀλλ’ ἔργα δρώμεν’, οὐκέτ’ ἐξαργούμενα.</l>
<milestone ed="p" n="557" unit="card"/></p></sp>
<sp>
<speaker>Νεοπτόλεμος</speaker>
<p><l>ἀλλ’ ἡ χάρις μὲν τῆς προμηθίας, ξένε,</l>
<l>εἰ μὴ κακὸς πέφυκα, προσφιλὴς μενεῖ·</l>
<l>φράσον δ’ ἅπερ, γ’ ἔλεξας, ὡς μάθω τί μοι</l>
<l n="560">νεώτερον, βούλευμ’ ἀπ’ Ἀργείων ἔχεις.</l></p></sp>
<sp>
<speaker>Ἔμπορος</speaker>
<p><l>φροῦδοι διώκοντές σε ναυτικῷ στόλῳ</l>
<l>Φοῖνιξ ὁ πρέσβυς οἵ τε Θησέως κόροι.</l></p></sp>
<sp>
<speaker>Νεοπτόλεμος</speaker>
<p><l>ὡς ἐκ βίας μ’ ἄξοντες ἢ λόγοις πάλιν;</l></p></sp>
<sp>
<speaker>Ἔμπορος</speaker>
<p><l>οὐκ οἶδ’· ἀκούσας δ’ ἄγγελος πάρειμί σοι.</l></p></sp>
<sp>
<speaker>Νεοπτόλεμος</speaker>
<p><l n="565">ἦ ταῦτα δὴ Φοῖνίξ τε χοἰ ξυνναυβάται</l>
<l>οὕτω καθ’ ὁρμὴν δρῶσιν Ἀτρειδῶν χάριν;</l></p></sp>
<sp>
<speaker>Ἔμπορος</speaker>
<p><l>ὡς ταῦτ’ ἐπίστω δρώμεν’, οὐ μέλλοντ’ ἔτι.</l></p></sp>
<sp>
<speaker>Νεοπτόλεμος</speaker>
<p><l>πῶς οὖν Ὀδυσσεὺς πρὸς τάδ’ οὐκ αὐτάγγελος</l>
<l>πλεῖν ἦν ἕτοιμος; ἢ φόβος τις εἶργέ νιν;</l></p></sp>
<sp>
<speaker>Ἔμπορος</speaker>
<p><l n="570">κεῖνός γ’ ἐπ’ ἄλλον ἄνδρ’ ὁ Τυδέως τε παῖς</l>
<l>ἔστελλον, ἡνίκ’ ἐξανηγόμην ἐγώ.</l></p></sp>
<sp>
<speaker>Νεοπτόλεμος</speaker>
<p><l>πρὸς ποῖον αὖ τόνδ’ αὐτὸς Οὑδυσσεὺς ἔπλει;</l></p></sp>
<sp>
<speaker>Ἔμπορος</speaker>
<p><l>ἦν δή τις&mdash;ἀλλὰ τόνδε μοι πρῶτον φράσον</l>
<l>τίς ἐστίν· ἃν λέγῃς δὲ μὴ φώνει μέγα.</l></p></sp>
<sp>
<speaker>Νεοπτόλεμος</speaker>
<p><l n="575">ὅδ’ ἔσθ’ ὁ κλεινός σοι Φιλοκτήτης, ξένε.</l></p></sp>
<sp>
<speaker>Ἔμπορος</speaker>
<p><l>μή νύν μ’ ἔρῃ τὰ πλείον’, ἀλλ’ ὅσον τάχος</l>
<l>ἔκπλει σεαυτὸν ξυλλαβὼν ἐκ τῆσδε γῆς.</l></p></sp>
<sp>
<speaker>Φιλοκτήτης</speaker>
<p><l>τί φησιν, ὦ παῖ; τί με κατὰ σκότον ποτὲ</l>
<l>διεμπολᾷ λόγοισι πρός ς’ ὁ ναυβάτης;</l></p></sp>
<sp>
<speaker>Νεοπτόλεμος</speaker>
<p><l n="580">οὐκ οἶδά πω τί φησι· δεῖ δ’ αὐτὸν λέγειν</l>
<l>εἰς φῶς ὃ λέξει, πρὸς σὲ κἀμὲ τούσδε τε.</l></p></sp>
<sp>
<speaker>Ἔμπορος</speaker>
<p><l>ὦ σπέρμ’ Ἀχιλλέως, μή με διαβάλῃς στρατῷ</l>
<l>λέγονθ’ ἃ μὴ δεῖ·  πόλλ’ ἐγὼ κείνων ὕπο</l>
<l>δρῶν ἀντιπάσχω χρηστά θ’, οἷ’ ἀνὴρ πένης.</l></p></sp>
<sp>
<speaker>Νεοπτόλεμος</speaker>
<p><l n="585">ἐγώ εἰμ’ Ἀτρείδαις δυσμενής· οὗτος δέ μοι</l>
<l>φίλος μέγιστος, οὕνεκ’ Ἀτρείδας στυγεῖ.</l>
<l>δεῖ δή ς’ ἔμοιγ’ ἐλθόντα προσφιλῆ, λόγων</l>
<l>κρύψαι πρὸς ἡμᾶς μηδέν’ ὧν ἀκήκοας.</l></p></sp>
<sp>
<speaker>Ἔμπορος</speaker>
<p><l part="I">ὅρα τί ποιεῖς, παῖ.</l></p></sp>
<sp>
<speaker>Νεοπτόλεμος</speaker>
<p><l part="F">σκοπῶ κἀγὼ πάλαι.</l></p></sp>
<sp>
<speaker>Ἔμπορος</speaker>
<p><l part="I" n="590">σὲ θήσομαι τῶνδ’ αἴτιον.</l></p></sp>
<sp>
<speaker>Νεοπτόλεμος</speaker>
<p><l part="F">ποιοῦ λέγων.</l>
<milestone ed="p" n="591" unit="card"/></p></sp>
<sp>
<speaker>Ἔμπορος</speaker>
<p><l>λέγω.  ’πὶ τοῦτον ἄνδρε τώδ’ ὥπερ κλύεις,</l>
<l>ὁ Τυδέως παῖς ἥ τ’ Ὀδυσσέως βία,</l>
<l>διώμοτοι πλέουσιν ἦ μὴν ἢ λόγῳ</l>
<l>πείσαντες ἄξειν ἢ πρὸς ἰσχύος κράτος.</l>
<l n="595">καὶ ταῦτ’ Ἀχαιοὶ πάντες ἤκουον σαφῶς</l>
<l>Ὀδυσσέως λέγοντος· οὗτος γὰρ πλέον</l>
<l>τὸ θάρσος εἶχε θατέρου δράσειν τάδε.</l></p></sp>
<sp>
<speaker>Νεοπτόλεμος</speaker>
<p><l>τίνος δ’ Ἀτρεῖδαι τοῦδ’ ἄγαν οὕτω χρόνῳ</l>
<l>τοσῷδ’ ἐπεστρέφοντο πράγματος χάριν,</l>
<l n="600">ὅν γ’ εἶχον ἤδη χρόνιον ἐκβεβληκότες;</l>
<l>τίς ὁ πόθος αὐτοὺς ἵκετ’; ἢ θεῶν βία</l>
<l>καὶ νέμεσις, οἵπερ ἔργ’ ἀμύνουσιν κακά;</l></p></sp>
<sp>
<speaker>Ἔμπορος</speaker>
<p><l>ἐγώ σε τοῦτ’, ἴσως γὰρ οὐκ ἀκήκοας,</l>
<l>πᾶν ἐκδιδάξω.  μάντις ἦν τις εὐγενής,</l>
<l n="605">Πριάμου μὲν υἱός, ὄνομα δ’ ὠνομάζετο</l>
<l>Ἕλενος, ὃν οὗτος νυκτὸς ἐξελθὼν μόνος,</l>
<l>ὁ πάντ’ ἀκούων αἰσχρὰ καὶ λωβήτ’ ἔπη</l>
<l>δόλιος Ὀδυσσεὺς εἷλε· δέσμιόν τ’ ἄγων</l>
<l>ἔδειξ’ Ἀχαιοῖς ἐς μέσον, θήραν καλήν·</l>
<l n="610">ὃς δὴ τά τ’ ἄλλ’ αὐτοῖσι πάντ’ ἐθέσπισεν</l>
<l>καὶ τἀπὶ Τροίᾳ πέργαμ’ ὡς οὐ μή ποτε</l>
<l>πέρσοιεν, εἰ μὴ τόνδε πείσαντες λόγῳ</l>
<l>ἄγοιντο νήσου τῆσδ’ ἐφ’ ἧς ναίει τανῦν.</l>
<l>καὶ ταῦθ’ ὅπως ἤκους’ ὁ Λαέρτου τόκος</l>
<l n="615">τὸν μάντιν εἰπόντ’, εὐθέως ὑπέσχετο</l>
<l>τὸν ἄνδρ’ Ἀχαιοῖς τόνδε δηλώσειν ἄγων·</l>
<l>οἴοιτο μὲν μάλισθ’ ἑκούσιον λαβών,</l>
<l>εἰ μὴ θέλοι δ’, ἄκοντα· καὶ τούτων κάρα</l>
<l>τέμνειν ἐφεῖτο τῷ θέλοντι μὴ τυχών.</l>
<l n="620">ἤκουσας, ὦ παῖ, πάντα· τὸ σπεύδειν δέ σοι</l>
<l>καὐτῷ παραινῶ κεἴ τινος κήδει πέρι.</l></p></sp>
<sp>
<speaker>Φιλοκτήτης</speaker>
<p><l>οἴμοι τάλας· ἦ κεῖνος, ἡ πᾶσα βλάβη,</l>
<l>ἔμ’ εἰς Ἀχαιοὺς ὤμοσεν πείσας στελεῖν;</l>
<l>πεισθήσομαι γὰρ ὧδε κἀξ Ἅιδου θανὼν</l>
<l n="625">πρὸς φῶς ἀνελθεῖν, ὥσπερ οὑκείνου πατήρ.</l></p></sp>
<sp>
<speaker>Ἔμπορος</speaker>
<p><l>οὐκ οἶδ’ ἐγὼ ταῦτ’· ἀλλ’ ἐγὼ μὲν εἶμ’ ἐπὶ</l>
<l>ναῦν, σφῷν δ’ ὅπως ἄριστα συμφέροι θεός.</l>
<milestone ed="p" n="628" unit="card"/></p></sp>
<sp>
<speaker>Φιλοκτήτης</speaker>
<p><l>οὔκουν τάδ’, ὦ παῖ, δεινά, τὸν Λαερτίου</l>
<l>ἔμ’ ἐλπίσαι ποτ’ ἂν λόγοισι μαλθακοῖς</l>
<l n="630">δεῖξαι νεὼς ἄγοντ’ ἐν Ἀργείοις μέσοις;</l>
<l>οὔ· θᾶσσον ἂν τῆς πλεῖστον ἐχθίστης ἐμοὶ</l>
<l>κλύοιμ’ ἐχίδνης, ἥ μ’ ἔθηκεν ὧδ’ ἄπουν.</l>
<l>ἀλλ’ ἔστ’ ἐκείνῳ πάντα λεκτά, πάντα δὲ</l>
<l>τολμητά· καὶ νῦν οἶδ’ ὁθούνεχ’ ἵξεται.</l>
<l n="635">ἀλλ’, ὦ τέκνον, χωρῶμεν, ὡς ἡμᾶς πολὺ</l>
<l>πέλαγος ὁρίζῃ τῆς Ὀδυσσέως νεώς.</l>
<l>ἴωμεν· ἥ τοι καίριος σπουδὴ πόνου</l>
<l>λήξαντος ὕπνον κἀνάπαυλαν ἤγαγεν.</l></p></sp>
<sp>
<speaker>Νεοπτόλεμος</speaker>
<p><l>οὐκοῦν ἐπειδὰν πνεῦμα τοὐκ πρῴρας ἀνῇ,</l>
<l n="640">τότε στελοῦμεν· νῦν γὰρ ἀντιοστατεῖ.</l></p></sp>
<sp>
<speaker>Φιλοκτήτης</speaker>
<p><l>ἀεὶ καλὸς πλοῦς ἔσθ’, ὅταν φεύγῃς κακά.</l></p></sp>
<sp>
<speaker>Νεοπτόλεμος</speaker>
<p><l>οὔκ, ἀλλὰ κἀκείνοισι ταῦτ’ ἐναντία.</l></p></sp>
<sp>
<speaker>Φιλοκτήτης</speaker>
<p><l>οὐκ ἔστι λῃσταῖς πνεῦμ’ ἐναντιούμενον,</l>
<l>ὅταν παρῇ κλέψαι τι χἀρπάσαι βίᾳ.</l></p></sp>
<sp>
<speaker>Νεοπτόλεμος</speaker>
<p><l n="645">ἀλλ’ εἰ δοκεῖ, χωρῶμεν, ἔνδοθεν λαβὼν</l>
<l>ὅτου σε χρεία καὶ πόθος μάλιστ’ ἔχει.</l></p></sp>
<sp>
<speaker>Φιλοκτήτης</speaker>
<p><l>ἀλλ’ ἔστιν ὧν δεῖ, καίπερ οὐ πολλῶν ἄπο.</l></p></sp>
<sp>
<speaker>Νεοπτόλεμος</speaker>
<p><l>τί τοῦθ’ ὃ μὴ νεώς γε τῆς ἐμῆς ἔπι;</l></p></sp>
<sp>
<speaker>Φιλοκτήτης</speaker>
<p><l>φύλλον τί μοι πάρεστιν, ᾧ μάλιστ’ ἀεὶ</l>
<l n="650">κοιμῶ τόδ’ ἕλκος, ὥστε πραύ̈νειν πάνυ.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἔκφερ’ αὐτό.  τί γὰρ ἔτ’ ἄλλ’ ἐρᾷς λαβεῖν;</l></p></sp>
<sp>
<speaker>Φιλοκτήτης</speaker>
<p><l>εἴ μοί τι τόξων τῶνδ’ ἀπημελημένον</l>
<l>παρερρύηκεν, ὡς λίπω μή τῳ λαβεῖν.</l></p></sp>
<sp>
<speaker>Νεοπτόλεμος</speaker>
<p><l>ἦ ταῦτα γὰρ τὰ κλεινὰ τόξ’ ἃ νῦν ἔχεις;</l></p></sp>
<sp>
<speaker>Φιλοκτήτης</speaker>
<p><l n="655">ταῦτ’, οὐ γὰρ ἄλλ’ ἔστ’, ἀλλ’ ἃ βαστάζω χεροῖν.</l></p></sp>
<sp>
<speaker>Νεοπτόλεμος</speaker>
<p><l>ἆρ’ ἔστιν ὥστε κἀγγύθεν θέαν λαβεῖν</l>
<l>καὶ βαστάσαι με προσκύσαι θ’ ὥσπερ θεόν;</l></p></sp>
<sp>
<speaker>Φιλοκτήτης</speaker>
<p><l>σοί γ’, ὦ τέκνον, καὶ τοῦτο κἄλλο τῶν ἐμῶν</l>
<l>ὁποῖον ἄν σοι ξυμφέρῃ γενήσεται.</l></p></sp>
<sp>
<speaker>Νεοπτόλεμος</speaker>
<p><l n="660">καὶ μὴν ἐρῶ γε, τὸν δ’ ἔρωθ’ οὕτως ἔχω·</l>
<l>εἴ μοι θέμις, θέλοιμ’ ἄν· εἰ δὲ μή, πάρες.</l></p></sp>
<sp>
<speaker>Φιλοκτήτης</speaker>
<p><l>ὅσιά τε φωνεῖς ἔστι τ’, ὦ τέκνον, θέμις,</l>
<l>ὅς γ’ ἡλίου τόδ’ εἰσορᾶν ἐμοὶ φάος</l>
<l>μόνος δέδωκας, ὃς χθόν’ Οἰταίαν ἰδεῖν,</l>
<l n="665">ὃς πατέρα πρέσβυν, ὃς φίλους, ὃς τῶν ἐμῶν</l>
<l>ἐχθρῶν μ’ ἔνερθεν ὄντ’ ἀνέστησας πέρα.</l>
<l>θάρσει, παρέσται ταῦτά σοι καὶ θιγγάνειν</l>
<l>καὶ δόντι δοῦναι κἀξεπεύξασθαι βροτῶν</l>
<l>ἀρετῆς ἕκατι τῶνδ’ ἐπιψαῦσαι μόνον·</l>
<l n="670">εὐεργετῶν γὰρ καὐτὸς αὔτ’ ἐκτησάμην.</l></p></sp>
<sp>
<speaker>Νεοπτόλεμος</speaker>
<p><l>οὐκ ἄχθομαί ς’ ἰδών τε καὶ λαβὼν φίλον·</l>
<l>ὅστις γὰρ εὖ δρᾶν εὖ παθὼν ἐπίσταται,</l>
<l>παντὸς γένοιτ’ ἂν κτήματος κρείσσων φίλος.</l>
<l part="I">χωροῖς ἂν εἴσω.</l></p></sp>
<sp>
<speaker>Φιλοκτήτης</speaker>
<p><l part="F">καὶ σέ γ’ εἰσάξω· τὸ γὰρ</l>
<l n="675">νοσοῦν ποθεῖ σε ξυμπαραστάτην λαβεῖν.</l>
<milestone ed="p" n="676" unit="card"/></p></sp></div>
<div type="choral">
<div type="strophe" n="1">
<sp><speaker>Χορός</speaker>
<p><l>λόγῳ μὲν ἐξήκους’, ὄπωπα δ’ οὐ μάλα,</l>
<l>τὸν πελάταν λέκτρων ποτὲ τῶν Διὸς</l>
<l n="680">κατὰ δρομάδ’ ἄμπυκα δέσμιον ὡς ἔβαλεν  παγκρατὴς Κρόνου παῖς·</l>
<l>ἄλλον δ’ οὔτιν’ ἔγωγ’ οἶδα κλύων οὐδ’ ἐσιδὼν μοίρᾳ</l>
<l>τοῦδ’ ἐχθίονι συντυχόντα</l>
<l>θνατῶν, ὃς οὔτ’ ἔρξας τιν’ οὔ τι  νοσφίσας,</l>
<l n="685">ἀλλ’ ἴσος ὢν ἴσοις ἀνήρ,</l>
<l>ὤλλυθ’ ὧδ’ ἀναξίως.</l>
<l>τόδε τοι θαῦμά μ’ ἔχει,</l>
<l>πῶς ποτε πῶς ποτ’ ἀμφιπλάκτων ῥοθίων μόνος κλύων,</l>
<l n="690">πῶς ἄρα πανδάκρυτον οὕτω βιοτὰν κατέσχεν·</l>
<milestone ed="p" n="691" unit="card"/></p></sp></div>
<div type="antistrophe" n="1">
<sp><speaker>Χορός</speaker>
<p><l>ἵν’ αὐτὸς ἦν πρόσουρος, οὐκ ἔχων βάσιν,</l>
<l>οὐδέ τιν’ ἐγχώρων κακογείτονα,</l>
<l>παρ’ ᾧ στόνον ἀντίτυπον βαρυβρῶτ’ ἀποκλαύσειεν αἱματηρόν·</l>
<l n="696">ὃς τὰν θερμοτάταν αἱμάδα κηκιομέναν ἑλκέων</l>
<l>ἐνθήρου ποδὸς ἠπίοισι</l>
<l>φύλλοις κατευνάσειεν, εἴ τις ἐμπέσοι,</l>
<l n="700">φορβάδος ἐκ γαίας ἑλών·</l>
<l>εἷρπε γὰρ ἄλλοτ’ ἀλλαχᾷ</l>
<l>τότ’ ἂν εἰλυόμενος</l>
<l>παῖς ἄτερ ὡς φίλας τιθήνας ὅθεν εὐμάρει’ ὑπάρ-</l>
<l n="705">χοι πόρου, ἁνίκ’ ἐξανείη δακέθυμος ἄτα·</l>
<milestone ed="p" n="707" unit="card"/></p></sp></div>
<div type="strophe" n="2">
<sp><speaker>Χορός</speaker>
<p><l>οὐ φορβὰν ἱερᾶς γᾶς σπόρον, οὐκ ἄλλων</l>
<l>αἴρων τῶν νεμόμεσθ’ ἀνέρες ἀλφησταί,</l>
<l n="710">πλὴν ἐξ ὠκυβόλων εἴ ποτε τόξων</l>
<l>πτανοῖς ἰοῖς ἀνύσειε γαστρὶ φορβάν.</l>
<l>ὦ μελέα ψυχά,</l>
<l>ὃς μηδ’ οἰνοχύτου πώματος ἥσθη δεκέτει χρόνῳ,</l>
<l n="716">λεύσσων δ’ ὅπου γνοίη στατὸν εἰς ὕδωρ,</l>
<l>ἀεὶ προσενώμα.</l>
<milestone ed="p" n="718" unit="card"/></p></sp></div>
<div type="antistrophe" n="2">
<sp><speaker>Χορός</speaker>
<p><l>νῦν δ’ ἀνδρῶν ἀγαθῶν παιδὸς ὑπαντήσας</l>
<l n="720">εὐδαίμων ἀνύσει καὶ μέγας ἐκ κείνων·</l>
<l>ὅς νιν ποντοπόρῳ δούρατι, πλήθει</l>
<l>πολλῶν μηνῶν, πατρίαν ἄγει πρὸς αὐλὰν</l>
<l n="725">Μαλιάδων νυμφᾶν</l>
<l>Σπερχειοῦ τε παρ’ ὄχθας, ἵν’ ὁ χάλκασπις ἀνὴρ θεοῖς</l>
<l>πλάθει πατρὸς  θείῳ πυρὶ παμφαής,</l>
<l>Οἴτας ὑπὲρ ὄχθων.</l>
<milestone ed="p" n="730" unit="card"/></p></sp></div></div>
<div type="episode">
<sp>
<speaker>Νεοπτόλεμος</speaker>
<p><l n="730">ἕρπ’, εἰ θέλεις.  τί δή ποθ’ ὧδ’ ἐξ οὐδενὸς</l>
<l>λόγου σιωπᾷς κἀπόπληκτος ὧδ’ ἔχει;</l></p></sp>
<sp>
<speaker>Φιλοκτήτης</speaker>
<p><l part="Y">ἀᾶ, ἀᾶ.</l></p></sp>
<sp>
<speaker>Νεοπτόλεμος</speaker>
<p><l part="I">τί δ’  ἔστιν;</l></p></sp>
<sp>
<speaker>Φιλοκτήτης</speaker>
<p><l part="F">οὐδὲν δεινόν· ἀλλ’ ἴθ’, ὦ τέκνον.</l></p></sp>
<sp>
<speaker>Νεοπτόλεμος</speaker>
<p><l>μῶν ἄλγος ἴσχεις τῆς παρεστώσης νόσου;</l></p></sp>
<sp>
<speaker>Φιλοκτήτης</speaker>
<p><l n="735">οὐ δῆτ’ ἔγωγ’, ἀλλ’ ἄρτι κουφίζειν δοκῶ.</l>
<l part="Y">ὦ θεοί.</l></p></sp>
<sp>
<speaker>Νεοπτόλεμος</speaker>
<p><l>τί τοὺς θεοὺς ὧδ’ ἀναστένων καλεῖς;</l></p></sp>
<sp>
<speaker>Φιλοκτήτης</speaker>
<p><l>σωτῆρας αὐτοὺς ἠπίους θ’ ἡμῖν μολεῖν.</l>
<l part="Y">ἀᾶ, ἀᾶ.</l></p></sp>
<sp>
<speaker>Νεοπτόλεμος</speaker>
<p><l n="740">τί ποτε πέπονθας; οὐκ ἐρεῖς, ἀλλ’ ὧδ’ ἔσει</l>
<l>σιγηλός; ἐν κακῷ δέ τῳ φαίνει κυρῶν.</l></p></sp>
<sp>
<speaker>Φιλοκτήτης</speaker>
<p><l>ἀπόλωλα, τέκνον, κοὐ δυνήσομαι κακὸν</l>
<l>κρύψαι παρ’ ὑμῖν, ἀτταταῖ· διέρχεται</l>
<l>διέρχεται.  δύστηνος, ὦ τάλας ἐγώ.</l>
<l n="745">ἀπόλωλα, τέκνον· βρύκομαι, τέκνον· παπαῖ,</l>
<l>ἀπαππαπαῖ, παπαππαπαππαπαππαπαῖ.</l>
<l>πρὸς θεῶν, πρόχειρον εἴ τί σοι, τέκνον, πάρα</l>
<l>ξίφος χεροῖν, πάταξον εἰς ἄκρον πόδα·</l>
<l>ἀπάμησον ὡς τάχιστα· μὴ φείσῃ βίου.</l>
<l part="Y" n="750">ἴθ’, ὦ παῖ.</l></p></sp>
<sp>
<speaker>Νεοπτόλεμος</speaker>
<p><l>τί δ’ ἔστιν οὕτω νεοχμὸν ἐξαίφνης, ὅτου</l>
<l>τοσήνδ’ ἰυγὴν καὶ στόνον σαυτοῦ ποεῖ;</l></p></sp>
<sp>
<speaker>Φιλοκτήτης</speaker>
<p><l part="I">οἶσθ’, ὦ τέκνον;</l></p></sp>
<sp>
<speaker>Νεοπτόλεμος</speaker>
<p><l part="M">τί δ’ ἔστιν;</l></p></sp>
<sp>
<speaker>Φιλοκτήτης</speaker>
<p><l part="M">οἶσθ’, ὦ παῖ;</l></p></sp>
<sp>
<speaker>Νεοπτόλεμος</speaker>
<p><l part="F">τί σοί;</l>
<l part="I">οὐκ οἶδα.</l></p></sp>
<sp>
<speaker>Φιλοκτήτης</speaker>
<p><l part="F">πῶς οὐκ οἶσθα; παππαπαππαπαῖ.</l></p></sp>
<sp>
<speaker>Νεοπτόλεμος</speaker>
<p><l n="755">δεινόν γε τοὐπίσαγμα τοῦ νοσήματος.</l></p></sp>
<sp>
<speaker>Φιλοκτήτης</speaker>
<p><l>δεινὸν γὰρ οὐδὲ ῥητόν· ἀλλ’ οἴκτιρέ με.</l></p></sp>
<sp>
<speaker>Νεοπτόλεμος</speaker>
<p><l part="I">τί δῆτα δράσω;</l></p></sp>
<sp>
<speaker>Φιλοκτήτης</speaker>
<p><l part="F">μή με ταρβήσας προδῷς·</l>
<l>ἥκει γὰρ αὕτη διὰ χρόνου πλάνοις ἴσως</l>
<l part="I">ὡς ἐξεπλήσθη.</l></p></sp>
<sp>
<speaker>Νεοπτόλεμος</speaker>
<p><l part="F">ἰὼ ἰὼ δύστηνε σύ,</l>
<l n="760">δύστηνε δῆτα διὰ πόνων πάντων φανείς.</l>
<l>βούλει λάβωμαι δῆτα καὶ θίγω τί σου;</l></p></sp>
<sp>
<speaker>Φιλοκτήτης</speaker>
<p><l>μὴ δῆτα τοῦτό γ’· ἀλλά μοι τὰ τόξ’ ἑλὼν</l>
<l>τάδ’, ὥσπερ ᾐτοῦ μ’ ἀρτίως, ἕως ἀνῇ</l>
<l n="765">τὸ πῆμα τοῦτο τῆς νόσου τὸ νῦν παρόν,</l>
<l>σῷζ’ αὐτὰ καὶ φύλασσε.  λαμβάνει γὰρ οὖν</l>
<l>ὕπνος μ’, ὅταν περ τὸ κακὸν ἐξίῃ τόδε·</l>
<l>κοὐκ ἔστι λῆξαι πρότερον· ἀλλ’ ἐᾶν χρεὼν</l>
<l>ἕκηλον εὕδειν.  ἢν δὲ τῷδε τῷ χρόνῳ</l>
<l n="770">μόλως’ ἐκεῖνοι, πρὸς θεῶν ἐφίεμαι</l>
<l>ἑκόντα μηδ’ ἄκοντα μηδέ τῳ τέχνῃ</l>
<l>κείνοις μεθεῖναι ταῦτα, μὴ σαυτόν θ’ ἅμα</l>
<l>κἄμ’, ὄντα σαυτοῦ πρόστροπον, κτείνας γένῃ.</l></p></sp>
<sp>
<speaker>Νεοπτόλεμος</speaker>
<p><l>θάρσει προνοίας οὕνεκ’· οὐ δοθήσεται</l>
<l n="775">πλὴν σοί τε κἀμοί·  ξὺν τύχῃ δὲ πρόσφερε.</l></p></sp>
<sp>
<speaker>Φιλοκτήτης</speaker>
<p><l>ἰδοὺ δέχου, παῖ· τὸν φθόνον δὲ πρόσκυσον</l>
<l>μή σοι γενέσθαι πολύπον’ αὐτὰ μηδ’ ὅπως</l>
<l>ἐμοί τε καὶ τῷ πρόσθ’ ἐμοῦ κεκτημένῳ.</l></p></sp>
<sp>
<speaker>Νεοπτόλεμος</speaker>
<p><l>ὦ θεοί, γένοιτο ταῦτα νῷν· γένοιτο δὲ</l>
<l n="780">πλοῦς οὔριός τε κεὐσταλὴς ὅποι ποτὲ</l>
<l>θεὸς δικαιοῖ χὠ στόλος πορσύνεται.</l>
<milestone ed="p" n="782" unit="card"/></p></sp>
<sp>
<speaker>Φιλοκτήτης</speaker>
<p><l>ἀλλ’ οὖν δέδοικα μὴ ἀτέλεστ’ εὔχῃ, τέκνον.</l>
<l>στάζει γὰρ αὖ μοι φοίνιον τόδ’ ἐκ βυθοῦ</l>
<l>κηκῖον αἷμα, καί τι προσδοκῶ νέον.</l>
<l part="Y" n="785">παπαῖ, φεῦ.</l>
<l>παπαῖ μάλ’, ὦ πούς, οἷά μ’ ἐργάσει κακά.</l>
<l part="Y">προσέρπει,</l>
<l>προσέρχεται τόδ’ ἐγγύς.  οἴμοι μοι τάλας.</l>
<l>ἔχετε τὸ πρᾶγμα· μὴ φύγητε μηδαμῇ.</l>
<l part="Y" n="790">ἀτταταῖ.</l>
<l>ὦ ξένε Κεφαλλήν, εἴθε σου διαμπερὲς</l>
<l>στέρνων ἔχοιτ’ ἄλγησις ἥδε.  φεῦ, παπαῖ,</l>
<l>παπαῖ μάλ’ αὖθις.  ὦ διπλοῖ στρατηλάται,</l>
<l>Ἀγάμεμνον, ὦ Μενέλαε, πῶς ἂν ἀντ’ ἐμοῦ</l>
<l n="795">τὸν ἴσον χρόνον τρέφοιτε τήνδε τὴν νόσον;</l>
<l part="Y">ἰώ μοι.</l>
<l>ὦ Θάνατε Θάνατε, πῶς ἀεὶ καλούμενος</l>
<l>οὕτω κατ’ ἦμαρ, οὐ δύνᾳ μολεῖν ποτε;</l>
<l>ὦ τέκνον ὦ γενναῖον, ἀλλὰ συλλαβὼν</l>
<l n="800">τῷ Λημνίῳ τῷδ’ ἀνακαλουμένῳ πυρὶ</l>
<l>ἔμπρησον, ὦ γενναῖε· κἀγώ τοί ποτε</l>
<l>τὸν τοῦ Διὸς παῖδ’ ἀντὶ τῶνδε τῶν ὅπλων,</l>
<l>ἃ νῦν σὺ σῴζεις, τοῦτ’ ἐπηξίωσα δρᾶν.</l>
<l part="Y">τί φής, παῖ;</l>
<l n="805">τί φής; τί σιγᾷς; ποῦ ποτ’ ὤν, τέκνον, κυρεῖς;</l>
<milestone ed="p" n="806" unit="card"/></p></sp>
<sp>
<speaker>Νεοπτόλεμος</speaker>
<p><l>ἀλγῶ πάλαι δὴ τἀπὶ σοὶ στένων κακά.</l></p></sp>
<sp>
<speaker>Φιλοκτήτης</speaker>
<p><l>ἀλλ’, ὦ τέκνον, καὶ θάρσος ἴσχ’· ὡς ἥδε μοι</l>
<l>ὀξεῖα φοιτᾷ καὶ ταχεῖ’ ἀπέρχεται.</l>
<l>ἀλλ’ ἀντιάζω, μή με καταλίπῃς μόνον.</l></p></sp>
<sp>
<speaker>Νεοπτόλεμος</speaker>
<p><l part="I" n="810">θάρσει, μενοῦμεν.</l></p></sp>
<sp>
<speaker>Φιλοκτήτης</speaker>
<p><l part="M">ἦ μενεῖς;</l></p></sp>
<sp>
<speaker>Νεοπτόλεμος</speaker>
<p><l part="F">σαφῶς φρόνει.</l></p></sp>
<sp>
<speaker>Φιλοκτήτης</speaker>
<p><l>οὐ μήν ς’ ἔνορκόν γ’ ἀξιῶ θέσθαι, τέκνον.</l></p></sp>
<sp>
<speaker>Νεοπτόλεμος</speaker>
<p><l>ὡς οὐ θέμις γ’ ἐμοὔστι σοῦ μολεῖν ἄτερ.</l></p></sp>
<sp>
<speaker>Φιλοκτήτης</speaker>
<p><l part="I">ἔμβαλλε χειρὸς πίστιν.</l></p></sp>
<sp>
<speaker>Νεοπτόλεμος</speaker>
<p><l part="F">ἐμβάλλω μενεῖν.</l></p></sp>
<sp>
<speaker>Φιλοκτήτης</speaker>
<p><l part="I">ἐκεῖσε νῦν μ’, ἐκεῖσε</l></p></sp>
<sp>
<speaker>Νεοπτόλεμος</speaker>
<p><l part="M">ποῖ λέγεις;</l></p></sp>
<sp>
<speaker>Φιλοκτήτης</speaker>
<p><l part="F">ἄνω</l></p></sp>
<sp>
<speaker>Νεοπτόλεμος</speaker>
<p><l n="815">τί παραφρονεῖς αὖ; τί τὸν ἄνω λεύσσεις κύκλον;</l></p></sp>
<sp>
<speaker>Φιλοκτήτης</speaker>
<p><l part="I">μέθες μέθες με.</l></p></sp>
<sp>
<speaker>Νεοπτόλεμος</speaker>
<p><l part="M">ποῖ μεθῶ;</l></p></sp>
<sp>
<speaker>Φιλοκτήτης</speaker>
<p><l part="F">μέθες ποτέ.</l></p></sp>
<sp>
<speaker>Νεοπτόλεμος</speaker>
<p><l part="I">οὔ φημ’ ἐάσειν.</l></p></sp>
<sp>
<speaker>Φιλοκτήτης</speaker>
<p><l part="F">ἀπό μ’ ὀλεῖς, ἢν προσθίγῃς.</l></p></sp>
<sp>
<speaker>Νεοπτόλεμος</speaker>
<p><l>καὶ δὴ μεθίημ’, εἴ τι  δὴ πλέον φρονεῖς.</l></p></sp>
<sp>
<speaker>Φιλοκτήτης</speaker>
<p><l>ὦ γαῖα, δέξαι θανάσιμόν μ’ ὅπως ἔχω</l>
<l n="820">τὸ γὰρ κακὸν τόδ’ οὐκέτ’ ὀρθοῦσθαί μ’ ἐᾷ.</l></p></sp>
<sp>
<speaker>Νεοπτόλεμος</speaker>
<p><l>τὸν ἄνδρ’ ἔοικεν ὕπνος οὐ μακροῦ χρόνου</l>
<l>ἕξειν· κάρα γὰρ ὑπτιάζεται τόδε·</l>
<l>ἱδρώς γέ τοί νιν πᾶν καταστάζει δέμας,</l>
<l>μέλαινά τ’ ἄκρου τις παρέρρωγεν ποδὸς</l>
<l n="825">αἱμορραγὴς φλέψ.  ἀλλ’ ἐάσωμεν, φίλοι,</l>
<l>ἕκηλον αὐτόν, ὡς ἂν εἰς ὕπνον πέσῃ.</l>
<milestone ed="p" n="827" unit="card"/></p></sp></div>
<div type="choral">
<div type="strophe" n="1">
<sp><speaker>Χορός</speaker>
<p><l>Ὕπν’ ὀδύνας ἀδαής, Ὕπνε δ’ ἀλγέων,</l>
<l>εὐαὲς  ἡμῖν ἔλθοις,</l>
<l>εὐαίων εὐαίων, ὦναξ·</l>
<l n="830">ὄμμασι δ’ ἀντίσχοις</l>
<l>τάνδ’ αἴγλαν, ἃ τέταται τανῦν.</l>
<l>ἴθι ἴθι μοι παιών.</l>
<l>ὦ τέκνον, ὅρα ποῦ στάσει,</l>
<l>ποῖ δέ μοι τἀνθένδε βάσει,</l>
<l n="835">φροντίδος.  ὁρᾷς ἤδη.</l>
<l>πρὸς τί μενοῦμεν πράσσειν;</l>
<l>καιρός τοι πάντων γνώμαν ἴσχων</l>
<l>πολύ τι πολὺ παρὰ πόδα κράτος ἄρνυται.</l>
<milestone ed="p" n="839" unit="card"/></p></sp></div>
<div type="hexameter">
<sp><speaker>Νεοπτόλεμος</speaker>
<p><l>ἀλλ’ ὅδε μὲν κλύει οὐδέν, ἐγὼ δ’ ὁρῶ οὕνεκα θήραν</l>
<l n="840">τήνδ’ ἁλίως ἔχομεν τόξων, δίχα τοῦδε πλέοντες.</l>
<l>τοῦδε γὰρ ὁ στέφανος, τοῦτον θεὸς εἶπε κομίζειν.</l>
<l>κομπεῖν δ’ ἔστ’ ἀτελῆ σὺν ψεύδεσιν αἰσχρὸν ὄνειδος.</l>
<milestone ed="p" n="843" unit="card"/></p></sp></div>
<div type="antistrophe" n="1">
<sp><speaker>Χορός</speaker>
<p><l>ἀλλά, τέκνον, τάδε μὲν θεὸς ὄψεται·</l>
<l>ὧν δ’ ἂν ἀμείβῃ μ’ αὖθις,</l>
<l n="845">βαιάν μοι, βαιάν, ὦ τέκνον,</l>
<l>πέμπε λόγων φάμαν·</l>
<l>ὡς πάντων ἐν νόσῳ εὐδρακὴς</l>
<l>ὕπνος ἄϋπνος λεύσσειν.</l>
<l>ἀλλ’ ὅτι δύνᾳ μάκιστον</l>
<l n="850">κεῖνο δή μοι κεῖνο λάθρᾳ</l>
<l>ἐξιδοῦ ὅπᾳ πράξεις.</l>
<l>οἶσθα γὰρ ἃν  αὐδῶμαι,</l>
<l>εἰ ταύταν τούτων γνώμαν ἴσχεις,</l>
<l>μάλα τοι ἄπορα πυκινοῖς ἐνιδεῖν πάθη.</l>
<milestone ed="p" n="855" unit="card"/></p></sp></div>
<div type="epode">
<sp><speaker>Χορός</speaker>
<p><l n="855">οὖρός τοι, τέκνον, οὖρος·</l>
<l>ἁνὴρ δ’ ἀνόμματος οὐδ’ ἔχων</l>
<l>ἀρωγὰν ἐκτέταται νύχιος,</l>
<l>&lpar;ἀλεὴς ὕπνος ἐσθλός,&rpar;</l>
<l n="860">οὐ χερός, οὐ ποδός, οὔ τινος ἄρχων,</l>
<l>ἀλλά τις ὡς Ἀί̈δᾳ παρακείμενος.</l>
<l>ὅρα, βλέπ’ εἰ καίρια</l>
<l>φθέγγει· τὸ δ’ ἁλώσιμον</l>
<l n="863b">ἐμᾷ φροντίδι, παῖ,</l>
<l>πόνος ὁ μὴ φοβῶν κράτιστος.</l>
<milestone ed="p" n="865" unit="card"/></p></sp></div></div>
<div type="episode">
<sp>
<speaker>Νεοπτόλεμος</speaker>
<p><l n="865">σιγᾶν κελεύω μηδ’ ἀφεστάναι φρενῶν·</l>
<l>κινεῖ γὰρ ἁνὴρ ὄμμα κἀνάγει κάρα.</l></p></sp>
<sp>
<speaker>Φιλοκτήτης</speaker>
<p><l>ὦ φέγγος ὕπνου διάδοχον τό τ’ ἐλπίδων</l>
<l>ἄπιστον οἰκούρημα τῶνδε τῶν ξένων.</l>
<l>οὐ γάρ ποτ’, ὦ παῖ, τοῦτ’ ἂν ἐξηύχης’ ἐγώ,</l>
<l n="870">τλῆναί ς’ ἐλεινῶς ὧδε τἀμὰ πήματα</l>
<l>μεῖναι παρόντα καὶ ξυνωφελοῦντά μοι.</l>
<l>οὔκουν Ἀτρεῖδαι τοῦτ’ ἔτλησαν εὐφόρως</l>
<l>οὕτως ἐνεγκεῖν, ἁγαθοὶ στρατηλάται.</l>
<l>ἀλλ’ εὐγενὴς γὰρ ἡ φύσις κἀξ εὐγενῶν,</l>
<l n="875">ὦ τέκνον, ἡ σή, πάντα ταῦτ’ ἐν εὐχερεῖ</l>
<l>ἔθου, βοῆς τε καὶ δυσοσμίας γέμων.</l>
<l>καὶ νῦν ἐπειδὴ τοῦδε τοῦ κακοῦ δοκεῖ</l>
<l>λήθη τις εἶναι κἀνάπαυλα δή, τέκνον,</l>
<l>σύ μ’ αὐτὸς ἆρον, σύ με κατάστησον, τέκνον,</l>
<l n="880">ἵν’, ἡνίκ’ ἂν κόπος μ’ ἀπαλλάξῃ ποτέ,</l>
<l>ὁρμώμεθ’ ἐς ναῦν μηδ’ ἐπίσχωμεν τὸ πλεῖν.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἥδομαι μέν ς’ εἰσιδὼν παρ’ ἐλπίδα</l>
<l>ἀνώδυνον βλέποντα κἀμπνέοντ’ ἔτι·</l>
<l>ὡς οὐκέτ’ ὄντος γὰρ τὰ συμβόλαιά σου</l>
<l n="885">πρὸς τὰς παρούσας ξυμφορὰς ἐφαίνετο.</l>
<l>νῦν δ’ αἶρε σαυτόν· εἰ δέ σοι μᾶλλον φίλον,</l>
<l>οἴσουσί ς’ οἵδε· τοῦ πόνου γὰρ οὐκ ὄκνος,</l>
<l>ἐπείπερ οὕτω σοί τ’ ἔδοξ’ ἐμοί τε δρᾶν.</l></p></sp>
<sp>
<speaker>Φιλοκτήτης</speaker>
<p><l>αἰνῶ τάδ’, ὦ παῖ, καί μ’ ἔπαιρ’, ὥσπερ νοεῖς·</l>
<l n="890">τούτους δ’ ἔασον, μὴ βαρυνθῶσιν κακῇ</l>
<l>ὀσμῇ πρὸ τοῦ δέοντος· οὑπὶ νηὶ γὰρ</l>
<l>ἅλις πόνος τούτοισι συνναίειν ἐμοί.</l>
<milestone ed="p" n="893" unit="card"/></p></sp>
<sp>
<speaker>Νεοπτόλεμος</speaker>
<p><l>ἔσται τάδ’· ἀλλ’ ἵστω τε καὐτὸς ἀντέχου.</l></p></sp>
<sp>
<speaker>Φιλοκτήτης</speaker>
<p><l>θάρσει· τό τοι σύνηθες ὀρθώσει μ’ ἔθος.</l></p></sp>
<sp>
<speaker>Νεοπτόλεμος</speaker>
<p><l n="895">παπαῖ· τί δῆτ’ ἂν δρῷμ’ ἐγὼ τοὐνθένδε γε;</l></p></sp>
<sp>
<speaker>Φιλοκτήτης</speaker>
<p><l>τί δ’ ἔστιν, ὦ παῖ; ποῖ ποτ’ ἐξέβης λόγῳ;</l></p></sp>
<sp>
<speaker>Νεοπτόλεμος</speaker>
<p><l>οὐκ οἶδ’ ὅποι χρὴ τἄπορον τρέπειν ἔπος.</l></p></sp>
<sp>
<speaker>Φιλοκτήτης</speaker>
<p><l>ἀπορεῖς δὲ τοῦ σύ; μὴ λέγ’, ὦ τέκνον, τάδε.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἐνθάδ’ ἤδη τοῦδε τοῦ πάθους κυρῶ.</l></p></sp>
<sp>
<speaker>Φιλοκτήτης</speaker>
<p><l n="900">οὐ δή σε δυσχέρεια τοῦ νοσήματος</l>
<l>ἔπεισεν ὥστε μή μ’ ἄγειν ναύτην ἔτι;</l></p></sp>
<sp>
<speaker>Νεοπτόλεμος</speaker>
<p><l>ἅπαντα δυσχέρεια, τὴν αὑτοῦ φύσιν</l>
<l>ὅταν λιπών τις δρᾷ τὰ μὴ προσεικότα.</l></p></sp>
<sp>
<speaker>Φιλοκτήτης</speaker>
<p><l>ἀλλ’ οὐδὲν ἔξω τοῦ φυτεύσαντος σύ γε</l>
<l n="905">δρᾷς οὐδὲ φωνεῖς, ἐσθλὸν ἄνδρ’ ἐπωφελῶν.</l></p></sp>
<sp>
<speaker>Νεοπτόλεμος</speaker>
<p><l>αἰσχρὸς φανοῦμαι· τοῦτ’ ἀνιῶμαι πάλαι.</l></p></sp>
<sp>
<speaker>Φιλοκτήτης</speaker>
<p><l>οὔκουν ἐν οἷς γε δρᾷς· ἐν οἷς δ’ αὐδᾷς ὀκνῶ.</l></p></sp>
<sp>
<speaker>Νεοπτόλεμος</speaker>
<p><l>ὦ Ζεῦ, τί δράσω; δεύτερον ληφθῶ κακός,</l>
<l>κρύπτων θ’ ἃ μὴ δεῖ καὶ λέγων αἴσχιστ’ ἐπῶν;</l></p></sp>
<sp>
<speaker>Φιλοκτήτης</speaker>
<p><l n="910">ἁνὴρ ὅδ’, εἰ μὴ ’γὼ κακὸς γνώμων ἔφυν,</l>
<l>προδούς μ’ ἔοικε κἀκλιπὼν τὸν πλοῦν στελεῖν.</l></p></sp>
<sp>
<speaker>Νεοπτόλεμος</speaker>
<p><l>λιπὼν μὲν οὐκ ἔγωγε· λυπηρῶς δὲ μὴ</l>
<l>πέμπω σε μᾶλλον, τοῦτ’ ἀνιῶμαι πάλαι.</l></p></sp>
<sp>
<speaker>Φιλοκτήτης</speaker>
<p><l>τί ποτε λέγεις, ὦ τέκνον; ὡς οὐ μανθάνω.</l></p></sp>
<sp>
<speaker>Νεοπτόλεμος</speaker>
<p><l n="915">οὐδέν σε κρύψω· δεῖ γὰρ ἐς Τροίαν σε πλεῖν</l>
<l>πρὸς τοὺς Ἀχαιοὺς καὶ τὸν Ἀτρειδῶν στόλον.</l></p></sp>
<sp>
<speaker>Φιλοκτήτης</speaker>
<p><l part="I">οἴμοι, τί εἶπας;</l></p></sp>
<sp>
<speaker>Νεοπτόλεμος</speaker>
<p><l part="F">μὴ στέναζε, πρὶν μάθῃς.</l></p></sp>
<sp>
<speaker>Φιλοκτήτης</speaker>
<p><l>ποῖον μάθημα; τί με νοεῖς δρᾶσαί ποτε;</l></p></sp>
<sp>
<speaker>Νεοπτόλεμος</speaker>
<p><l>σῶσαι κακοῦ μὲν πρῶτα τοῦδ’, ἔπειτα δὲ</l>
<l n="920">ξὺν σοὶ τὰ Τροίας πεδία πορθῆσαι μολών.</l></p></sp>
<sp>
<speaker>Φιλοκτήτης</speaker>
<p><l part="I">καὶ ταῦτ’ ἀληθῆ δρᾶν νοεῖς;</l></p></sp>
<sp>
<speaker>Νεοπτόλεμος</speaker>
<p><l part="F">πολλὴ κρατεῖ</l>
<l>τούτων ἀνάγκη, καὶ σὺ μὴ θυμοῦ κλύων.</l></p></sp>
<sp>
<speaker>Φιλοκτήτης</speaker>
<p><l>ἀπόλωλα τλήμων, προδέδομαι.  τί μ’, ὦ ξένε,</l>
<l>δέδρακας; ἀπόδος ὡς τάχος τὰ τόξα μοι.</l></p></sp>
<sp>
<speaker>Νεοπτόλεμος</speaker>
<p><l n="925">ἀλλ’ οὐχ οἷόν τε· τῶν γὰρ ἐν τέλει κλύειν</l>
<l>τό τ’ ἔνδικόν με καὶ τὸ συμφέρον ποεῖ.</l>
<milestone ed="p" n="927" unit="card"/></p></sp>
<sp>
<speaker>Φιλοκτήτης</speaker>
<p><l>ὦ πῦρ σὺ καὶ πᾶν δεῖμα καὶ πανουργίας</l>
<l>δεινῆς τέχνημ’ ἔχθιστον, οἷά μ’ εἰργάσω,</l>
<l>οἷ’ ἠπάτηκας· οὐδ’ ἐπαισχύνει μ’ ὁρῶν</l>
<l n="930">τὸν προστρόπαιον, τὸν ἱκέτην, ὦ σχέτλιε;</l>
<l>ἀπεστέρηκας τὸν βίον τὰ τόξ’ ἑλών.</l>
<l>ἀπόδος, ἱκνοῦμαί ς’, ἀπόδος, ἱκετεύω, τέκνον·</l>
<l>πρὸς θεῶν πατρῴων, τὸν βίον με μὴ ἀφέλῃ.</l>
<l>ὤμοι τάλας.  ἀλλ’ οὐδὲ προσφωνεῖ μ’ ἔτι,</l>
<l n="935">ἀλλ’ ὡς μεθήσων μήποθ’, ὧδ’ ὁρᾷ πάλιν.</l>
<l>ὦ λιμένες, ὦ προβλῆτες, ὦ ξυνουσίαι</l>
<l>θηρῶν ὀρείων, ὦ καταρρῶγες πέτραι,</l>
<l>ὑμῖν τάδ’, οὐ γὰρ ἄλλον οἶδ’ ὅτῳ λέγω,</l>
<l>ἀνακλαίομαι παροῦσι τοῖς εἰωθόσιν,</l>
<l n="940">οἷ’ ἔργ’ ὁ παῖς μ’ ἔδρασεν οὑξ Ἀχιλλέως·</l>
<l>ὀμόσας ἀπάξειν οἴκαδ’, ἐς Τροίαν μ’ ἄγει·</l>
<l>προσθείς τε χεῖρα δεξιάν, τὰ τόξα μου</l>
<l>ἱερὰ λαβὼν τοῦ Ζηνὸς Ἡρακλέους ἔχει,</l>
<l>καὶ τοῖσιν Ἀργείοισι φήνασθαι θέλει·</l>
<l n="945">ὡς ἄνδρ’ ἑλὼν ἰσχυρόν ἐκ βίας μ’ ἄγει,</l>
<l>κοὐκ οἶδ’ ἐναίρων νεκρὸν ἢ καπνοῦ σκιάν,</l>
<l>εἴδωλον ἄλλως· οὐ γὰρ ἂν σθένοντά γε</l>
<l>εἷλέν μ’· ἐπεὶ οὐδ’ ἂν ὧδ’ ἔχοντ’, εἰ μὴ δόλῳ.</l>
<l>νῦν δ’ ἠπάτημαι δύσμορος.  τί χρή με δρᾶν;</l>
<l n="950">ἀλλ’ ἀπόδος, ἀλλὰ νῦν ἔτ’ ἐν σαυτῷ γενοῦ.</l>
<l>τί φής; σιωπᾷς; οὐδέν εἰμ’ ὁ δύσμορος.</l>
<l>ὦ σχῆμα πέτρας δίπυλον, αὖθις αὖ πάλιν</l>
<l>εἴσειμι πρὸς σὲ ψιλός, οὐκ ἔχων τροφήν·</l>
<l>ἀλλ’ αὐανοῦμαι τῷδ’ ἐν αὐλίῳ μόνος,</l>
<l n="955">οὐ πτηνὸν ὄρνιν οὐδὲ θῆρ’ ὀρειβάτην</l>
<l>τόξοις ἐναίρων τοισίδ’, ἀλλ’ αὐτὸς τάλας</l>
<l>θανὼν παρέξω δαῖθ’ ὑφ’ ὧν ἐφερβόμην,</l>
<l>καί μ’ οὓς ἐθήρων πρόσθε θηράσουσι νῦν·</l>
<l>φόνον φόνου δὲ ῥύσιον τίσω τάλας</l>
<l n="960">πρὸς τοῦ δοκοῦντος οὐδὲν εἰδέναι κακόν.</l>
<l>ὄλοιο&mdash;μή πω, πρὶν μάθοιμ’ εἰ καὶ πάλιν</l>
<l>γνώμην μετοίσεις· εἰ δὲ μή, θάνοις κακῶς.</l>
<milestone ed="p" n="963" unit="card"/></p></sp>
<sp>
<speaker>Χορός</speaker>
<p><l>τί δρῶμεν; ἐν σοὶ καὶ τὸ πλεῖν ἡμᾶς, ἄναξ,</l>
<l>ἤδη ’στὶ καὶ τοῖς τοῦδε προσχωρεῖν λόγοις.</l></p></sp>
<sp>
<speaker>Νεοπτόλεμος</speaker>
<p><l n="965">ἐμοὶ μὲν οἶκτος δεινὸς ἐμπέπτωκέ τις</l>
<l>τοῦδ’ ἀνδρὸς οὐ νῦν πρῶτον, ἀλλὰ καὶ πάλαι.</l></p></sp>
<sp>
<speaker>Φιλοκτήτης</speaker>
<p><l>ἐλέησον, ὦ παῖ, πρὸς θεῶν, καὶ μὴ παρῇς</l>
<l>σαυτοῦ βροτοῖς ὄνειδος, ἐκκλέψας ἐμέ.</l></p></sp>
<sp>
<speaker>Νεοπτόλεμος</speaker>
<p><l>οἴμοι, τί δράσω; μή ποτ’ ὤφελον λιπεῖν</l>
<l n="970">τὴν Σκῦρον· οὕτω τοῖς παροῦσιν ἄχθομαι.</l></p></sp>
<sp>
<speaker>Φιλοκτήτης</speaker>
<p><l>οὐκ εἶ κακὸς σύ, πρὸς κακῶν δ’ ἀνδρῶν μαθὼν</l>
<l>ἔοικας ἥκειν αἰσχρά· νῦν δ’ ἄλλοισι δοὺς</l>
<l>οἷς εἰκὸς ἔκπλει, τἀμά μοι μεθεὶς ὅπλα.</l></p></sp>
<sp>
<speaker>Νεοπτόλεμος</speaker>
<p><l part="I">τί δρῶμεν, ἄνδρες;</l></p></sp>
<sp>
<speaker>Ὀδυσσεύς</speaker>
<p><l part="F">ὦ κάκιστ’ ἀνδρῶν, τί δρᾷς;</l>
<l n="975">οὐκ εἶ μεθεὶς τὰ τόξα ταῦτ’ ἐμοὶ πάλιν;</l></p></sp>
<sp>
<speaker>Φιλοκτήτης</speaker>
<p><l>οἴμοι, τίς ἁνήρ; ἆρ’ Ὀδυσσέως κλύω;</l></p></sp>
<sp>
<speaker>Ὀδυσσεύς</speaker>
<p><l>Ὀδυσσέως, σάφ’ ἴσθ’, ἐμοῦ γ’, ὃν εἰσορᾷς.</l></p></sp>
<sp>
<speaker>Φιλοκτήτης</speaker>
<p><l>οἴμοι· πέπραμαι κἀπόλωλ’· ὅδ’ ἦν ἄρα</l>
<l>ὁ ξυλλαβών με κἀπονοσφίσας ὅπλων.</l></p></sp>
<sp>
<speaker>Ὀδυσσεύς</speaker>
<p><l n="980">ἐγώ, σάφ’ ἴσθ’, οὐκ ἄλλος· ὁμολογῶ τάδε.</l></p></sp>
<sp>
<speaker>Φιλοκτήτης</speaker>
<p><l part="I">ἀπόδος, ἄφες μοι, παῖ, τὰ τόξα.</l></p></sp>
<sp>
<speaker>Ὀδυσσεύς</speaker>
<p><l part="F">τοῦτο μέν,</l>
<l>οὐδ’ ἢν θέλῃ, δράσει ποτ’· ἀλλὰ καὶ σὲ δεῖ</l>
<l>στείχειν ἅμ’ αὐτοῖς, ἢ βίᾳ στελοῦσί σε.</l></p></sp>
<sp>
<speaker>Φιλοκτήτης</speaker>
<p><l>ἔμ’, ὦ κακῶν κάκιστε καὶ τολμήσατε,</l>
<l part="I" n="985">οἵδ’ ἐκ βίας ἄξουσιν;</l></p></sp>
<sp>
<speaker>Ὀδυσσεύς</speaker>
<p><l part="F">ἢν μὴ ἕρπῃς ἑκών.</l></p></sp>
<sp>
<speaker>Φιλοκτήτης</speaker>
<p><l>ὦ Λημνία χθὼν καὶ τὸ παγκρατὲς σέλας</l>
<l>Ἡφαιστότευκτον, ταῦτα δῆτ’ ἀνασχετά,</l>
<l>εἴ μ’ οὗτος ἐκ τῶν σῶν ἀπάξεται βίᾳ;</l></p></sp>
<sp>
<speaker>Ὀδυσσεύς</speaker>
<p><l>Ζεύς ἐσθ’, ἵν’ εἰδῇς, Ζεύς, ὁ τῆσδε γῆς κρατῶν,</l>
<l n="990">Ζεύς, ᾧ δέδοκται ταῦθ’· ὑπηρετῶ δ’ ἐγώ.</l></p></sp>
<sp>
<speaker>Φιλοκτήτης</speaker>
<p><l>ὦ μῖσος, οἷα κἀξανευρίσκεις λέγειν·</l>
<l>θεοὺς προτείνων τοὺς θεοὺς ψευδεῖς τίθης.</l></p></sp>
<sp>
<speaker>Ὀδυσσεύς</speaker>
<p><l>οὔκ, ἀλλ’ ἀληθεῖς· ἡ δ’ ὁδὸς πορευτέα.</l></p></sp>
<sp>
<speaker>Φιλοκτήτης</speaker>
<p><l part="I">οὔ φημ’.</l></p></sp>
<sp>
<speaker>Ὀδυσσεύς</speaker>
<p><l part="F">ἐγὼ δέ φημι.  πειστέον τάδε.</l></p></sp>
<sp>
<speaker>Φιλοκτήτης</speaker>
<p><l n="995">οἴμοι τάλας.  ἡμᾶς μὲν ὡς δούλους σαφῶς</l>
<l>πατὴρ ἄρ’ ἐξέφυσεν οὐδ’ ἐλευθέρους.</l></p></sp>
<sp>
<speaker>Ὀδυσσεύς</speaker>
<p><l>οὔκ, ἀλλ’ ὁμοίους τοῖς ἀρίστοισιν, μεθ’ ὧν</l>
<l>Τροίαν ς’ ἑλεῖν δεῖ καὶ κατασκάψαι βίᾳ.</l></p></sp>
<sp>
<speaker>Φιλοκτήτης</speaker>
<p><l>οὐδέποτέ γ’· οὐδ’ ἢν χρῇ με πᾶν παθεῖν κακόν,</l>
<l n="1000">ἕως ἂν ᾖ μοι γῆς τόδ’ αἰπεινὸν βάθρον.</l></p></sp>
<sp>
<speaker>Ὀδυσσεύς</speaker>
<p><l part="I">τί δ’ ἐργασείεις;</l></p></sp>
<sp>
<speaker>Φιλοκτήτης</speaker>
<p><l part="F">κρᾶτ’ ἐμὸν τόδ’ αὐτίκα</l>
<l>πέτρᾳ πέτρας ἄνωθεν αἱμάξω πεσών.</l></p></sp>
<sp>
<speaker>Ὀδυσσεύς</speaker>
<p><l>ξυλλάβετον αὐτόν· μὴ ’πὶ τῷδ’ ἔστω τάδε.</l>
<milestone ed="p" n="1004" unit="card"/></p></sp>
<sp>
<speaker>Φιλοκτήτης</speaker>
<p><l>ὦ χεῖρες, οἷα πάσχετ’ ἐν χρείᾳ φίλης</l>
<l n="1005">νευρᾶς, ὑπ’ ἀνδρὸς τοῦδε συνθηρώμεναι.</l>
<l>ὦ μηδὲν ὑγιὲς μηδ’ ἐλεύθερον φρονῶν,</l>
<l>οἷ’ αὖ μ’ ὑπῆλθες, ὥς μ’ ἐθηράσω, λαβὼν</l>
<l>πρόβλημα σαυτοῦ παῖδα τόνδ’ ἀγνῶτ’ ἐμοί,</l>
<l>ἀνάξιον μὲν σοῦ, κατάξιον δ’ ἐμοῦ,</l>
<l n="1010">ὃς οὐδὲν ᾔδει πλὴν τὸ προσταχθὲν ποεῖν,</l>
<l>δῆλος δὲ καὶ νῦν ἐστιν ἀλγεινῶς φέρων</l>
<l>οἷς τ’ αὐτὸς ἐξήμαρτεν οἷς τ’ ἐγὼ ’παθον.</l>
<l>ἀλλ’ ἡ κακὴ σὴ διὰ μυχῶν βλέπους’ ἀεὶ</l>
<l>ψυχή νιν ἀφυῆ τ’ ὄντα κοὐ θέλονθ’ ὅμως</l>
<l n="1015">εὖ προυδίδαξεν ἐν κακοῖς εἶναι σοφόν.</l>
<l>καὶ νῦν ἔμ’, ὦ δύστηνε, συνδήσας νοεῖς</l>
<l>ἄγειν ἀπ’ ἀκτῆς τῆσδ’, ἐν ᾗ με προυβάλου</l>
<l>ἄφιλον ἔρημον ἄπολιν, ἐν ζῶσιν νεκρόν.</l>
<l part="Y">φεῦ.</l>
<l>ὄλοιο· καί σοι πολλάκις τόδ’ ηὐξάμην.</l>
<l n="1020">ἀλλ’ οὐ γὰρ οὐδὲν θεοὶ νέμουσιν ἡδύ μοι,</l>
<l>σὺ μὲν γέγηθας ζῶν, ἐγὼ δ’ ἀλγύνομαι</l>
<l>τοῦτ’ αὔθ’, ὅτι ζῶ σὺν κακοῖς πολλοῖς τάλας,</l>
<l>γελώμενος πρὸς σοῦ τε καὶ τῶν Ἀτρέως</l>
<l>διπλῶν στρατηγῶν, οἷς σὺ ταῦθ’ ὑπηρετεῖς.</l>
<l n="1025">καίτοι σὺ μὲν κλοπῇ τε κἀνάγκῃ ζυγεὶς</l>
<l>ἔπλεις ἅμ’ αὐτοῖς, ἐμὲ δὲ τὸν πανάθλιον,</l>
<l>ἑκόντα πλεύσανθ’ ἑπτὰ ναυσὶ ναυβάτην,</l>
<l>ἄτιμον ἔβαλον, ὡς σὺ φής, κεῖνοι δὲ σέ.</l>
<l>καὶ νῦν τί μ’ ἄγετε; τί μ’ ἀπάγεσθε; τοῦ χάριν;</l>
<l n="1030">ὃς οὐδέν εἰμι καὶ τέθνηχ’ ὑμῖν πάλαι.</l>
<l>πῶς, ὦ θεοῖς ἔχθιστε, νῦν οὐκ εἰμί σοι</l>
<l>χωλός, δυσώδης; πῶς θεοῖς ἔξεσθ’, ὁμοῦ</l>
<l>πλεύσαντος αἴθειν ἱερά; πῶς σπένδειν ἔτι;</l>
<l>αὕτη γὰρ ἦν σοι πρόφασις ἐκβαλεῖν ἐμέ.</l>
<l n="1035">κακῶς ὄλοισθ’· ὀλεῖσθε δ’ ἠδικηκότες</l>
<l>τὸν ἄνδρα τόνδε, θεοῖσιν εἰ δίκης μέλει.</l>
<l>ἔξοιδα δ’ ὡς μέλει γ’· ἐπεὶ οὔποτ’ ἂν στόλον</l>
<l>ἐπλεύσατ’ ἂν τόνδ’ εἵνεκ’ ἀνδρὸς ἀθλίου,</l>
<l>εἰ μή τι κέντρον θεῖον ἦγ’ ὑμᾶς ἐμοῦ.</l>
<l n="1040">ἀλλ’, ὦ πατρῴα γῆ θεοί τ’ ἐπόψιοι,</l>
<l>τίσασθε τίσασθ’ ἀλλὰ τῷ χρόνῳ ποτὲ</l>
<l>ξύμπαντας αὐτούς, εἴ τι κἄμ’ οἰκτίρετε·</l>
<l>ὡς ζῶ μὲν οἰκτρῶς, εἰ δ’ ἴδοιμ’ ὀλωλότας</l>
<l>τούτους, δοκοῖμ’ ἂν τῆς νόσου πεφευγέναι.</l>
<milestone ed="p" n="1045" unit="card"/></p></sp>
<sp>
<speaker>Χορός</speaker>
<p><l n="1045">βαρύς τε καὶ βαρεῖαν ὁ ξένος φάτιν</l>
<l>τήνδ’ εἶπ’, Ὀδυσσεῦ, κοὐχ ὑπείκουσαν κακοῖς.</l></p></sp>
<sp>
<speaker>Ὀδυσσεύς</speaker>
<p><l>πόλλ’ ἂν λέγειν ἔχοιμι πρὸς τὰ τοῦδ’ ἔπη,</l>
<l>εἴ μοι παρείκοι· νῦν δ’ ἑνὸς κρατῶ λόγου.</l>
<l>οὗ γὰρ τοιούτων δεῖ, τοιοῦτός εἰμ’ ἐγώ·</l>
<l n="1050">χὤπου δικαίων κἀγαθῶν ἀνδρῶν κρίσις,</l>
<l>οὐκ ἂν λάβοις μου μᾶλλον οὐδέν’ εὐσεβῆ.</l>
<l>νικᾶν γε μέντοι πανταχοῦ χρῄζων ἔφυν,</l>
<l>πλὴν εἰς σέ· νῦν δὲ σοί γ’ ἑκὼν ἐκστήσομαι.</l>
<l>ἄφετε γὰρ αὐτὸν μηδὲ προσψαύσητ’ ἔτι·</l>
<l n="1055">ἐᾶτε μίμνειν.  οὐδὲ σοῦ προσχρῄζομεν,</l>
<l>τά γ’ ὅπλ’ ἔχοντες ταῦτ’, ἐπεὶ πάρεστι μὲν</l>
<l>Τεῦκρος παρ’ ἡμῖν, τήνδ’ ἐπιστήμην ἔχων,</l>
<l>ἐγώ θ’, ὃς οἶμαι σοῦ κάκιον οὐδὲν ἂν</l>
<l>τούτων κρατύνειν, μηδ’ ἐπιθύνειν χερί.</l>
<l n="1060">τί δῆτα σοῦ δεῖ; χαῖρε τὴν Λῆμνον πατῶν·</l>
<l>ἡμεῖς δ’ ἴωμεν, καὶ τάχ’ ἂν τὸ σὸν γέρας</l>
<l>τιμὴν ἐμοὶ νείμειεν, ἣν σὲ χρῆν ἔχειν.</l></p></sp>
<sp>
<speaker>Φιλοκτήτης</speaker>
<p><l>οἴμοι· τί δράσω δύσμορος; σὺ τοῖς ἐμοῖς</l>
<l>ὅπλοισι κοσμηθεὶς ἐν Ἀργείοις φανεῖ;</l></p></sp>
<sp>
<speaker>Ὀδυσσεύς</speaker>
<p><l n="1065">μή μ’ ἀντιφώνει μηδέν, ὡς στείχοντα δή.</l></p></sp>
<sp>
<speaker>Φιλοκτήτης</speaker>
<p><l>ὦ σπέρμ’ Ἀχιλλέως, οὐδὲ σοῦ φωνῆς ἔτι</l>
<l>γενήσομαι προσφθεγκτός, ἀλλ’ οὕτως ἄπει;</l></p></sp>
<sp>
<speaker>Ὀδυσσεύς</speaker>
<p><l>χώρει σύ· μὴ πρόσλευσσε, γενναῖός περ ὤν,</l>
<l>ἡμῶν ὅπως μὴ τὴν τύχην διαφθερεῖς.</l></p></sp>
<sp>
<speaker>Φιλοκτήτης</speaker>
<p><l n="1070">ἦ καὶ πρὸς ὑμῶν ὧδ’ ἔρημος, ὦ ξένοι,</l>
<l>λειφθήσομαι δὴ κοὐκ ἐποικτερεῖτέ με;</l></p></sp>
<sp>
<speaker>Χορός</speaker>
<p><l>ὅδ’ ἐστὶν ἡμῶν ναυκράτωρ ὁ παῖς· ὅς’ ἂν</l>
<l>οὗτος λέγῃ σοι, ταῦτά σοι χἠμεῖς φαμέν.</l></p></sp>
<sp>
<speaker>Νεοπτόλεμος</speaker>
<p><l>ἀκούσομαι μὲν ὡς ἔφυν οἴκτου πλέως</l>
<l n="1075">πρὸς τοῦδ’· ὅμως δὲ μείνατ’, εἰ τούτῳ δοκεῖ,</l>
<l>χρόνον τοσοῦτον, εἰς ὅσον τά τ’ ἐκ νεὼς</l>
<l>στείλωσι ναῦται καὶ θεοῖς εὐξώμεθα.</l>
<l>χοὖτος τάχ’ ἂν φρόνησιν ἐν τούτῳ λάβοι</l>
<l>λῴω τιν’ ἡμῖν.  νὼ μὲν οὖν ὁρμώμεθον,</l>
<l n="1080">ὑμεῖς δ’, ὅταν καλῶμεν, ὁρμᾶσθαι ταχεῖς.</l>
<milestone ed="p" n="1081" unit="card"/></p></sp></div>
<div type="choral">
<div type="strophe" n="1">
<sp><speaker>Φιλοκτήτης</speaker>
<p><l>ὦ κοίλας πέτρας γύαλον</l>
<l>θερμὸν καὶ παγετῶδες, ὥς ς’ οὐκ ἔμελλον ἄρ’, ὦ τάλας,</l>
<l>λείψειν οὐδέποτ’, ἀλλά μοι καὶ θνῄσκοντι συνείσει.</l>
<l n="1086">ὤμοι μοί μοι.</l>
<l>ὦ πληρέστατον αὔλιον</l>
<l>λύπας τᾶς ἀπ’ ἐμοῦ τάλαν,</l>
<l>τίπτ’ αὖ μοι τὸ κατ’ ἆμαρ</l>
<l n="1090">ἔσται; τοῦ ποτε τεύξομαι</l>
<l>σιτονόμου μέλεος πόθεν ἐλπίδος;</l>
<l>πέλειαι δ’ ἄνω</l>
<l>πτωκάδες ὀξυτόνου διὰ πνεύματος</l>
<l>ἐλῶσιν· οὐκέτ’ ἴσχω.</l></p></sp></div>
<div type="strophe" n="1">
<sp><speaker>Χορός</speaker>
<p><l n="1095">σύ τοι σύ τοι κατηξίωσας,</l>
<l>ὦ βαρύποτμε, κοὐκ</l>
<l>ἄλλοθεν ἔχει τύχᾳ τᾷδ’ ἀπὸ μείζονος,</l>
<l>εὖτέ γε παρὸν φρονῆσαι</l>
<l n="1100">τοῦ λῴονος δαίμονος εἵλου τὸ κάκιον αἰνεῖν.</l>
<milestone ed="p" n="1101" unit="card"/></p></sp></div>
<div type="antistrophe" n="1">
<sp><speaker>Φιλοκτήτης</speaker>
<p><l>ὦ τλάμων τλάμων ἄρ’ ἐγὼ</l>
<l>καὶ μόχθῳ λωβατός, ὃς ἤδη μετ’ οὐδενὸς ὕστερον</l>
<l>ἀνδρῶν εἰσοπίσω τάλας ναίων ἐνθάδ’ ὀλοῦμαι,</l>
<l n="1106">αἰαῖ αἰαῖ,</l>
<l>οὐ φορβὰν ἔτι προσφέρων,</l>
<l>οὐ πτανῶν ἀπ’ ἐμῶν ὅπλων</l>
<l n="1110">κραταιαῖς μετὰ χερσὶν</l>
<l>ἴσχων· ἀλλά μοι ἄσκοπα</l>
<l>κρυπτά τ’ ἔπη δολερᾶς ὑπέδυ φρενός·</l>
<l>ἰδοίμαν δέ νιν,</l>
<l>τὸν τάδε μησάμενον, τὸν ἴσον χρόνον</l>
<l n="1115">ἐμὰς λαχόντ’ ἀνίας.</l></p></sp></div>
<div type="antistrophe" n="1">
<sp><speaker>Χορός</speaker>
<p><l>πότμος, πότμος σε δαιμόνων τάδ’,</l>
<l>οὐδὲ σέ γε δόλος,</l>
<l>ἔσχεν ὑπὸ χειρὸς ἀμᾶς.   στυγερὰν ἔχε</l>
<l n="1120">δύσποτμον ἀρὰν ἐπ’ ἄλλοις.</l>
<l>καὶ γὰρ ἐμοὶ τοῦτο μέλει, μὴ φιλότητ’ ἀπώσῃ.</l>
<milestone ed="p" n="1123" unit="card"/></p></sp></div>
<div type="strophe" n="2">
<sp><speaker>Φιλοκτήτης</speaker>
<p><l>οἴμοι μοι, καί που πολιᾶς</l>
<l>πόντου θινὸς ἐφήμενος</l>
<l n="1125">ἐγγελᾷ, χερὶ πάλλων</l>
<l>τὰν ἐμὰν μελέου τροφάν,</l>
<l>τὰν οὐδείς ποτ’ ἐβάστασεν.</l>
<l>ὦ τόξον φίλον, ὦ φίλων</l>
<l>χειρῶν ἐκβεβιασμένον,</l>
<l n="1130">ἦ που ἐλεινὸν ὁρᾷς, φρένας εἴ τινας</l>
<l>ἔχεις, τὸν Ἡράκλειον</l>
<l>ἄρθμιον ὧδέ σοι</l>
<l>οὐκέτι χρησόμενον τὸ μεθύστερον,</l>
<l>ἄλλου δ’ ἐν μεταλλαγᾷ</l>
<l n="1135">πολυμηχάνου ἀνδρὸς ἐρέσσει,</l>
<l>ὁρῶν μὲν αἰσχρὰς ἀπάτας, στυγνὸν δὲ φῶτ’ ἐχθοδοπόν,</l>
<l>μυρί’, ἀπ’ αἰσχρῶν ἀνατέλλονθ’, ὃς ἐφ’ ἡμῖν κάκ’ ἐμήσατ’, ὦ Ζεῦ.</l></p></sp></div>
<div type="strophe" n="2">
<sp><speaker>Χορός</speaker>
<p><l n="1140">ἀνδρός τοι τὰ μὲν ἔνδικ’ αἰὲν  εἰπεῖν,</l>
<l>εἰπόντος δὲ μὴ φθονερὰν</l>
<l>ἐξῶσαι γλώσσας ὀδύναν.</l>
<l>κεῖνος δ’ εἷς ἀπὸ πολλῶν</l>
<l>ταχθεὶς τῶνδ’ ἐφημοσύνᾳ</l>
<l n="1145">κοινὰν ἤνυσεν ἐς φίλους ἀρωγάν.</l>
<milestone ed="p" n="1146" unit="card"/></p></sp></div>
<div type="antistrophe" n="2">
<sp><speaker>Φιλοκτήτης</speaker>
<p><l>ὦ πταναὶ θῆραι χαροπῶν τ’</l>
<l>ἔθνη θηρῶν, οὓς ὅδ’ ἔχει</l>
<l>χῶρος οὐρεσιβώτας,</l>
<l>μηκέτ’ ἀπ’ αὐλίων φυγᾷ</l>
<l n="1150">πηδᾶτ’· οὐ γὰρ ἔχω χεροῖν</l>
<l>τὰν πρόσθεν βελέων ἀλκάν,</l>
<l>ὦ δύστανος ἐγὼ τανῦν,</l>
<l>ἀλλ’ ἀνέδην, ὁ δὲ χῶρος ἄρ’ οὐκέτι</l>
<l>φοβητὸς οὐκέθ’ ὑμῖν,</l>
<l n="1155">ἕρπετε· νῦν καλὸν</l>
<l>ἀντίφονον κορέσαι στόμα πρὸς χάριν</l>
<l>ἐμᾶς σαρκὸς αἰόλας·</l>
<l>ἀπὸ γὰρ βίον αὐτίκα λείψω.</l>
<l n="1160">πόθεν γὰρ ἔσται βιοτά; τίς ὧδ’ ἐν αὔραις τρέφεται,</l>
<l>μηκέτι μηδενὸς κρατύνων ὅσα πέμπει βιόδωρος αἶα;</l></p></sp></div>
<div type="antistrophe" n="2">
<sp><speaker>Χορός</speaker>
<p><l>πρὸς θεῶν, εἴ τι σέβει ξένον, πέλασσον,</l>
<l>εὐνοίᾳ πάσᾳ πελάταν·</l>
<l n="1165">ἀλλὰ γνῶθ’, εὖ γνῶθ’ ἐπὶ σοὶ</l>
<l>κῆρα τάνδ’ ἀποφεύγειν.</l>
<l>οἰκτρὰ γὰρ βόσκειν, ἀδαὴς δ’</l>
<l>ἔχειν μυρίον ἄχθος, ὃ ξυνοικεῖ.</l>
<milestone ed="p" n="1170" unit="card"/></p></sp></div>
<div type="epode">
<sp><speaker>Φιλοκτήτης</speaker>
<p><l n="1170">πάλιν πάλιν παλαιὸν ἄλγημ’ ὑπέμνασας, ὦ</l>
<l>λῷστε τῶν πρὶν ἐντόπων.</l>
<l>τί μ’ ὤλεσας; τί μ’ εἴργασαι;</l></p></sp></div>
<div type="epode">
<sp><speaker>Χορός</speaker>
<p><l>τί τοῦτ’ ἔλεξας;</l></p></sp></div>
<div type="epode">
<sp><speaker>Φιλοκτήτης</speaker>
<p><l>εἰ σὺ τὰν ἐμοὶ στυγερὰν</l>
<l n="1175">Τρῳάδα γᾶν μ’ ἤλπισας ἄξειν.</l></p></sp></div>
<div type="epode">
<sp><speaker>Χορός</speaker>
<p><l>τόδε γὰρ νοῶ κράτιστον.</l></p></sp></div>
<div type="epode">
<sp><speaker>Φιλοκτήτης</speaker>
<p><l>ἀπό νύν με λείπετ’ ἤδη.</l></p></sp></div>
<div type="epode">
<sp><speaker>Χορός</speaker>
<p><l>φίλα μοι, φίλα ταῦτα παρήγγειλας ἑκόντι τε πράσσειν.</l>
<l>ἴωμεν ἴωμεν</l>
<l n="1180">ναὸς ἵν’ ἡμῖν τέτακται.</l></p></sp></div>
<div type="epode">
<sp><speaker>Φιλοκτήτης</speaker>
<p><l part="I">μή, πρὸς ἀραίου Διός, ἔλθῃς, ἱκετεύω.</l></p></sp>
<sp><speaker>Χορός</speaker>
<p><l part="F">μετρίαζ’.</l></p></sp>
<sp><speaker>Φιλοκτήτης</speaker>
<p><l>ὦ ξένοι,</l>
<l part="I" n="1185">μείνατε, πρὸς θεῶν.</l></p></sp>
<sp><speaker>Χορός</speaker>
<p><l part="F">τί θροεῖς;</l></p></sp>
<sp><speaker>Φιλοκτήτης</speaker>
<p><l>αἰαῖ αἰαῖ, δαίμων δαίμων·</l>
<l>ἀπόλωλ’ ὁ τάλας·</l>
<l>ὦ ποὺς πούς, τί ς’ ἔτ’ ἐν βίῳ</l>
<l>τεύξω τῷ μετόπιν τάλας;</l>
<l n="1190">ὦ ξένοι, ἔλθετ’ ἐπήλυδες αὖθις.</l></p></sp>
<sp><speaker>Χορός</speaker>
<p><l>τί ῥέξοντες ἀλλοκότῳ</l>
<l>γνώμᾳ τῶν πάρος, ὧν προύφαινες;</l></p></sp>
<sp><speaker>Φιλοκτήτης</speaker>
<p><l>οὔτοι νεμεσητόν,</l>
<l>ἀλύοντα χειμερίῳ</l>
<l n="1195">λύπᾳ καὶ παρὰ νοῦν θροεῖν.</l></p></sp>
<sp><speaker>Χορός</speaker>
<p><l>βᾶθί νυν, ὦ τάλαν, ὥς σε κελεύομεν.</l></p></sp>
<sp><speaker>Φιλοκτήτης</speaker>
<p><l>οὐδέποτ’ οὐδέποτ’, ἴσθι τόδ’ ἔμπεδον,</l>
<l>οὐδ’ εἰ πυρφόρος ἀστεροπητὴς</l>
<l>βροντᾶς αὐγαῖς μ’ εἶσι φλογίζων.</l>
<l n="1200">ἐρρέτω Ἴλιον οἵ θ’ ὑπ’ ἐκείνῳ</l>
<l>πάντες ὅσοι τόδ’ ἔτλασαν ἐμοῦ ποδὸς ἄρθρον ἀπῶσαι.</l>
<l>ἀλλ’, ὦ ξένοι, ἕν γέ μοι εὖχος ὀρέξατε.</l></p></sp>
<sp><speaker>Χορός</speaker>
<p><l part="I">ποῖον ἐρεῖς τόδ’ ἔπος;</l></p></sp>
<sp><speaker>Φιλοκτήτης</speaker>
<p><l part="F">ξίφος, εἴ ποθεν,</l>
<l n="1205">ἢ γένυν ἢ βελέων τι προπέμψατε.</l></p></sp>
<sp><speaker>Χορός</speaker>
<p><l>ὡς τίνα δὴ ῥέξῃς παλάμαν ποτέ;</l></p></sp>
<sp><speaker>Φιλοκτήτης</speaker>
<p><l>χρῶτ’  ἀπὸ πάντα καὶ ἄρθρα τέμω χερί·</l>
<l>φονᾷ φονᾷ νόος ἤδη.</l></p></sp>
<sp><speaker>Χορός</speaker>
<p><l part="I">τί ποτε;</l></p></sp>
<sp><speaker>Φιλοκτήτης</speaker>
<p><l part="F">πατέρα ματεύων.</l></p></sp>
<sp><speaker>Χορός</speaker>
<p><l part="I" n="1210">ποῖ γᾶς;</l></p></sp>
<sp><speaker>Φιλοκτήτης</speaker>
<p><l part="F">ἐς Ἅιδου·</l>
<l>οὐ γάρ ἐστ’ ἐν φάει γ’ ἔτι.</l>
<l>ὦ πόλις, ὦ πατρία,</l>
<l>πῶς ἂν εἰσίδοιμ’ ἄθλιός ς’ ἀνήρ,</l>
<l n="1215">ὅς γε σὰν λιπὼν ἱερὰν</l>
<l>λιβάδ’ ἐχθροῖς ἔβαν Δαναοῖς</l>
<l>ἀρωγός· ἔτ’ οὐδέν εἰμι.</l>
<milestone ed="p" n="1218" unit="card"/></p></sp></div></div>
<div type="episode">
<sp>
<speaker>Χορός</speaker>
<p><l>ἐγὼ μὲν ἤδη καὶ πάλαι νεὼς ὁμοῦ</l>
<l>στείχων ἂν ἦ σοι τῆς ἐμῆς, εἰ μὴ πέλας</l>
<l>Ὀδυσσέα στείχοντα τόν τ’ Ἀχιλλέως</l>
<l n="1220">γόνον πρὸς ἡμᾶς δεῦρ’ ἰόντ’ ἐλεύσσομεν.</l></p></sp>
<sp>
<speaker>Ὀδυσσεύς</speaker>
<p><l>οὐκ ἂν φράσειας ἥντιν’ αὖ παλίντροπος</l>
<l>κέλευθον ἕρπεις ὧδε σὺν σπουδῇ ταχύς;</l></p></sp>
<sp>
<speaker>Νεοπτόλεμος</speaker>
<p><l>λύσων ὅς’ ἐξήμαρτον ἐν τῷ πρὶν χρόνῳ.</l></p></sp>
<sp>
<speaker>Ὀδυσσεύς</speaker>
<p><l>δεινόν γε φωνεῖς· ἡ δ’ ἁμαρτία τίς ἦν;</l></p></sp>
<sp>
<speaker>Νεοπτόλεμος</speaker>
<p><l n="1225">ἣν σοὶ πιθόμενος τῷ τε σύμπαντι στρατῷ</l></p></sp>
<sp>
<speaker>Ὀδυσσεύς</speaker>
<p><l>ἔπραξας ἔργον ποῖον ὧν οὔ σοι πρέπον;</l></p></sp>
<sp>
<speaker>Νεοπτόλεμος</speaker>
<p><l>ἀπάταισιν αἰσχραῖς ἄνδρα καὶ δόλοις ἑλών.</l></p></sp>
<sp>
<speaker>Ὀδυσσεύς</speaker>
<p><l>τὸν ποῖον; ὤμοι· μῶν τι βουλεύει νέον;</l></p></sp>
<sp>
<speaker>Νεοπτόλεμος</speaker>
<p><l n="1230">νέον μὲν οὐδέν, τῷ δὲ Ποίαντος τόκῳ,</l></p></sp>
<sp>
<speaker>Ὀδυσσεύς</speaker>
<p><l>τί χρῆμα δράσεις; ὥς μ’ ὑπῆλθέ τις φόβος.</l></p></sp>
<sp>
<speaker>Νεοπτόλεμος</speaker>
<p><l>παρ’ οὗπερ ἔλαβον τάδε τὰ τόξ’, αὖθις πάλιν</l></p></sp>
<sp>
<speaker>Ὀδυσσεύς</speaker>
<p><l>ὦ Ζεῦ, τί λέξεις; οὔ τί που δοῦναι νοεῖς;</l></p></sp>
<sp>
<speaker>Νεοπτόλεμος</speaker>
<p><l>αἰσχρῶς γὰρ αὐτὰ κοὐ δίκῃ λαβὼν ἔχω.</l></p></sp>
<sp>
<speaker>Ὀδυσσεύς</speaker>
<p><l n="1235">πρὸς θεῶν, πότερα δὴ κερτομῶν λέγεις τάδε;</l></p></sp>
<sp>
<speaker>Νεοπτόλεμος</speaker>
<p><l>εἰ κερτόμησίς ἐστι τἀληθῆ λέγειν.</l></p></sp>
<sp>
<speaker>Ὀδυσσεύς</speaker>
<p><l>τί φής, Ἀχιλλέως παῖ; τίν’ εἴρηκας λόγον;</l></p></sp>
<sp>
<speaker>Νεοπτόλεμος</speaker>
<p><l>δὶς ταὐτὰ βούλει καὶ τρὶς ἀναπολεῖν μ’ ἔπη;</l></p></sp>
<sp>
<speaker>Ὀδυσσεύς</speaker>
<p><l>ἀρχὴν κλύειν ἂν οὐδ’ ἅπαξ ἐβουλόμην.</l></p></sp>
<sp>
<speaker>Νεοπτόλεμος</speaker>
<p><l n="1240">εὖ νῦν ἐπίστω πάντ’ ἀκηκοὼς λόγον.</l></p></sp>
<sp>
<speaker>Ὀδυσσεύς</speaker>
<p><l>ἔστιν τις, ἔστιν ὅς σε κωλύσει τὸ δρᾶν.</l></p></sp>
<sp>
<speaker>Νεοπτόλεμος</speaker>
<p><l>τί φής; τίς ἔσται μ’ οὑπικωλύσων τάδε;</l></p></sp>
<sp>
<speaker>Ὀδυσσεύς</speaker>
<p><l>ξύμπας Ἀχαιῶν λαός, ἐν δὲ τοῖς ἐγώ.</l></p></sp>
<sp>
<speaker>Νεοπτόλεμος</speaker>
<p><l>σοφὸς πεφυκὼς οὐδὲν ἐξαυδᾷς σοφόν.</l></p></sp>
<sp>
<speaker>Ὀδυσσεύς</speaker>
<p><l n="1245">σὺ δ’ οὔτε φωνεῖς οὔτε δρασείεις σοφά.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ εἰ δίκαια, τῶν σοφῶν κρείσσω τάδε.</l></p></sp>
<sp>
<speaker>Ὀδυσσεύς</speaker>
<p><l>καὶ πῶς δίκαιον, ἅ γ’ ἔλαβες βουλαῖς ἐμαῖς,</l>
<l part="I">πάλιν μεθεῖναι ταῦτα;</l></p></sp>
<sp>
<speaker>Νεοπτόλεμος</speaker>
<p><l part="F">τὴν ἁμαρτίαν</l>
<l>αἰσχρὰν ἁμαρτὼν ἀναλαβεῖν πειράσομαι.</l></p></sp>
<sp>
<speaker>Ὀδυσσεύς</speaker>
<p><l n="1250">στρατὸν δ’ Ἀχαιῶν οὐ φοβεῖ, πράσσων τάδε;</l></p></sp>
<sp>
<speaker>Νεοπτόλεμος</speaker>
<p><l>ξὺν τῷ δικαίῳ τὸν σὸν οὐ ταρβῶ φόβον.</l></p></sp>
<sp>
<speaker>Ὀδυσσεύς</speaker>
<p><l>&lsqb;ξὺν τῷ δικαίῳ χεὶρ ἐμή ς’ ἀναγκάσει.&rsqb;</l></p></sp>
<sp>
<speaker>Νεοπτόλεμος</speaker>
<p><l>ἀλλ’ οὐδέ τοι σῇ χειρὶ πείθομαι τὸ δρᾶν.</l></p></sp>
<sp>
<speaker>Ὀδυσσεύς</speaker>
<p><l>οὔ τἄρα Τρωσίν, ἀλλὰ σοὶ μαχούμεθα.</l></p></sp>
<sp>
<speaker>Νεοπτόλεμος</speaker>
<p><l part="I" n="1255">ἴτω  τὸ μέλλον.</l></p></sp>
<sp>
<speaker>Ὀδυσσεύς</speaker>
<p><l part="F">χεῖρα δεξιὰν ὁρᾷς</l>
<l part="I">κώπης ἐπιψαύουσαν;</l></p></sp>
<sp>
<speaker>Νεοπτόλεμος</speaker>
<p><l part="F">ἀλλὰ κἀμέ τοι</l>
<l>ταὐτὸν τόδ’ ὄψει δρῶντα κοὐ μέλλοντ’ ἔτι.</l>
<milestone ed="p" n="1258" unit="card"/></p></sp>
<sp>
<speaker>Ὀδυσσεύς</speaker>
<p><l>καίτοι ς’ ἐάσω· τῷ δὲ σύμπαντι στρατῷ</l>
<l>λέξω τάδ’ ἐλθών, ὅς σε τιμωρήσεται.</l></p></sp>
<sp>
<speaker>Νεοπτόλεμος</speaker>
<p><l n="1260">ἐσωφρόνησας· κἂν τὰ λοίφ’ οὕτω φρονῇς,</l>
<l>ἴσως ἂν ἐκτὸς κλαυμάτων ἔχοις πόδα.</l>
<l>σὺ δ’, ὦ Ποίαντος παῖ, Φιλοκτήτην λέγω,</l>
<l>ἔξελθ’, ἀμείψας τάσδε πετρήρεις στέγας.</l></p></sp>
<sp>
<speaker>Φιλοκτήτης</speaker>
<p><l>τίς αὖ παρ’ ἄντροις θόρυβος ἵσταται βοῆς;</l>
<l n="1265">τί μ’ ἐκκαλεῖσθε; τοῦ κεχρημένοι, ξένοι;</l>
<l>ὤμοι· κακὸν τὸ χρῆμα.  μῶν τί μοι νέα</l>
<l>πάρεστε πρὸς κακοῖσι πέμποντες κακά;</l></p></sp>
<sp>
<speaker>Νεοπτόλεμος</speaker>
<p><l>θάρσει· λόγους δ’ ἄκουσον οὓς ἥκω φέρων.</l></p></sp>
<sp>
<speaker>Φιλοκτήτης</speaker>
<p><l>δέδοικ’ ἔγωγε· καὶ τὰ πρὶν γὰρ ἐκ λόγων</l>
<l n="1270">καλῶν κακῶς ἔπραξα, σοῖς πεισθεὶς λόγοις.</l></p></sp>
<sp>
<speaker>Νεοπτόλεμος</speaker>
<p><l>οὔκουν ἔνεστι καὶ μεταγνῶναι πάλιν;</l></p></sp>
<sp>
<speaker>Φιλοκτήτης</speaker>
<p><l>τοιοῦτος ἦσθα τοῖς λόγοισι χὤτε μου</l>
<l>τὰ τόξ’ ἔκλεπτες, πιστός, ἀτηρὸς λάθρᾳ.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ οὔ τι μὴν νῦν· βούλομαι δέ σου κλύειν,</l>
<l n="1275">πότερα δέδοκταί σοι μένοντι καρτερεῖν</l>
<l part="I">ἢ πλεῖν μεθ’ ἡμῶν;</l></p></sp>
<sp>
<speaker>Φιλοκτήτης</speaker>
<p><l part="F">παῦε, μὴ λέξῃς πέρα·</l>
<l>μάτην γὰρ ἃν εἴπῃς γε πάντ’ εἰρήσεται.</l></p></sp>
<sp>
<speaker>Νεοπτόλεμος</speaker>
<p><l part="I">οὕτω δέδοκται;</l></p></sp>
<sp>
<speaker>Φιλοκτήτης</speaker>
<p><l part="F">καὶ πέρα γ’ ἴσθ’ ἢ λέγω.</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἤθελον μὲν ἄν σε πεισθῆναι λόγοις</l>
<l>ἐμοῖσιν· εἰ δὲ μή τι πρὸς καιρὸν λέγων</l>
<l part="I">κυρῶ, πέπαυμαι.</l></p></sp>
<sp>
<speaker>Φιλοκτήτης</speaker>
<p><l part="F" n="1280">πάντα γὰρ φράσεις μάτην.</l>
<l>οὐ γάρ ποτ’ εὔνουν τὴν ἐμὴν κτήσει φρένα,</l>
<l>ὅστις γ’ ἐμοῦ δόλοισι τὸν βίον λαβὼν</l>
<l>ἀπεστέρηκας, κᾆτα νουθετεῖς ἐμὲ</l>
<l>ἐλθών, ἀρίστου πατρὸς αἴσχιστος γεγώς.</l>
<l n="1285">ὄλοισθ’, Ἀτρεῖδαι μὲν μάλιστ’, ἔπειτα δὲ</l>
<l part="I">ὁ Λαρτίου παῖς καὶ σύ.</l></p></sp>
<sp>
<speaker>Νεοπτόλεμος</speaker>
<p><l part="F">μὴ ’πεύξῃ πέρα·</l>
<l>δέχου δὲ χειρὸς ἐξ ἐμῆς βέλη τάδε.</l>
<milestone ed="p" n="1288" unit="card"/></p></sp>
<sp>
<speaker>Φιλοκτήτης</speaker>
<p><l>πῶς εἶπας; ἆρα δεύτερον δολούμεθα;</l></p></sp>
<sp>
<speaker>Νεοπτόλεμος</speaker>
<p><l>ἀπώμος’ ἁγνὸν Ζηνὸς ὑψίστου σέβας.</l></p></sp>
<sp>
<speaker>Φιλοκτήτης</speaker>
<p><l n="1290">ὦ φίλτατ’ εἰπών, εἰ λέγεις ἐτήτυμα.</l></p></sp>
<sp>
<speaker>Νεοπτόλεμος</speaker>
<p><l>τοὔργον παρέσται φανερόν· ἀλλὰ δεξιὰν</l>
<l>πρότεινε χεῖρα, καὶ κράτει τῶν σῶν ὅπλων.</l></p></sp>
<sp>
<speaker>Ὀδυσσεύς</speaker>
<p><l>ἐγὼ δ’ ἀπαυδῶ γ’, ᾧ θεοὶ ξυνίστορες,</l>
<l>ὑπέρ τ’ Ἀτρειδῶν τοῦ τε σύμπαντος στρατοῦ.</l></p></sp>
<sp>
<speaker>Φιλοκτήτης</speaker>
<p><l n="1295">τέκνον, τίνος φώνημα, μῶν Ὀδυσσέως,</l>
<l part="I">ἐπῃσθόμην;</l></p></sp>
<sp>
<speaker>Ὀδυσσεύς</speaker>
<p><l part="F">σάφ’ ἴσθι· καὶ πέλας γ’ ὁρᾷς,</l>
<l>ὅς ς’ ἐς τὰ Τροίας πεδί’ ἀποστελῶ βίᾳ,</l>
<l>ἐάν τ’ Ἀχιλλέως παῖς ἐάν τε μὴ θέλῃ·</l></p></sp>
<sp>
<speaker>Φιλοκτήτης</speaker>
<p><l n="1300">ἀλλ’ οὔ τι χαίρων, ἢν τόδ’ ὀρθωθῇ βέλος.</l></p></sp>
<sp>
<speaker>Νεοπτόλεμος</speaker>
<p><l>ἆ, μηδαμῶς, μή, πρὸς θεῶν, μεθῇς βέλος.</l></p></sp>
<sp>
<speaker>Φιλοκτήτης</speaker>
<p><l>μέθες με, πρὸς θεῶν, χεῖρα, φίλτατον τέκνον.</l></p></sp>
<sp>
<speaker>Νεοπτόλεμος</speaker>
<p><l part="I">οὐκ ἂν μεθείην.</l></p></sp>
<sp>
<speaker>Φιλοκτήτης</speaker>
<p><l part="F">φεῦ· τί μ’ ἄνδρα πολέμιον</l>
<l>ἐχθρόν τ’ ἀφείλου μὴ κτανεῖν τόξοις ἐμοῖς;</l></p></sp>
<sp>
<speaker>Νεοπτόλεμος</speaker>
<p><l n="1305">ἀλλ’ οὔτ’ ἐμοὶ τοῦτ’ ἐστὶν οὔτε σοὶ καλόν.</l></p></sp>
<sp>
<speaker>Φιλοκτήτης</speaker>
<p><l>ἀλλ’ οὖν τοσοῦτόν γ’ ἴσθι, τοὺς πρώτους στρατοῦ,</l>
<l>τοὺς τῶν Ἀχαιῶν ψευδοκήρυκας, κακοὺς</l>
<l>ὄντας πρὸς αἰχμήν, ἐν δὲ τοῖς λόγοις θρασεῖς.</l></p></sp>
<sp>
<speaker>Νεοπτόλεμος</speaker>
<p><l>εἶεν· τὰ μὲν δὴ τόξ’ ἔχεις, κοὐκ ἔσθ’ ὅτου</l>
<l>ὀργὴν ἔχοις ἂν οὐδὲ μέμψιν εἰς ἐμέ.</l></p></sp>
<sp>
<speaker>Φιλοκτήτης</speaker>
<p><l n="1310">ξύμφημι· τὴν φύσιν δ’ ἔδειξας, ὦ τέκνον,</l>
<l>ἐξ ἧς ἔβλαστες, οὐχὶ Σισύφου πατρός,</l>
<l>ἀλλ’ ἐξ Ἀχιλλέως, ὃς μετὰ ζώντων ὅτ’ ἦν</l>
<l>ἤκου’ ἄριστα, νῦν δὲ τῶν τεθνηκότων.</l>
<milestone ed="p" n="1314" unit="card"/></p></sp>
<sp>
<speaker>Νεοπτόλεμος</speaker>
<p><l>ἥσθην πατέρα τὸν ἀμὸν εὐλογοῦντά σε</l>
<l n="1315">αὐτόν τ’ ἔμ’· ὧν δέ σου τυχεῖν ἐφίεμαι,</l>
<l>ἄκουσον.  ἀνθρώποισι τὰς μὲν ἐκ θεῶν</l>
<l>τύχας δοθείσας ἔστ’ ἀναγκαῖον φέρειν·</l>
<l>ὅσοι δ’ ἑκουσίοισιν ἔγκεινται βλάβαις,</l>
<l>ὥσπερ σύ, τούτοις οὔτε συγγνώμην ἔχειν</l>
<l n="1320">δίκαιόν ἐστιν οὔτ’ ἐποικτίρειν τινά.</l>
<l>σὺ δ’ ἠγρίωσαι, κοὔτε σύμβουλον δέχει,</l>
<l>ἐάν τε νουθετῇ τις εὐνοίᾳ λέγων,</l>
<l>στυγεῖς, πολέμιον δυσμενῆ θ’ ἡγούμενος.</l>
<l>ὅμως δὲ λέξω· Ζῆνα δ’ ὅρκιον καλῶ·</l>
<l n="1325">καὶ ταῦτ’ ἐπίστω καὶ γράφου φρενῶν ἔσω.</l>
<l>σὺ γὰρ νοσεῖς τόδ’ ἄλγος ἐκ θείας τύχης,</l>
<l>Χρύσης πελασθεὶς φύλακος, ὃς τὸν ἀκαλυφῆ</l>
<l>σηκὸν φυλάσσει κρύφιος οἰκουρῶν ὄφις·</l>
<l>καὶ παῦλαν ἴσθι τῆσδε μή ποτ’ ἂν τυχεῖν</l>
<l n="1330">νόσου βαρείας, ἕως ἂν αὑτὸς ἥλιος</l>
<l>ταύτῃ μὲν αἴρῃ, τῇδε δ’ αὖ δύνῃ πάλιν,</l>
<l>πρὶν ἂν τὰ Τροίας πεδί’ ἑκὼν αὐτὸς μόλῃς,</l>
<l>καὶ τοῖν παρ’ ἡμῖν ἐντυχὼν Ἀσκληπίδαιν</l>
<l>νόσου μαλαχθῇς τῆσδε, καὶ τὰ πέργαμα</l>
<l n="1335">ξὺν τοῖσδε τόξοις ξύν τ’ ἐμοὶ πέρσας φανῇς.</l>
<l>ὡς δ’ οἶδα ταῦτα τῇδ’ ἔχοντ’ ἐγὼ φράσω.</l>
<l>ἀνὴρ γὰρ ἡμῖν ἐστιν ἐκ Τροίας ἁλούς,</l>
<l>Ἕλενος ἀριστόμαντις, ὃς λέγει σαφῶς</l>
<l>ὡς δεῖ γενέσθαι ταῦτα· καὶ πρὸς τοῖσδ’ ἔτι</l>
<l n="1340">ὡς ἔστ’ ἀνάγκη τοῦ παρεστῶτος θέρους</l>
<l>Τροίαν ἁλῶναι πᾶσαν· ἢ δίδως’ ἑκὼν</l>
<l>κτείνειν ἑαυτόν, ἢν τάδε ψευσθῇ λέγων.</l>
<l>ταῦτ’ οὖν ἐπεὶ κάτοισθα, συγχώρει θέλων.</l>
<l>καλὴ γὰρ ἡ ’πίκτησις, Ἑλλήνων ἕνα</l>
<l n="1345">κριθέντ’ ἄριστον τοῦτο μὲν παιωνίας</l>
<l>ἐς χεῖρας ἐλθεῖν, εἶτα τὴν πολύστονον</l>
<l>Τροίαν ἑλόντα κλέος ὑπέρτατον λαβεῖν.</l>
<milestone ed="p" n="1348" unit="card"/></p></sp>
<sp>
<speaker>Φιλοκτήτης</speaker>
<p><l>ὦ στυγνὸς αἰών, τί με, τί δῆτ’ ἔχεις ἄνω</l>
<l>βλέποντα κοὐκ ἀφῆκας εἰς Ἅιδου μολεῖν;</l>
<l n="1350">οἴμοι, τί δράσω; πῶς ἀπιστήσω λόγοις</l>
<l>τοῖς τοῦδ’, ὃς εὔνους ὢν ἐμοὶ παρῄνεσεν;</l>
<l>ἀλλ’ εἰκάθω δῆτ’; εἶτα πῶς ὁ δύσμορος</l>
<l>εἰς φῶς τάδ’ ἔρξας εἶμι; τῷ προσήγορος;</l>
<l>πῶς, ὦ τὰ πάντ’ ἰδόντες ἀμφ’ ἐμοὶ κύκλοι,</l>
<l n="1355">ταῦτ’ ἐξανασχήσεσθε, τοῖσιν Ἀτρέως</l>
<l>ἐμὲ ξυνόντα παισίν, οἵ μ’ ἀπώλεσαν;</l>
<l>πῶς τῷ πανώλει παιδὶ τῷ Λαερτίου;</l>
<l>οὐ γάρ με τἄλγος τῶν παρελθόντων δάκνει,</l>
<l>ἀλλ’ οἷα χρὴ παθεῖν με πρὸς τούτων ἔτι</l>
<l>δοκῶ προλεύσσειν· οἷς γὰρ ἡ γνώμη κακῶν</l>
<l n="1360">μήτηρ γένηται, τἄλλα παιδεύει κακούς.</l>
<l>καὶ σοῦ δ’ ἔγωγε θαυμάσας ἔχω τόδε.</l>
<l>χρῆν γάρ σε μήτ’ αὐτόν ποτ’ ἐς Τροίαν μολεῖν</l>
<l>ἡμᾶς τ’ ἀπείργειν, οἵ γέ σου καθύβρισαν,</l>
<l>πατρὸς γέρας συλῶντες, εἶτα τοῖσδε σὺ</l>
<l n="1365">εἶ ξυμμαχήσων, κἄμ’ ἀναγκάζεις τόδε;</l>
<l>μὴ δῆτα, τέκνον· ἀλλ’ ἅ μοι ξυνώμοσας,</l>
<l>πέμψον πρὸς οἴκους·  καὐτὸς ἐν Σκύρῳ μένων</l>
<l>ἔα κακῶς αὐτοὺς ἀπόλλυσθαι κακούς.</l>
<l n="1370">χοὔτω διπλῆν μὲν ἐξ ἐμοῦ κτήσει χάριν,</l>
<l>διπλῆν δὲ πατρός, κοὐ κακοὺς ἐπωφελῶν</l>
<l>δόξεις ὁμοῖος τοῖς κακοῖς πεφυκέναι.</l></p></sp>
<sp>
<speaker>Νεοπτόλεμος</speaker>
<p><l>λέγεις μὲν εἰκότ’, ἀλλ’ ὅμως σε βούλομαι</l>
<l>θεοῖς τε πιστεύσαντα τοῖς τ’ ἐμοῖς λόγοις</l>
<l n="1375">φίλου μετ’ ἀνδρὸς τοῦδε τῆσδ’ ἐκπλεῖν χθονός.</l></p></sp>
<sp>
<speaker>Φιλοκτήτης</speaker>
<p><l>ἦ πρὸς τὰ Τροίας πεδία καὶ τὸν Ἀτρέως</l>
<l>ἔχθιστον υἱὸν τῷδε δυστήνῳ ποδί;</l></p></sp>
<sp>
<speaker>Νεοπτόλεμος</speaker>
<p><l>πρὸς τοὺς μὲν οὖν σε τήνδε τ’ ἔμπυον βάσιν</l>
<l>παύσοντας ἄλγους κἀποσώσοντας νόσου.</l>
<milestone ed="p" n="1380" unit="card"/></p></sp>
<sp>
<speaker>Φιλοκτήτης</speaker>
<p><l n="1380">ὦ δεινὸν αἶνον αἰνέσας, τί φής ποτε;</l></p></sp>
<sp>
<speaker>Νεοπτόλεμος</speaker>
<p><l>ἃ σοί τε κἀμοὶ λῷσθ’ ὁρῶ τελούμενα.</l></p></sp>
<sp>
<speaker>Φιλοκτήτης</speaker>
<p><l>καὶ ταῦτα λέξας οὐ καταισχύνει θεούς;</l></p></sp>
<sp>
<speaker>Νεοπτόλεμος</speaker>
<p><l>πῶς γάρ τις αἰσχύνοιτ’ ἂν ὠφελῶν φίλους·</l></p></sp>
<sp>
<speaker>Φιλοκτήτης</speaker>
<p><l>λέγεις δ’ Ἀτρείδαις ὄφελος ἢ ’π’ ἐμοὶ τόδε;</l></p></sp>
<sp>
<speaker>Νεοπτόλεμος</speaker>
<p><l n="1385">σοί που, φίλος γ’ ὤν, χὠ λόγος τοιόσδε μου.</l></p></sp>
<sp>
<speaker>Φιλοκτήτης</speaker>
<p><l>πῶς, ὅς γε τοῖς ἐχθροῖσί μ’ ἐκδοῦναι θέλεις;</l></p></sp>
<sp>
<speaker>Νεοπτόλεμος</speaker>
<p><l>ὦ τᾶν, διδάσκου μὴ θρασύνεσθαι κακοῖς.</l></p></sp>
<sp>
<speaker>Φιλοκτήτης</speaker>
<p><l>ὀλεῖς με, γιγνώσκω σε, τοῖσδε τοῖς λόγοις.</l></p></sp>
<sp>
<speaker>Νεοπτόλεμος</speaker>
<p><l>οὔκουν ἔγωγε· φημὶ δ’ οὔ σε μανθάνειν.</l></p></sp>
<sp>
<speaker>Φιλοκτήτης</speaker>
<p><l n="1390">ἐγὼ οὐκ Ἀτρείδας ἐκβαλόντας οἶδά με;</l></p></sp>
<sp>
<speaker>Νεοπτόλεμος</speaker>
<p><l>ἀλλ’ ἐκβαλόντες εἰ πάλιν σώσους’ ὅρα.</l></p></sp>
<sp>
<speaker>Φιλοκτήτης</speaker>
<p><l>οὐδέποθ’ ἑκόντα γ’ ὥστε τὴν Τροίαν ἰδεῖν.</l></p></sp>
<sp>
<speaker>Νεοπτόλεμος</speaker>
<p><l>τί δῆτ’ ἂν ἡμεῖς δρῷμεν, εἰ σέ γ’ ἐν λόγοις</l>
<l>πείσειν δυνησόμεσθα μηδὲν ὧν λέγω;</l>
<l n="1395">ὡς ῥᾷστ’ ἐμοὶ μὲν τῶν λόγων λῆξαι, σὲ δὲ</l>
<l>ζῆν, ὥσπερ ἤδη ζῇς, ἄνευ σωτηρίας.</l></p></sp>
<sp>
<speaker>Φιλοκτήτης</speaker>
<p><l>ἔα με πάσχειν ταῦθ’ ἅπερ παθεῖν με δεῖ·</l>
<l>ἃ δ’ ᾔνεσάς μοι δεξιᾶς ἐμῆς θιγών,</l>
<l>πέμπειν πρὸς οἴκους, ταῦτά μοι πρᾶξον, τέκνον,</l>
<l n="1400">καὶ μὴ βράδυνε μηδ’ ἐπιμνησθῇς ἔτι</l>
<l>Τροίας· ἅλις γάρ μοι τεθρήνηται γόοις.</l>
<milestone ed="p" n="1402" unit="card"/></p></sp>
<div type="trochaic">
<sp><speaker>Νεοπτόλεμος</speaker>
<p><l part="I">εἰ δοκεῖ, στείχωμεν.</l></p></sp>
<sp><speaker>Φιλοκτήτης</speaker>
<p><l part="F">ὦ γενναῖον εἰρηκὼς ἔπος.</l></p></sp>
<sp><speaker>Νεοπτόλεμος</speaker>
<p><l part="I">ἀντέρειδε νῦν βάσιν σήν.</l></p></sp>
<sp><speaker>Φιλοκτήτης</speaker>
<p><l part="F">εἰς ὅσον γ’ ἐγὼ σθένω.</l></p></sp>
<sp><speaker>Νεοπτόλεμος</speaker>
<p><l part="I">αἰτίαν δὲ πῶς Ἀχαιῶν φεύξομαι;</l></p></sp>
<sp><speaker>Φιλοκτήτης</speaker>
<p><l part="F">μὴ φροντίσῃς.</l></p></sp>
<sp><speaker>Νεοπτόλεμος</speaker>
<p><l part="I">τί γάρ, ἐὰν πορθῶσι χώραν τὴν ἐμήν;</l></p></sp>
<sp><speaker>Φιλοκτήτης</speaker>
<p><l part="F">ἐγὼ παρὼν</l></p></sp>
<sp><speaker>Νεοπτόλεμος</speaker>
<p><l part="I" n="1405">τίνα προσωφέλησιν ἔρξεις;</l></p></sp>
<sp><speaker>Φιλοκτήτης</speaker>
<p><l part="F">βέλεσι τοῖς Ἡρακλέους</l></p></sp>
<sp><speaker>Νεοπτόλεμος</speaker>
<p><l part="I">πῶς λέγεις;</l></p></sp>
<sp><speaker>Φιλοκτήτης</speaker>
<p><l part="M">εἴρξω πελάζειν.</l></p></sp>
<sp><speaker>Νεοπτόλεμος</speaker>
<p><l part="F">στεῖχε προσκύσας χθόνα.</l>
<milestone ed="p" n="1408" unit="card"/></p></sp></div>
<div type="anapests">
<sp><speaker>Ἡρακλῆς</speaker>
<p><l>μήπω γε, πρὶν ἂν τῶν ἡμετέρων</l>
<l>ἀίῃς μύθων, παῖ Ποίαντος·</l>
<l n="1410">φάσκειν δ’ αὐδὴν τὴν Ἡρακλέους</l>
<l>ἀκοῇ τε κλύειν λεύσσειν τ’ ὄψιν.</l>
<l>τὴν σὴν δ’ ἥκω χάριν οὐρανίας</l>
<l>ἕδρας προλιπών,</l>
<l n="1415">τὰ Διός τε φράσων βουλεύματά σοι</l>
<l>κατερητύσων θ’ ὁδὸν ἣν στέλλει·</l>
<l>σὺ δ’ ἐμῶν μύθων ἐπάκουσον.</l>
<l>καὶ πρῶτα μέν σοι τὰς ἐμὰς λέξω τύχας,</l>
<l>ὅσους πονήσας καὶ διεξελθὼν πόνους</l>
<l n="1420">ἀθάνατον ἀρετὴν ἔσχον, ὡς πάρεσθ’ ὁρᾶν.</l>
<l>καὶ σοί, σάφ’ ἴσθι, τοῦτ’ ὀφείλεται παθεῖν,</l>
<l>ἐκ τῶν πόνων τῶνδ’ εὐκλεᾶ θέσθαι βίον.</l>
<l>ἐλθὼν δὲ σὺν τῷδ’ ἀνδρὶ πρὸς τὸ Τρωικὸν</l>
<l>πόλισμα, πρῶτον μὲν νόσου παύσει λυγρᾶς,</l>
<l n="1425">ἀρετῇ τε πρῶτος ἐκκριθεὶς στρατεύματος,</l>
<l>Πάριν μέν, ὃς τῶνδ’ αἴτιος κακῶν ἔφυ,</l>
<l>τόξοισι τοῖς ἐμοῖσι νοσφιεῖς βίου,</l>
<l>πέρσεις τε Τροίαν, σκῦλά τ’ εἰς μέλαθρα σὰ</l>
<l>πέμψεις, ἀριστεῖ’ ἐκλαβὼν στρατεύματος,</l>
<l n="1430">Ποίαντι πατρὶ πρὸς πάτρας Οἴτης πλάκα.</l>
<l>ἃ δ’ ἂν λάβῃς σὺ σκῦλα τοῦδε τοῦ στρατοῦ,</l>
<l>τόξων ἐμῶν μνημεῖα πρὸς πυρὰν ἐμὴν</l>
<l>κόμιζε.  καὶ σοὶ ταῦτ’, Ἀχιλλέως τέκνον,</l>
<l>παρῄνες’· οὔτε γὰρ σὺ τοῦδ’ ἄτερ σθένεις</l>
<l n="1435">ἑλεῖν τὸ Τροίας πεδίον οὔθ’ οὗτος σέθεν.</l>
<l>ἀλλ’ ὡς λέοντε συννόμω φυλάσσετον</l>
<l>οὗτος σὲ καὶ σὺ τόνδ’· ἐγὼ δ’ Ἀσκληπιὸν</l>
<l>παυστῆρα πέμψω σῆς νόσου πρὸς Ἴλιον.</l>
<l>τὸ δεύτερον γὰρ τοῖς ἐμοῖς αὐτὴν χρεὼν</l>
<l n="1440">τόξοις ἁλῶναι.  τοῦτο δ’ ἐννοεῖθ’, ὅταν</l>
<l>πορθῆτε γαῖαν, εὐσεβεῖν τὰ πρὸς θεούς·</l>
<l>ὡς τἄλλα πάντα δεύτερ’ ἡγεῖται πατὴρ</l>
<l>Ζεύς· οὐ γὰρ εὐσέβεια συνθνῄσκει βροτοῖς·</l>
<l>κἂν ζῶσι κἂν θάνωσιν, οὐκ ἀπόλλυται.</l>
<milestone ed="p" n="1445" unit="card"/></p></sp></div>
<div type="anapests">
<sp><speaker>Φιλοκτήτης</speaker>
<p><l n="1445">ὦ φθέγμα ποθεινὸν ἐμοὶ πέμψας</l>
<l>χρόνιός τε φανείς,</l>
<l>οὐκ ἀπιθήσω τοῖς σοῖς μύθοις.</l></p></sp>
<sp><speaker>Νεοπτόλεμος</speaker>
<p><l>κἀγὼ γνώμην ταύτῃ τίθεμαι.</l></p></sp>
<sp><speaker>Ἡρακλῆς</speaker>
<p><l>μή νυν χρόνιοι μέλλετε πράσσειν·</l>
<l n="1450">καιρὸς καὶ πλοῦς</l>
<l>ὅδ’ ἐπείγει γὰρ κατὰ πρύμνην.</l></p></sp>
<sp><speaker>Φιλοκτήτης</speaker>
<p><l>φέρε νυν στείχων χώραν καλέσω.</l>
<l>χαῖρ’, ὦ μέλαθρον ξύμφρουρον ἐμοί,</l>
<l>νύμφαι τ’ ἔνυδροι λειμωνιάδες,</l>
<l>καὶ κτύπος ἄρσην πόντου προβολῆς,</l>
<l>οὗ πολλάκι δὴ τοὐμὸν ἐτέγχθη</l>
<l>κρᾶτ’ ἐνδόμυχον πληγαῖσι νότου,</l>
<l>πολλὰ δὲ φωνῆς τῆς ἡμετέρας</l>
<l>Ἑρμαῖον ὄρος παρέπεμψεν ἐμοὶ</l>
<l n="1460">στόνον ἀντίτυπον χειμαζομένῳ.</l>
<l>νῦν δ’, ὦ κρῆναι Λύκιόν τε ποτόν,</l>
<l>λείπομεν ὑμᾶς, λείπομεν ἤδη</l>
<l>δόξης οὔ ποτε τῆσδ’ ἐπιβάντες.</l>
<l>χαῖρ’, ὦ Λήμνου πέδον ἀμφίαλον,</l>
<l>καί μ’ εὐπλοίᾳ πέμψον ἀμέμπτως,</l>
<l>ἔνθ’ ἡ μεγάλη Μοῖρα κομίζει</l>
<l>γνώμη τε φίλων χὠ πανδαμάτωρ</l>
<l>δαίμων, ὃς ταῦτ’ ἐπέκρανεν.</l></p></sp>
<sp><speaker>Χορός</speaker>
<p><l>χωρῶμεν δὴ πάντες ἀολλεῖς,</l>
<l n="1470">νύμφαις ἁλίαισιν ἐπευξάμενοι</l>
<l>νόστου σωτῆρας ἱκέσθαι.</l></p></sp></div>
</div></body></text>
</TEI.2>
