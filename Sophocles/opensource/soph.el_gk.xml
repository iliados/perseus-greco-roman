<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="El.">Electra</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 98Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Electra of Sophocles. Edited with introduction and notes by Sir Richard Jebb.</title>
<editor role="editor">Sir Richard Jebb</editor>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1894</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing whole words or lines..</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where they were missing.</item>
</change>
<change><date>24-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.el_gk.xml,v $
Revision 1.1  2009-12-08 18:56:08  rsingh04
moved more xml files around based on copyright status

Revision 1.2  2005/08/01 16:30:23  packel
removed stray item tags

Revision 1.1  2005/07/25 15:03:03  packel
Converted to XML

Revision 1.8  2004/04/21 20:42:00  mimno
added card 1s

Revision 1.7  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.6  2000/03/04 20:35:17  dasmith
Added separate funder entity to TEI header.

Revision 1.5  2000/02/15 23:18:01  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.4  1999/11/24 21:12:07  amahoney
Bring remaining files up to new DTD;  use part=i and part=f for
antilabe in all files

</item>
</change>
</revisionDesc>
</teiHeader>

<text lang="greek">
<body>
<div1 type="episode">
<milestone ed="p" n="1" unit="card"/>
<sp>
<speaker>Παιδαγωγός</speaker>
<l>ὦ τοῦ στρατηγήσαντος ἐν Τροίᾳ ποτὲ</l>
<l>Ἀγαμέμνονος παῖ, νῦν ἐκεῖν’ ἔξεστί σοι</l>
<l>παρόντι λεύσσειν, ὧν πρόθυμος ἦσθ’ ἀεί.</l>
<l>τὸ γὰρ παλαιὸν Ἄργος οὑπόθεις τόδε,</l>
<l n="5">τῆς οἰστροπλῆγος ἄλσος Ἰνάχου κόρης·</l>
<l>αὕτη δ’, Ὀρέστα, τοῦ λυκοκτόνου θεοῦ</l>
<l>ἀγορὰ Λύκειος· οὑξ ἀριστερᾶς δ’ ὅδε</l>
<l>Ἥρας ὁ κλεινὸς ναός· οἷ δ’ ἱκάνομεν,</l>
<l>φάσκειν Μυκήνας τὰς πολυχρύσους ὁρᾶν</l>
<l n="10">πολύφθορόν τε δῶμα Πελοπιδῶν τόδε,</l>
<l>ὅθεν σε πατρὸς ἐκ φονῶν ἐγώ ποτε</l>
<l>πρὸς σῆς ὁμαίμου καὶ κασιγνήτης λαβὼν</l>
<l>ἤνεγκα κἀξέσωσα κἀξεθρεψάμην</l>
<l>τοσόνδ’ ἐς ἥβης, πατρὶ τιμωρὸν φόνου.</l>
<l n="15">νῦν οὖν, Ὀρέστα καὶ σὺ φίλτατε ξένων</l>
<l>Πυλάδη, τί χρὴ δρᾶν ἐν τάχει βουλευτέον·</l>
<l>ὡς ἡμὶν ἤδη λαμπρὸν ἡλίου σέλας</l>
<l>ἑῷα κινεῖ φθέγματ’ ὀρνίθων σαφῆ</l>
<l>μέλαινά τ’ ἄστρων ἐκλέλοιπεν εὐφρόνη.</l>
<l n="20">πρὶν οὖν τιν’ ἀνδρῶν ἐξοδοιπορεῖν στέγης,</l>
<l>ξυνάπτετον λόγοισιν· ὡς ἐνταῦθ’ ἐμέν,</l>
<l>ἵν’ οὐκέτ’ ὀκνεῖν καιρός, ἀλλ’ ἔργων ἀκμή.</l>
<milestone ed="p" n="23" unit="card"/>
</sp>
<sp n="*)ore/sths">
<speaker>Ὀρέστης</speaker>
<l>ὦ φίλτατ’ ἀνδρῶν προσπόλων, ὥς μοι σαφῆ</l>
<l>σημεῖα φαίνεις ἐσθλὸς εἰς ἡμᾶς γεγώς.</l>
<l n="25">ὥσπερ γὰρ ἵππος εὐγενής, κἂν ᾖ γέρων,</l>
<l>ἐν τοῖσι δεινοῖς θυμὸν οὐκ ἀπώλεσεν,</l>
<l>ἀλλ’ ὀρθὸν οὖς ἵστησιν, ὡσαύτως δὲ σὺ</l>
<l>ἡμᾶς τ’ ὀτρύνεις καὐτὸς ἐν πρώτοις ἕπει.</l>
<l>τοιγὰρ τὰ μὲν δόξαντα δηλώσω, σὺ δὲ</l>
<l n="30">ὀξεῖαν ἀκοὴν τοῖς ἐμοῖς λόγοις διδούς,</l>
<l>εἰ μή τι καιροῦ τυγχάνω, μεθάρμοσον.</l>
<l>ἐγὼ γὰρ ἡνίχ’ ἱκόμην τὸ Πυθικὸν</l>
<l>μαντεῖον, ὡς μάθοιμ’ ὅτῳ τρόπῳ πατρὶ</l>
<l>δίκας ἀροίμην τῶν φονευσάντων πάρα,</l>
<l n="35">χρῇ μοι τοιαῦθ’ ὁ Φοῖβος ὧν πεύσει τάχα·</l>
<l>ἄσκευον αὐτὸν ἀσπίδων τε καὶ στρατοῦ</l>
<l>δόλοισι κλέψαι χειρὸς ἐνδίκους σφαγάς.</l>
<l>ὅτ’ οὖν τοιόνδε χρησμὸν εἰσηκούσαμεν,</l>
<l>σὺ μὲν μολών, ὅταν σε καιρὸς εἰσάγῃ,</l>
<l n="40">δόμων ἔσω τῶνδ’, ἴσθι πᾶν τὸ δρώμενον,</l>
<l>ὅπως ἂν εἰδὼς ἡμὶν ἀγγείλῃς σαφῆ.</l>
<l>οὐ γάρ σε μὴ γήρᾳ τε καὶ χρόνῳ μακρῷ</l>
<l>γνῶς’, οὐδ’ ὑποπτεύσουσιν ὧδ’ ἠνθισμένον.</l>
<l>λόγῳ δὲ χρῶ τοιῷδ’, ὅτι ξένος μὲν εἶ</l>
<l n="45">Φωκέως παρ’ ἀνδρὸς Φανοτέως ἥκων· ὃ γὰρ</l>
<l>μέγιστος αὐτοῖς τυγχάνει δορυξένων.</l>
<l>ἄγγελλε δ’ ὅρκον  προστιθεὶς ὁθούνεκα</l>
<l>τέθνηκ’ Ὀρέστης ἐξ ἀναγκαίας τύχης,</l>
<l>ἄθλοισι Πυθικοῖσιν ἐκ τροχηλάτων</l>
<l n="50">δίφρων κυλισθείς· ὧδ’ ὁ μῦθος ἑστάτω.</l>
<milestone ed="p" n="51" unit="card"/>
<l>ἡμεῖς δὲ πατρὸς τύμβον, ὡς ἐφίετο,</l>
<l>λοιβαῖσι πρῶτον καὶ καρατόμοις χλιδαῖς</l>
<l>στέψαντες εἶτ’ ἄψορρον ἥξομεν πάλιν,</l>
<l>τύπωμα χαλκόπλευρον ἠρμένοι χεροῖν,</l>
<l n="55">ὃ καὶ σὺ θάμνοις οἶσθά που κεκρυμμένον,</l>
<l>ὅπως λόγῳ κλέπτοντες ἡδεῖαν φάτιν</l>
<l>φέρωμεν αὐτοῖς, τοὐμὸν ὡς ἔρρει δέμας</l>
<l>φλογιστὸν ἤδη καὶ κατηνθρακωμένον.</l>
<l>τί γάρ με λυπεῖ τοῦθ’, ὅταν λόγῳ θανὼν</l>
<l n="60">ἔργοισι σωθῶ κἀξενέγκωμαι κλέος;</l>
<l>δοκῶ μέν, οὐδὲν ῥῆμα σὺν κέρδει κακόν.</l>
<l>ἤδη γὰρ εἶδον πολλάκις καὶ τοὺς σοφοὺς</l>
<l>λόγῳ μάτην θνῄσκοντας· εἶθ’, ὅταν δόμους</l>
<l>ἔλθωσιν αὖθις, ἐκτετίμηνται πλέον·</l>
<l n="65">ὡς κἄμ’ ἐπαυχῶ τῆσδε τῆς φήμης ἄπο</l>
<l>δεδορκότ’ ἐχθροῖς ἄστρον ὣς λάμψειν ἔτι.</l>
<l>ἀλλ’, ὦ πατρῴα γῆ θεοί τ’ ἐγχώριοι,</l>
<l>δέξασθέ μ’ εὐτυχοῦντα ταῖσδε ταῖς ὁδοῖς,</l>
<l>σύ τ’, ὦ πατρῷον δῶμα· σοῦ γὰρ ἔρχομαι</l>
<l n="70">δίκῃ καθαρτὴς πρὸς θεῶν ὡρμημένος·</l>
<l>καὶ μή μ’ ἄτιμον τῆσδ’ ἀποστείλητε γῆς,</l>
<l>ἀλλ’ ἀρχέπλουτον καὶ καταστάτην δόμων.</l>
<l>εἴρηκα μέν νυν ταῦτα· σοὶ δ’ ἤδη, γέρον,</l>
<l>τὸ σὸν μελέσθω βάντι φρουρῆσαι χρέος.</l>
<l n="75">νὼ δ’ ἔξιμεν· καιρὸς γάρ, ὅσπερ ἀνδράσιν</l>
<l>μέγιστος ἔργου παντός ἐστ’ ἐπιστάτης.</l>
</sp>
<milestone ed="p" n="77" unit="card"/>
<sp>
<speaker>Ἠλέκτρα</speaker>
<l>ἰώ μοί μοι δύστηνος.</l>
</sp>
<sp>
<speaker>Παιδαγωγός</speaker>
<l>καὶ μὴν θυρῶν ἔδοξα προσπόλων τινὸς</l>
<l>ὑποστενούσης ἔνδον αἰσθέσθαι, τέκνον.</l>
</sp>
<sp>
<speaker>Ὀρέστης</speaker>
<l n="80">ἆρ’ ἐστὶν ἡ δύστηνος Ἠλέκτρα· θέλεις</l>
<l>μείνωμεν αὐτοῦ κἀπακούσωμεν  γόων;</l>
</sp>
<sp>
<speaker>Παιδαγωγός</speaker>
<l>ἥκιστα· μηδὲν πρόσθεν ἢ τὰ Λοξίου</l>
<l>πειρώμεθ’ ἔρδειν κἀπὸ τῶνδ’ ἀρχηγετεῖν,</l>
<l>πατρὸς χέοντες λουτρά· ταῦτα γὰρ φέρει</l>
<l n="85">νίκην τ’ ἐφ’ ἡμῖν καὶ κράτος τῶν δρωμένων.</l>
<milestone ed="p" n="86" unit="card"/>
</sp>
<div2 type="anapests">
<sp><speaker>Ἠλέκτρα</speaker>
<l>ὦ φάος ἁγνὸν</l>
<l>καὶ γῆς ἰσόμοιρ’ ἀήρ, ὥς μοι</l>
<l>πολλὰς μὲν θρήνων ᾠδάς,</l>
<l>πολλὰς δ’ ἀντήρεις ᾔσθου</l>
<l n="90">στέρνων πληγὰς αἱμασσομένων,</l>
<l>ὁπόταν δνοφερὰ νὺξ ὑπολειφθῇ·</l>
<l>τὰ δὲ παννυχίδων ἤδη στυγεραὶ</l>
<l>ξυνίσας’ εὐναὶ μογερῶν οἴκων,</l>
<l>ὅσα τὸν δύστηνον ἐμὸν θρηνῶ</l>
<l n="95">πατέρ’, ὃν κατὰ μὲν βάρβαρον αἶαν</l>
<l>φοίνιος Ἄρης οὐκ ἐξένισεν,</l>
<l>μήτηρ δ’ ἡμὴ χὠ κοινολεχὴς</l>
<l>Αἴγισθος ὅπως δρῦν ὑλοτόμοι</l>
<l>σχίζουσι κάρα φονίῳ πελέκει,</l>
<l n="100">κοὐδεὶς τούτων οἶκτος ἀπ’ ἄλλης</l>
<l>ἢ ’μοῦ φέρεται, σοῦ, πάτερ, οὕτως</l>
<l>αἰκῶς οἰκτρῶς τε θανόντος.</l>
<milestone ed="p" n="103" unit="card"/>
<l>ἀλλ’ οὐ μὲν δὴ</l>
<l>λήξω θρήνων στυγερῶν τε γόων,</l>
<l n="105">ἔστ’ ἂν παμφεγγεῖς ἄστρων</l>
<l>ῥιπάς, λεύσσω δὲ τόδ’ ἦμαρ,</l>
<l>μὴ οὐ τεκνολέτειρ’ ὥς τις ἀηδὼν</l>
<l>ἐπὶ κωκυτῷ τῶνδε πατρῴων</l>
<l>πρὸ θυρῶν ἠχὼ πᾶσι προφωνεῖν.</l>
<l n="110">ὦ δῶμ’ Ἀί̈δου καὶ Περσεφόνης,</l>
<l>ὦ χθόνι’ Ἑρμῆ καὶ πότνι’ Ἀρὰ</l>
<l>σεμναί τε θεῶν παῖδες Ἐρινύες,</l>
<l>αἳ τοὺς ἀδίκως θνῄσκοντας ὁρᾶθ’,</l>
<l>αἳ τοὺς εὐνὰς ὑποκλεπτομένους,</l>
<l n="115">ἔλθετ’, ἀρήξατε, τίσασθε πατρὸς</l>
<l>φόνον ἡμετέρου,</l>
<l>καί μοι τὸν ἐμὸν πέμψατ’ ἀδελφόν·</l>
<l>μούνη γὰρ ἄγειν οὐκέτι σωκῶ</l>
<l n="120">λύπης ἀντίρροπον ἄχθος.</l>
<milestone ed="p" n="121" unit="card"/>
</sp></div2>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>ὦ παῖ, παῖ δυστανοτάτας</l>
<l>Ἠλέκτρα ματρός, τίν’ ἀεὶ</l>
<l>τάκεις ὧδ’ ἀκόρεστον οἰμωγὰν</l>
<l>τὸν πάλαι ἐκ δολερᾶς ἀθεώτατα</l>
<l n="125">ματρὸς ἁλόντ’ ἀπάταις Ἀγαμέμνονα</l>
<l>κακᾷ τε χειρὶ πρόδοτον; ὡς ὁ τάδε πορὼν</l>
<l>ὄλοιτ’, εἴ μοι θέμις τάδ’ αὐδᾶν.</l></sp>
<sp><speaker>Ἠλέκτρα</speaker>
<l>ὦ γενέθλα γενναίων,</l>
<l n="130">ἥκετ’ ἐμῶν καμάτων παραμύθιον.</l>
<l>οἶδά τε καὶ ξυνίημι τάδ’, οὔ τί με</l>
<l>φυγγάνει, οὐδ’ ἐθέλω προλιπεῖν τόδε,</l>
<l>μὴ οὐ τὸν ἐμὸν στενάχειν πατέρ’ ἄθλιον.</l>
<l>ἀλλ’ ὦ παντοίας φιλότητος ἀμειβόμεναι χάριν,</l>
<l n="135">ἐᾶτέ μ’ ὧδ’ ἀλύειν,</l>
<l>αἰαῖ, ἱκνοῦμαι.</l>
<milestone ed="p" n="137" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ἀλλ’ οὔτοι τόν γ’ ἐξ Ἀί̈δα</l>
<l>παγκοίνου λίμνας πατέρ’ ἀν-</l>
<l>στάσεις οὔτε γόοισιν οὔτ’ εὐχαῖς.</l>
<l n="140">ἀλλ’ ἀπὸ τῶν μετρίων ἐπ’ ἀμήχανον</l>
<l>ἄλγος ἀεὶ στενάχουσα διόλλυσαι,</l>
<l>ἐν οἷς ἀνάλυσίς ἐστιν οὐδεμία κακῶν.</l>
<l>τί μοι τῶν δυσφόρων ἐφίει;</l></sp>
<sp><speaker>Ἠλέκτρα</speaker>
<l>νήπιος ὃς τῶν οἰκτρῶς</l>
<l n="145">οἰχομένων γονέων ἐπιλάθεται.</l>
<l>ἀλλ’ ἐμέ γ’ ἁ στονόεσς’ ἄραρεν φρένας,</l>
<l>ἃ Ἴτυν, αἰὲν Ἴτυν ὀλοφύρεται,</l>
<l>ὄρνις ἀτυζομένα, Διὸς ἄγγελος.</l>
<l n="150">ἰὼ παντλάμων Νιόβα, σὲ δ’ ἔγωγε νέμω θεόν,</l>
<l>ἅτ’ ἐν τάφῳ πετραίῳ</l>
<l>αἰεὶ δακρύεις.</l>
<milestone ed="p" n="154" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>οὔτοι σοὶ μούνᾳ, τέκνον,</l>
<l n="155">ἄχος ἐφάνη βροτῶν,</l>
<l>πρὸς ὅ τι σὺ τῶν ἔνδον εἶ περισσά,</l>
<l>οἷς ὁμόθεν εἶ καὶ γονᾷ ξύναιμος,</l>
<l>οἵα Χρυσόθεμις ζώει καὶ Ἰφιάνασσα,</l>
<l>κρυπτᾷ τ’ ἀχέων ἐν ἥβᾳ,</l>
<l n="160">ὄλβιος, ὃν ἁ κλεινὰ</l>
<l>γᾶ ποτε Μυκηναίων</l>
<l>δέξεται εὐπατρίδαν, Διὸς εὔφρονι</l>
<l>βήματι μολόντα τάνδε γᾶν Ὀρέσταν.</l></sp>
<sp><speaker>Ἠλέκτρα</speaker>
<l>ὅν γ’ ἐγὼ ἀκάματα προσμένους’, ἄτεκνος,</l>
<l n="165">τάλαιν’, ἀνύμφευτος αἰὲν οἰχνῶ,</l>
<l>δάκρυσι μυδαλέα, τὸν ἀνήνυτον</l>
<l>οἶτον ἔχουσα κακῶν· ὁ δὲ λάθεται</l>
<l>ὧν τ’ ἔπαθ’ ὧν τ’ ἐδάη. τί γὰρ οὐκ ἐμοὶ</l>
<l n="170">ἔρχεται ἀγγελίας ἀπατώμενον;</l>
<l>ἀεὶ μὲν γὰρ ποθεῖ,</l>
<l>ποθῶν δ’ οὐκ ἀξιοῖ φανῆναι.</l>
<milestone ed="p" n="174" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>θάρσει μοι, θάρσει, τέκνον.</l>
<l n="175">ἔτι μέγας οὐρανῷ</l>
<l>Ζεύς, ὃς ἐφορᾷ πάντα καὶ κρατύνει·</l>
<l>ᾧ τὸν ὑπεραλγῆ χόλον νέμουσα</l>
<l>μήθ’ οἷς ἐχθαίρεις ὑπεράχθεο μήτ’ ἐπιλάθου·</l>
<l>χρόνος γὰρ εὐμαρὴς θεός.</l>
<l n="180">οὔτε γὰρ ὁ τὰν Κρῖσαν</l>
<l>βούνομον ἔχων ἀκτὰν</l>
<l>παῖς Ἀγαμεμνονίδας ἀπερίτροπος</l>
<l>οὔθ’ ὁ παρὰ τὸν Ἀχέροντα θεὸς ἀνάσσων.</l></sp>
<sp><speaker>Ἠλέκτρα</speaker>
<l n="185">ἀλλ’ ἐμὲ μὲν ὁ πολὺς ἀπολέλοιπεν ἤδη</l>
<l>βίοτος ἀνέλπιστος, οὐδ’ ἔτ’ ἀρκῶ·</l>
<l>ἅτις ἄνευ τεκέων  κατατάκομαι,</l>
<l>ἇς φίλος οὔτις ἀνὴρ ὑπερίσταται,</l>
<l>ἀλλ’ ἁπερεί τις ἔποικος ἀναξία</l>
<l n="190">οἰκονομῶ θαλάμους πατρός, ὧδε μὲν</l>
<l>ἀεικεῖ σὺν στολᾷ,</l>
<l>κεναῖς δ’ ἀμφίσταμαι τραπέζαις.</l>
<milestone ed="p" n="193" unit="card"/></sp></div2>
<div2 type="strophe" n="3">
<sp><speaker>Χορός</speaker>
<l>οἰκτρὰ μὲν νόστοις αὐδά,</l>
<l>οἰκτρὰ δ’ ἐν κοίταις πατρῴαις</l>
<l n="195">ὅτε οἱ  παγχάλκων ἀνταία</l>
<l>γενύων ὡρμάθη πλαγά.</l>
<l>δόλος ἦν ὁ φράσας, ἔρος ὁ κτείνας,</l>
<l>δεινὰν δεινῶς προφυτεύσαντες</l>
<l>μορφάν, εἴτ’ οὖν θεὸς εἴτε βροτῶν</l>
<l n="200">ἦν ὁ ταῦτα πράσσων.</l></sp>
<sp><speaker>Ἠλέκτρα</speaker>
<l>ὦ πασᾶν κείνα πλέον ἁμέρα</l>
<l>ἐλθοῦς’ ἐχθίστα δή μοι·</l>
<l>ὦ νύξ, ὦ δείπνων ἀρρήτων</l>
<l>ἔκπαγλ’ ἄχθη,</l>
<l n="205">τοὺς ἐμὸς ἴδε πατὴρ</l>
<l>θανάτους αἰκεῖς διδύμαιν χειροῖν,</l>
<l>αἳ τὸν ἐμὸν εἷλον βίον πρόδοτον, αἵ μ’ ἀπώλεσαν·</l>
<l>οἷς θεὸς ὁ μέγας Ὀλύμπιος</l>
<l n="210">ποίνιμα πάθεα παθεῖν πόροι,</l>
<l>μηδέ ποτ’ ἀγλαί̈ας ἀποναίατο</l>
<l>τοιάδ’ ἀνύσαντες ἔργα.</l>
<milestone ed="p" n="213" unit="card"/></sp></div2>
<div2 type="antistrophe" n="3">
<sp><speaker>Χορός</speaker>
<l>φράζου μὴ πόρσω φωνεῖν.</l>
<l>οὐ γνώμαν ἴσχεις ἐξ οἵων</l>
<l n="215">τὰ παρόντ’ οἰκείας εἰς ἄτας</l>
<l>ἐμπίπτεις οὕτως αἰκῶς;</l>
<l>πολὺ γάρ τι κακῶν ὑπερεκτήσω,</l>
<l>σᾷ δυσθύμῳ τίκτους’ ἀεὶ</l>
<l>ψυχᾷ πολέμους· τὰ δὲ τοῖς δυνατοῖς</l>
<l n="220">οὐκ ἐριστὰ πλάθειν.</l></sp>
<sp><speaker>Ἠλέκτρα</speaker>
<l>δεινοῖς ἠναγκάσθην, δεινοῖς·</l>
<l>ἔξοιδ’, οὐ λάθει μ’ ὀργά.</l>
<l>ἀλλ’ ἐν γὰρ δεινοῖς οὐ σχήσω</l>
<l>ταύτας ἄτας,</l>
<l n="225">ὄφρα με βίος ἔχῃ.</l>
<l>τίνι γάρ ποτ’ ἄν, ὦ φιλία γενέθλα,</l>
<l>πρόσφορον ἀκούσαιμ’ ἔπος, τίνι φρονοῦντι καίρια;</l>
<l>ἄνετέ μ’ ἄνετε, παράγοροι·</l>
<l>τάδε γὰρ ἄλυτα κεκλήσεται,</l>
<l n="230">οὐδέ ποτ’ ἐκ καμάτων ἀποπαύσομαι</l>
<l>ἀνάριθμος ὧδε θρήνων.</l>
<milestone ed="p" n="233" unit="card"/></sp></div2>
<div2 type="epode">
<sp><speaker>Χορός</speaker>
<l>ἀλλ’ οὖν εὐνοίᾳ γ’ αὐδῶ,</l>
<l>μάτηρ ὡσεί τις πιστά,</l>
<l n="235">μὴ τίκτειν ς’ ἄταν ἄταις.</l></sp>
<sp><speaker>Ἠλέκτρα</speaker>
<l>καὶ τί μέτρον κακότατος ἔφυ; φέρε,</l>
<l>πῶς ἐπὶ τοῖς φθιμένοις ἀμελεῖν καλόν;</l>
<l>ἐν τίνι τοῦτ’ ἔβλαστ’ ἀνθρώπων;</l>
<l>μήτ’ εἴην ἔντιμος τούτοις</l>
<l n="240">μήτ’, εἴ τῳ πρόσκειμαι χρηστῷ,</l>
<l>ξυνναίοιμ’ εὔκηλος, γονέων</l>
<l>ἐκτίμους ἴσχουσα πτέρυγας</l>
<l>ὀξυτόνων γόων.</l>
<l n="245">εἰ γὰρ ὁ μὲν θανὼν γᾶ τε καὶ οὐδὲν ὢν</l>
<l>κείσεται τάλας,</l>
<l>οἱ δὲ μὴ πάλιν</l>
<l>δώσους’ ἀντιφόνους δίκας,</l>
<l>ἔρροι τ’ ἂν αἰδὼς</l>
<l n="250">ἁπάντων τ’ εὐσέβεια θνατῶν.</l>
<milestone ed="p" n="251" unit="card"/></sp></div2>
</div1>
<div1 type="episode">
<sp>
<speaker>Χορός</speaker>
<l>ἐγὼ μέν, ὦ παῖ, καὶ τὸ σὸν σπεύδους’ ἅμα</l>
<l>καὶ τοὐμὸν αὐτῆς ἦλθον· εἰ δὲ μὴ καλῶς</l>
<l>λέγω, σὺ νίκα· σοὶ γὰρ ἑψόμεσθ’ ἅμα.</l>
</sp>
<sp n="*)hle/ktra">
<speaker>Ἠλέκτρα</speaker>
<l>αἰσχύνομαι μέν, ὦ γυναῖκες, εἰ δοκῶ</l>
<l n="255">πολλοῖσι θρήνοις δυσφορεῖν ὑμῖν ἄγαν.</l>
<l>ἀλλ’ ἡ βία γὰρ ταῦτ’ ἀναγκάζει με δρᾶν,</l>
<l>σύγγνωτε· πῶς γὰρ ἥτις εὐγενὴς γυνή,</l>
<l>πατρῷ’ ὁρῶσα πήματ’, οὐ δρῴη τάδ’ ἄν;</l>
<l>ἁγὼ κατ’ ἦμαρ καὶ κατ’ εὐφρόνην ἀεὶ</l>
<l n="260">θάλλοντα μᾶλλον ἢ καταφθίνονθ’ ὁρῶ·</l>
<l>ᾗ πρῶτα μὲν τὰ μητρός, ἥ μ’ ἐγείνατο,</l>
<l>ἔχθιστα συμβέβηκεν· εἶτα δώμασιν</l>
<l>ἐν τοῖς ἐμαυτῆς τοῖς φονεῦσι τοῦ πατρὸς</l>
<l>ξύνειμι, κἀκ τῶνδ’ ἄρχομαι κἀκ τῶνδέ μοι</l>
<l n="265">λαβεῖν θ’ ὁμοίως καὶ τὸ τητᾶσθαι πέλει.</l>
<l>ἔπειτα ποίας ἡμέρας δοκεῖς μ’ ἄγειν,</l>
<l>ὅταν θρόνοις Αἴγισθον ἐνθακοῦντ’ ἴδω</l>
<l>τοῖσιν πατρῴοις, εἰσίδω δ’ ἐσθήματα</l>
<l>φοροῦντ’ ἐκείνῳ ταὐτὰ καὶ παρεστίους</l>
<l n="270">σπένδοντα λοιβὰς ἔνθ’ ἐκεῖνον ὤλεσεν,</l>
<l>ἴδω δὲ τούτων τὴν τελευταίαν ὕβριν,</l>
<l>τὸν αὐτοέντην ἡμὶν ἐν κοίτῃ πατρὸς</l>
<l>ξὺν τῇ ταλαίνῃ μητρί, μητέρ’ εἰ χρεὼν</l>
<l>ταύτην προσαυδᾶν τῷδε συγκοιμωμένην·</l>
<l n="275">ἡ δ’ ὧδε τλήμων ὥστε τῷ μιάστορι</l>
<l>ξύνεστ’, ἐρινὺν οὔτιν’ ἐκφοβουμένη·</l>
<l>ἀλλ’ ὥσπερ ἐγγελῶσα τοῖς ποιουμένοις,</l>
<l>εὑροῦς’ ἐκείνην ἡμέραν, ἐν ᾗ τότε</l>
<l>πατέρα τὸν ἀμὸν ἐκ δόλου κατέκτανεν,</l>
<l n="280">ταύτῃ χοροὺς ἵστησι καὶ μηλοσφαγεῖ</l>
<l>θεοῖσιν ἔμμην’ ἱερὰ τοῖς σωτηρίοις.</l>
<milestone ed="p" n="282" unit="card"/>
<l>ἐγὼ δ’ ὁρῶς’ ἡ δύσμορος κατὰ στέγας</l>
<l>κλαίω, τέτηκα, κἀπικωκύω πατρὸς</l>
<l>τὴν δυστάλαιναν δαῖτ’ ἐπωνομασμένην</l>
<l n="285">αὐτὴ πρὸς αὑτήν.  οὐδὲ γὰρ κλαῦσαι πάρα</l>
<l>τοσόνδ’ ὅσον μοι θυμὸς ἡδονὴν φέρει.</l>
<l>αὕτη γὰρ ἡ λόγοισι γενναία γυνὴ</l>
<l>φωνοῦσα τοιάδ’ ἐξονειδίζει κακά·</l>
<l>ὦ δύσθεον μίσημα, σοὶ μόνῃ πατὴρ</l>
<l n="290">τέθνηκεν; ἄλλος δ’ οὔτις ἐν πένθει βροτῶν;</l>
<l>κακῶς ὄλοιο, μηδέ ς’ ἐκ γόων ποτὲ</l>
<l>τῶν νῦν ἀπαλλάξειαν οἱ κάτω θεοί.</l>
<l>τάδ’ ἐξυβρίζει· πλὴν ὅταν κλύῃ τινὸς</l>
<l>ἥξοντ’ Ὀρέστην· τηνικαῦτα δ’ ἐμμανὴς</l>
<l n="295">βοᾷ παραστᾶς’·  οὐ σύ μοι τῶνδ’ αἰτία;</l>
<l>οὐ σὸν τόδ’ ἐστὶ τοὔργον, ἥτις ἐκ χερῶν</l>
<l>κλέψας’ Ὀρέστην τῶν ἐμῶν ὑπεξέθου;</l>
<l>ἀλλ’ ἴσθι τοι τίσουσά γ’ ἀξίαν δίκην.</l>
<l>τοιαῦθ’ ὑλακτεῖ, σὺν δ’ ἐποτρύνει πέλας</l>
<l n="300">ὁ κλεινὸς αὐτῇ ταὐτὰ νυμφίος παρών,</l>
<l>ὁ πάντ’ ἄναλκις οὗτος, ἡ πᾶσα βλάβη,</l>
<l>ὁ σὺν γυναιξὶ τὰς μάχας ποιούμενος.</l>
<l>ἐγὼ δ’ Ὀρέστην τῶνδε προσμένους’ ἀεὶ</l>
<l>παυστῆρ’ ἐφήξειν ἡ τάλαιν’ ἀπόλλυμαι.</l>
<l n="305">μέλλων γὰρ ἀεὶ δρᾶν τι τὰς οὔσας τέ μου</l>
<l>καὶ τὰς ἀπούσας ἐλπίδας διέφθορεν.</l>
<l>ἐν οὖν τοιούτοις οὔτε σωφρονεῖν, φίλαι,</l>
<l>οὔτ’ εὐσεβεῖν πάρεστιν· ἀλλ’ ἔν τοι κακοῖς</l>
<l>πολλή ’στ’ ἀνάγκη κἀπιτηδεύειν κακά.</l>
</sp>
<milestone ed="p" n="310" unit="card"/>
<sp>
<speaker>Χορός</speaker>
<l n="310">φέρ’ εἰπέ, πότερον ὄντος Αἰγίσθου πέλας</l>
<l>λέγεις τάδ’ ἡμῖν ἢ βεβῶτος ἐκ δόμων;</l>
</sp>
<sp>
<speaker>Ἠλέκτρα</speaker>
<l>ἦ κάρτα· μὴ δόκει μ’ ἄν, εἴπερ ἦν πέλας,</l>
<l>θυραῖον οἰχνεῖν· νῦν δ’ ἀγροῖσι τυγχάνει.</l>
</sp>
<sp>
<speaker>Χορός</speaker>
<l>ἦ κἂν ἐγὼ θαρσοῦσα μᾶλλον ἐς λόγους</l>
<l n="315">τοὺς σοὺς ἱκοίμην, εἴπερ ὧδε ταῦτ’ ἔχει;</l>
</sp>
<sp>
<speaker>Ἠλέκτρα</speaker>
<l>ὡς νῦν ἀπόντος ἱστόρει· τί σοι φίλον;</l>
</sp>
<sp>
<speaker>Χορός</speaker>
<l>καὶ δή ς’ ἐρωτῶ· τοῦ κασιγνήτου τί φής,</l>
<l>ἥξοντος ἢ μέλλοντος; εἰδέναι θέλω.</l>
</sp>
<sp>
<speaker>Ἠλέκτρα</speaker>
<l>φησίν γε· φάσκων δ’ οὐδὲν ὧν λέγει ποεῖ.</l>
</sp>
<sp>
<speaker>Χορός</speaker>
<l n="320">φιλεῖ γὰρ ὀκνεῖν πρᾶγμ’ ἀνὴρ πράσσων μέγα.</l>
</sp>
<sp>
<speaker>Ἠλέκτρα</speaker>
<l>καὶ μὴν ἔγωγ’ ἔσως’ ἐκεῖνον οὐκ ὄκνῳ.</l>
</sp>
<sp>
<speaker>Χορός</speaker>
<l>θάρσει· πέφυκεν ἐσθλός, ὥστ’ ἀρκεῖν φίλοις.</l>
</sp>
<sp>
<speaker>Ἠλέκτρα</speaker>
<l>πέποιθ’, ἐπεί τἂν οὐ μακρὰν ἔζων ἐγώ.</l>
</sp>
<sp>
<speaker>Χορός</speaker>
<l>μὴ νῦν ἔτ’ εἴπῃς μηδέν· ὡς δόμων ὁρῶ</l>
<l n="325">τὴν σὴν ὅμαιμον ἐκ πατρὸς ταὐτοῦ φύσιν,</l>
<l>Χρυσόθεμιν, ἔκ τε μητρός, ἐντάφια χεροῖν</l>
<l>φέρουσαν, οἷα τοῖς κάτω νομίζεται.</l>
</sp>
<sp>
<speaker>Χρυσόθεμις</speaker>
<l>τίν’ αὖ σὺ τήνδε πρὸς θυρῶνος ἐξόδοις</l>
<l>ἐλθοῦσα φωνεῖς, ὦ κασιγνήτη, φάτιν,</l>
<l n="330">κοὐδ’ ἐν χρόνῳ μακρῷ διδαχθῆναι θέλεις</l>
<l>θυμῷ ματαίῳ μὴ χαρίζεσθαι κενά;</l>
<l>καίτοι τοσοῦτόν γ’ οἶδα κἀμαυτήν, ὅτι</l>
<l>ἀλγῶ ’πὶ τοῖς παροῦσιν· ὥστ’ ἄν, εἰ σθένος</l>
<l>λάβοιμι, δηλώσαιμ’ ἂν οἷ’ αὐτοῖς φρονῶ.</l>
<l n="335">νῦν δ’ ἐν κακοῖς μοι πλεῖν ὑφειμένῃ δοκεῖ,</l>
<l>καὶ μὴ δοκεῖν μὲν δρᾶν τι, πημαίνειν δὲ μή·</l>
<l>τοιαῦτα δ’ ἄλλα καὶ σὲ βούλομαι ποεῖν.</l>
<l>καίτοι τὸ μὲν δίκαιον οὐχ ᾗ ’γὼ λέγω,</l>
<l>ἀλλ’ ᾗ σὺ κρίνεις· εἰ δ’ ἐλευθέραν με δεῖ</l>
<l n="340">ζῆν, τῶν κρατούντων ἐστὶ πάντ’ ἀκουστέα.</l>
<milestone ed="p" n="341" unit="card"/>
</sp>
<sp>
<speaker>Ἠλέκτρα</speaker>
<l>δεινόν γέ ς’ οὖσαν πατρὸς οὗ σὺ παῖς ἔφυς,</l>
<l>κείνου λελῆσθαι, τῆς δὲ τικτούσης μέλειν.</l>
<l>ἅπαντα γάρ σοι τἀμὰ νουθετήματα</l>
<l>κείνης διδακτά, κοὐδὲν ἐκ σαυτῆς λέγεις.</l>
<l n="345">ἔπειθ’ ἑλοῦ γε θάτερ’, ἢ φρονεῖν κακῶς</l>
<l>ἢ τῶν φίλων φρονοῦσα μὴ μνήμην ἔχειν·</l>
<l>ἥτις λέγεις μὲν ἀρτίως ὡς, εἰ λάβοις</l>
<l>σθένος, τὸ τούτων μῖσος ἐκδείξειας ἄν,</l>
<l>ἐμοῦ δὲ πατρὶ πάντα τιμωρουμένης</l>
<l n="350">οὔτε ξυνέρδεις τήν τε δρῶσαν ἐκτρέπεις.</l>
<l>οὐ ταῦτα πρὸς κακοῖσι δειλίαν ἔχει;</l>
<l>ἐπεὶ δίδαξον, ἢ μάθ’ ἐξ ἐμοῦ, τί μοι</l>
<l>κέρδος γένοιτ’ ἂν τῶνδε ληξάσῃ γόων.</l>
<l>οὐ ζῶ; κακῶς μέν, οἶδ’, ἐπαρκούντως δ’ ἐμοί.</l>
<l n="355">λυπῶ δὲ τούτους, ὥστε τῷ τεθνηκότι</l>
<l>τιμὰς προσάπτειν, εἴ τις ἔστ’ ἐκεῖ χάρις.</l>
<l>σὺ δ’ ἡμὶν ἡ μισοῦσα μισεῖς μὲν λόγῳ,</l>
<l>ἔργῳ δὲ τοῖς φονεῦσι τοῦ πατρὸς ξύνει.</l>
<l>ἐγὼ μὲν οὖν οὐκ ἄν ποτ’, οὐδ’ εἴ μοι τὰ σὰ</l>
<l n="360">μέλλοι τις οἴσειν δῶρ’, ἐφ’ οἷσι νῦν χλιδᾷς,</l>
<l>τούτοις ὑπεικάθοιμι· σοὶ δὲ πλουσία</l>
<l>τράπεζα κείσθω καὶ περιρρείτω βίος.</l>
<l>ἐμοὶ γὰρ ἔστω τοὐμὲ μὴ λυπεῖν μόνον</l>
<l>βόσκημα· τῆς σῆς δ’ οὐκ ἐρῶ τιμῆς τυχεῖν,</l>
<l n="365">οὐδ’ ἂν σύ, σώφρων γ’ οὖσα.  νῦν δ’ ἐξὸν πατρὸς</l>
<l>πάντων ἀρίστου παῖδα κεκλῆσθαι, καλοῦ</l>
<l>τῆς μητρός· οὕτω γὰρ φανεῖ πλείστοις κακή,</l>
<l>θανόντα πατέρα καὶ φίλους προδοῦσα σούς.</l>
<milestone ed="p" n="369" unit="card"/>
</sp>
<sp>
<speaker>Χορός</speaker>
<l>μηδὲν πρὸς ὀργήν, πρὸς θεῶν· ὡς τοῖς λόγοις</l>
<l n="370">ἔνεστιν ἀμφοῖν κέρδος, εἰ σὺ μὲν μάθοις</l>
<l>τοῖς τῆσδε χρῆσθαι, τοῖς δὲ σοῖς αὕτη πάλιν.</l>
</sp>
<sp>
<speaker>Χρυσόθεμις</speaker>
<l>ἐγὼ μέν, ὦ γυναῖκες, ἠθάς εἰμί πως</l>
<l>τῶν τῆσδε μύθων· οὐδ’ ἂν ἐμνήσθην ποτέ,</l>
<l>εἰ μὴ κακὸν μέγιστον εἰς αὐτὴν ἰὸν</l>
<l n="375">ἤκους’, ὃ ταύτην τῶν μακρῶν σχήσει γόων.</l>
</sp>
<sp>
<speaker>Ἠλέκτρα</speaker>
<l>φέρ’ εἰπὲ δὴ τὸ δεινόν· εἰ γὰρ τῶνδέ μοι</l>
<l>μεῖζόν τι λέξεις, οὐκ ἂν ἀντείποιμ’ ἔτι.</l>
</sp>
<sp>
<speaker>Χρυσόθεμις</speaker>
<l>ἀλλ’ ἐξερῶ σοι πᾶν ὅσον κάτοιδ’ ἐγώ.</l>
<l>μέλλουσι γάρ ς’, εἰ τῶνδε μὴ λήξεις γόων,</l>
<l n="380">ἐνταῦθα πέμψειν ἔνθα μή ποθ’ ἡλίου</l>
<l>φέγγος προσόψει, ζῶσα δ’ ἐν κατηρεφεῖ</l>
<l>στέγῃ χθονὸς τῆσδ’ ἐκτὸς ὑμνήσεις κακά.</l>
<l>πρὸς ταῦτα φράζου καί με μή ποθ’ ὕστερον</l>
<l>παθοῦσα μέμψῃ· νῦν γὰρ ἐν καλῷ φρονεῖν.</l>
<milestone ed="p" n="385" unit="card"/>
</sp>
<sp>
<speaker>Ἠλέκτρα</speaker>
<l n="385">ἦ ταῦτα δή με καὶ βεβούλευνται ποεῖν;</l>
</sp>
<sp>
<speaker>Χρυσόθεμις</speaker>
<l>μάλισθ’· ὅταν περ οἴκαδ’ Αἴγισθος μόλῃ.</l>
</sp>
<sp>
<speaker>Ἠλέκτρα</speaker>
<l>ἀλλ’ ἐξίκοιτο τοῦδέ γ’ οὕνεκ’ ἐν τάχει.</l>
</sp>
<sp>
<speaker>Χρυσόθεμις</speaker>
<l>τίν’, ὦ τάλαινα, τόνδ’ ἐπηράσω λόγον;</l>
</sp>
<sp>
<speaker>Ἠλέκτρα</speaker>
<l>ἐλθεῖν ἐκεῖνον, εἴ τι τῶνδε δρᾶν νοεῖ.</l>
</sp>
<sp>
<speaker>Χρυσόθεμις</speaker>
<l n="390">ὅπως πάθῃς τί χρῆμα; ποῦ ποτ’ εἶ φρενῶν;</l>
</sp>
<sp>
<speaker>Ἠλέκτρα</speaker>
<l>ὅπως ἀφ’ ὑμῶν ὡς προσωτάτω φύγω.</l>
</sp>
<sp>
<speaker>Χρυσόθεμις</speaker>
<l>βίου δὲ τοῦ παρόντος οὐ μνείαν ἔχεις;</l>
</sp>
<sp>
<speaker>Ἠλέκτρα</speaker>
<l>καλὸς γὰρ οὑμὸς βίοτος ὥστε θαυμάσαι.</l>
</sp>
<sp>
<speaker>Χρυσόθεμις</speaker>
<l>ἀλλ’ ἦν ἄν, εἰ σύ γ’ εὖ φρονεῖν ἠπίστασο.</l>
</sp>
<sp>
<speaker>Ἠλέκτρα</speaker>
<l n="395">μή μ’ ἐκδίδασκε τοῖς φίλοις εἶναι κακήν.</l>
</sp>
<sp>
<speaker>Χρυσόθεμις</speaker>
<l>ἀλλ’ οὐ διδάσκω· τοῖς κρατοῦσι δ’ εἰκαθεῖν.</l>
</sp>
<sp>
<speaker>Ἠλέκτρα</speaker>
<l>σὺ ταῦτα θώπευ’· οὐκ ἐμοὺς τρόπους λέγεις.</l>
</sp>
<sp>
<speaker>Χρυσόθεμις</speaker>
<l>καλόν γε μέντοι μὴ ’ξ ἀβουλίας πεσεῖν.</l>
</sp>
<sp>
<speaker>Ἠλέκτρα</speaker>
<l>πεσούμεθ’, εἰ χρή, πατρὶ τιμωρούμενοι.</l>
</sp>
<sp>
<speaker>Χρυσόθεμις</speaker>
<l n="400">πατὴρ δὲ τούτων, οἶδα, συγγνώμην ἔχει.</l>
</sp>
<sp>
<speaker>Ἠλέκτρα</speaker>
<l>ταῦτ’ ἐστὶ τἄπη πρὸς κακῶν ἐπαινέσαι.</l>
</sp>
<sp>
<speaker>Χρυσόθεμις</speaker>
<l>σὺ δ’ οὐχὶ πείσει καὶ συναινέσεις ἐμοί;</l>
</sp>
<sp>
<speaker>Ἠλέκτρα</speaker>
<l>οὐ δῆτα· μή πω νοῦ τοσόνδ’ εἴην κενή.</l>
</sp>
<sp>
<speaker>Χρυσόθεμις</speaker>
<l>χωρήσομαί τἄρ’ οἷπερ ἐστάλην ὁδοῦ.</l>
</sp>
<sp>
<speaker>Ἠλέκτρα</speaker>
<l>ποῖ δ’ ἐμπορεύει; τῷ φέρεις τάδ’ ἔμπυρα;</l>
</sp>
<sp>
<speaker>Χρυσόθεμις</speaker>
<l>μήτηρ με πέμπει πατρὶ τυμβεῦσαι χοάς.</l>
</sp>
<sp>
<speaker>Ἠλέκτρα</speaker>
<l>πῶς εἶπας; ἦ τῷ δυσμενεστάτῳ βροτῶν;</l>
</sp>
<sp>
<speaker>Χρυσόθεμις</speaker>
<l>ὃν ἔκταν’ αὐτή· τοῦτο γὰρ λέξαι θέλεις.</l>
</sp>
<sp>
<speaker>Ἠλέκτρα</speaker>
<l>ἐκ τοῦ φίλων πεισθεῖσα; τῷ τοῦτ’ ἤρεσεν;</l>
</sp>
<sp>
<speaker>Χρυσόθεμις</speaker>
<l n="410">ἐκ δείματός του νυκτέρου, δοκεῖν ἐμοί;</l>
</sp>
<sp>
<speaker>Ἠλέκτρα</speaker>
<l>ὦ θεοὶ πατρῷοι, συγγένεσθέ γ’ ἀλλὰ νῦν.</l>
</sp>
<sp>
<speaker>Χρυσόθεμις</speaker>
<l>ἔχεις τι θάρσος τοῦδε τοῦ τάρβους πέρι;</l>
</sp>
<sp>
<speaker>Ἠλέκτρα</speaker>
<l>εἴ μοι λέγοις τὴν ὄψιν, εἴποιμ’ ἂν τότε.</l>
</sp>
<sp>
<speaker>Χρυσόθεμις</speaker>
<l>ἀλλ’ οὐ κάτοιδα πλὴν ἐπὶ σμικρὸν φράσαι.</l>
<milestone ed="p" n="415" unit="card"/>
</sp>
<sp>
<speaker>Ἠλέκτρα</speaker>
<l n="415">λέγ’ ἀλλὰ τοῦτο· πολλά τοι σμικροὶ λόγοι</l>
<l>ἔσφηλαν ἤδη καὶ κατώρθωσαν βροτούς.</l>
</sp>
<sp>
<speaker>Χρυσόθεμις</speaker>
<l>λόγος τις αὐτήν ἐστιν εἰσιδεῖν πατρὸς</l>
<l>τοῦ σοῦ τε κἀμοῦ δευτέραν ὁμιλίαν</l>
<l>ἐλθόντος ἐς φῶς· εἶτα τόνδ’ ἐφέστιον</l>
<l n="420">πῆξαι λαβόντα σκῆπτρον οὑφόρει ποτὲ</l>
<l>αὐτός, τανῦν δ’ Αἴγισθος· ἐκ δὲ τοῦδ’ ἄνω</l>
<l>βλαστεῖν βρύοντα θαλλόν, ᾧ κατάσκιον</l>
<l>πᾶσαν γενέσθαι τὴν Μυκηναίων χθόνα.</l>
<l>τοιαῦτά του παρόντος, ἡνίχ’ Ἡλίῳ</l>
<l n="425">δείκνυσι τοὔναρ, ἔκλυον ἐξηγουμένου.</l>
<l>πλείω δὲ τούτων οὐ κάτοιδα, πλὴν ὅτι</l>
<l>πέμπει με κείνη τοῦδε τοῦ φόβου χάριν.</l>
<l>πρός νυν θεῶν σε λίσσομαι τῶν ἐγγενῶν</l>
<l>ἐμοὶ πιθέσθαι μηδ’ ἀβουλίᾳ πεσεῖν·</l>
<l n="430">εἰ γάρ μ’ ἀπώσει, σὺν κακῷ μέτει πάλιν.</l>
<milestone ed="p" n="431" unit="card"/>
</sp>
<sp>
<speaker>Ἠλέκτρα</speaker>
<l>ἀλλ’, ὦ φίλη, τούτων μὲν ὧν ἔχεις χεροῖν</l>
<l>τύμβῳ προσάψῃς μηδέν· οὐ γάρ σοι θέμις</l>
<l>οὐδ’ ὅσιον ἐχθρᾶς ἀπὸ γυναικὸς ἱστάναι</l>
<l>κτερίσματ’ οὐδὲ λουτρὰ προσφέρειν πατρί·</l>
<l n="435">ἀλλ’ ἢ πνοαῖσιν ἢ βαθυσκαφεῖ κόνει</l>
<l>κρύψον νιν, ἔνθα μή ποτ’ εἰς εὐνὴν πατρὸς</l>
<l>τούτων πρόσεισι μηδέν· ἀλλ’ ὅταν θάνῃ</l>
<l>κειμήλι’ αὐτῇ ταῦτα σῳζέσθω κάτω.</l>
<l>ἀρχὴν δ’ ἄν, εἰ μὴ τλημονεστάτη γυνὴ</l>
<l n="440">πασῶν ἔβλαστε, τάσδε δυσμενεῖς χοὰς</l>
<l>οὐκ ἄν ποθ’ ὅν γ’ ἔκτεινε, τῷδ’ ἐπέστεφε.</l>
<l>σκέψαι γὰρ εἴ σοι προσφιλῶς αὐτῇ δοκεῖ</l>
<l>γέρα τάδ’ οὑν τάφοισι δέξεσθαι νέκυς,</l>
<l>ὑφ’ ἧς θανὼν ἄτιμος, ὥστε δυσμενής,</l>
<l n="445">ἐμασχαλίσθη, κἀπὶ λουτροῖσιν κάρᾳ</l>
<l>κηλῖδας ἐξέμαξεν.  ἆρα μὴ δοκεῖς</l>
<l>λυτήρι’ αὐτῇ ταῦτα τοῦ φόνου φέρειν;</l>
<l>οὐχ ἔστιν.  ἀλλὰ ταῦτα μὲν μέθες· σὺ δὲ</l>
<l>τεμοῦσα κρατὸς βοστρύχων ἄκρας φόβας</l>
<l n="450">κἀμοῦ ταλαίνης, σμικρὰ μὲν τάδ’, ἀλλ’ ὅμως</l>
<l>ἅχω, δὸς αὐτῷ, τήνδ’ ἀλιπαρῆ τρίχα</l>
<l>καὶ ζῶμα τοὐμὸν οὐ χλιδαῖς ἠσκημένον.</l>
<l>αἰτοῦ δὲ προσπίτνουσα γῆθεν εὐμενῆ</l>
<l>ἡμῖν ἀρωγὸν αὐτὸν εἰς ἐχθροὺς μολεῖν,</l>
<l n="455">καὶ παῖδ’ Ὀρέστην ἐξ ὑπερτέρας χερὸς</l>
<l>ἐχθροῖσιν αὐτοῦ ζῶντ’ ἐπεμβῆναι ποδί,</l>
<l>ὅπως τὸ λοιπὸν αὐτὸν ἀφνεωτέραις</l>
<l>χερσὶν στέφωμεν ἢ τανῦν δωρούμεθα.</l>
<l>οἶμαι μὲν οὖν, οἶμαί τι κἀκείνῳ μέλον</l>
<l n="460">πέμψαι τάδ’ αὐτῇ δυσπρόσοπτ’ ὀνείρατα·</l>
<l>ὅμως δ’, ἀδελφή, σοί θ’ ὑπούργησον τάδε</l>
<l>ἐμοί τ’ ἀρωγὰ τῷ τε φιλτάτῳ βροτῶν</l>
<l>πάντων, ἐν Ἅιδου κειμένῳ κοινῷ πατρί.</l>
<milestone ed="p" n="464" unit="card"/>
</sp>
<sp>
<speaker>Χορός</speaker>
<l>πρὸς εὐσέβειαν ἡ κόρη λέγει· σὺ δέ,</l>
<l n="465">εἰ σωφρονήσεις, ὦ φίλη, δράσεις τάδε.</l>
</sp>
<sp>
<speaker>Χρυσόθεμις</speaker>
<l>δράσω· τὸ γὰρ δίκαιον οὐχ ἔχει λόγον</l>
<l>δυοῖν ἐρίζειν, ἀλλ’ ἐπισπεύδειν τὸ δρᾶν.</l>
<l>πειρωμένῃ δὲ τῶνδε τῶν ἔργων ἐμοὶ</l>
<l>σιγὴ παρ’ ὑμῶν, πρὸς θεῶν, ἔστω, φίλαι·</l>
<l n="470">ὡς εἰ τάδ’ ἡ τεκοῦσα πεύσεται, πικρὰν</l>
<l>δοκῶ με πεῖραν τήνδε τολμήσειν ἔτι.</l>
<milestone ed="p" n="472" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>εἰ μὴ ’γὼ παράφρων μάντις ἔφυν καὶ γνώμας</l>
<l>λειπομένα σοφᾶς,</l>
<l>εἶσιν ἁ πρόμαντις</l>
<l n="475">Δίκα δίκαια φερομένα χεροῖν κράτη·</l>
<l>μέτεισιν, ὦ τέκνον, οὐ μακροῦ χρόνου.</l>
<l>ὕπεστί μοι θάρσος,</l>
<l n="480">ἁδυπνόων κλύουσαν</l>
<l>ἀρτίως ὀνειράτων.</l>
<l>οὐ γάρ ποτ’ ἀμναστεῖ γ’ ὁ φύσας ς’  Ἑλλάνων ἄναξ,</l>
<l n="485">οὐδ’ ἁ παλαιὰ χαλκόπλακτος ἀμφάκης γένυς,</l>
<l>ἅ νιν κατέπεφνεν αἰσχίσταις ἐν αἰκίαις.</l>
<milestone ed="p" n="488" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>ἥξει καὶ πολύπους καὶ πολύχειρ ἁ δεινοῖς</l>
<l n="490">κρυπτομένα λόχοις</l>
<l>χαλκόπους Ἐρινύς.</l>
<l>ἄλεκτρ’ ἄνυμφα γὰρ ἐπέβα μιαιφόνων</l>
<l>γάμων ἁμιλλήμαθ’ οἷσιν οὐ θέμις.</l>
<l n="495">πρὸ τῶνδέ τοί μ’ ἔχει</l>
<l>μή ποτε μή ποθ’ ἡμῖν</l>
<l>ἀψεγὲς πελᾶν τέρας</l>
<l n="500">τοῖς δρῶσι καὶ συνδρῶσιν.  ἤ τοι μαντεῖαι βροτῶν</l>
<l>οὐκ εἰσὶν ἐν δεινοῖς ὀνείροις οὐδ’ ἐν θεσφάτοις,</l>
<l>εἰ μὴ τόδε φάσμα νυκτὸς εὖ κατασχήσει.</l>
<milestone ed="p" n="504" unit="card"/></sp></div2>
<div2 type="epode">
<sp><speaker>Χορός</speaker>
<l>ὦ Πέλοπος ἁ πρόσθεν</l>
<l n="505">πολύπονος ἱππεία,</l>
<l>ὡς ἔμολες αἰανὴς</l>
<l>τᾷδε γᾷ.</l>
<l>εὖτε γὰρ ὁ ποντισθεὶς</l>
<l>Μυρτίλος ἐκοιμάθη,</l>
<l n="510">παγχρύσων δίφρων</l>
<l>δυστάνοις αἰκίαις</l>
<l>πρόρριζος ἐκριφθείς,</l>
<l>οὔ τί πω</l>
<l>ἔλειπεν ἐκ τοῦδ’ οἴκου</l>
<l n="515">πολύπονος αἰκία.</l>
<milestone ed="p" n="516" unit="card"/></sp></div2>
</div1>
<div1 type="episode">
<sp>
<speaker>Κλυταιμνήστρα</speaker>
<l>ἀνειμένη μέν, ὡς ἔοικας, αὖ στρέφει·</l>
<l>οὐ γὰρ πάρεστ’ Αἴγισθος, ὅς ς’ ἐπεῖχ’ ἀεὶ</l>
<l>μή τοι θυραίαν γ’ οὖσαν αἰσχύνειν φίλους·</l>
<l>νῦν δ’ ὡς ἄπεστ’ ἐκεῖνος, οὐδὲν ἐντρέπει</l>
<l n="520">ἐμοῦ γε· καίτοι πολλὰ πρὸς πολλούς με δὴ</l>
<l>ἐξεῖπας ὡς θρασεῖα καὶ πέρα δίκης</l>
<l>ἄρχω, καθυβρίζουσα καὶ σὲ καὶ τὰ σά·</l>
<l>ἐγὼ δ’ ὕβριν μὲν οὐκ ἔχω, κακῶς δέ σε</l>
<l>λέγω κακῶς κλύουσα πρὸς σέθεν θαμά.</l>
<l n="525">πατὴρ γάρ, οὐδὲν ἄλλο, σοὶ πρόσχημ’ ἀεὶ</l>
<l>ὡς ἐξ ἐμοῦ τέθνηκεν.  ἐξ ἐμοῦ· καλῶς</l>
<l>ἔξοιδα· τῶνδ’ ἄρνησις οὐκ ἔνεστί μοι·</l>
<l>ἡ γὰρ Δίκη νιν εἷλεν, οὐκ ἐγὼ μόνη,</l>
<l>ᾗ χρῆν ς’ ἀρήγειν, εἰ φρονοῦς’ ἐτύγχανες·</l>
<l n="530">ἐπεὶ πατὴρ σὸς οὗτος, ὃν θρηνεῖς ἀεί,</l>
<l>τὴν σὴν ὅμαιμον μοῦνος Ἑλλήνων ἔτλη</l>
<l>θῦσαι θεοῖσιν, οὐκ ἴσον καμὼν ἐμοὶ</l>
<l>λύπης, ὅς ἔσπειρ’, ὥσπερ ἡ τίκτους’ ἐγώ.</l>
<l>εἶεν, δίδαξον δή με τοῦ χάριν, τίνων</l>
<l n="535">ἔθυσεν αὐτήν· πότερον Ἀργείων ἐρεῖς;</l>
<l>ἀλλ’ οὐ μετῆν αὐτοῖσι τήν γ’ ἐμὴν κτανεῖν.</l>
<l>ἀλλ’ ἀντ’ ἀδελφοῦ δῆτα Μενέλεω κτανὼν</l>
<l>τἄμ’, οὐκ ἔμελλε τῶνδέ μοι δώσειν δίκην;</l>
<l>πότερον ἐκείνῳ παῖδες οὐκ ἦσαν διπλοῖ,</l>
<l n="540">οὓς τῆσδε μᾶλλον εἰκὸς ἦν θνῄσκειν, πατρὸς</l>
<l>καὶ μητρὸς ὄντας, ἧς ὁ πλοῦς ὅδ’ ἦν χάριν;</l>
<l>ἢ τῶν ἐμῶν Ἅιδης τιν’ ἵμερον τέκνων</l>
<l>ἢ τῶν ἐκείνης ἔσχε δαίσασθαι πλέον;</l>
<l>ἢ τῷ πανώλει πατρὶ τῶν μὲν ἐξ ἐμοῦ</l>
<l n="545">παίδων πόθος παρεῖτο, Μενέλεω δ’ ἐνῆν;</l>
<l>οὐ ταῦτ’ ἀβούλου καὶ κακοῦ γνώμην πατρός;</l>
<l>δοκῶ μέν, εἰ καὶ σῆς δίχα γνώμης λέγω·</l>
<l>φαίη δ’ ἂν ἡ θανοῦσά γ’, εἰ φωνὴν λάβοι.</l>
<l>ἐγὼ μὲν οὖν οὐκ εἰμὶ τοῖς πεπραγμένοις</l>
<l n="550">δύσθυμος· εἰ δὲ σοὶ δοκῶ φρονεῖν κακῶς,</l>
<l>γνώμην δικαίαν σχοῦσα τοὺς πέλας ψέγε.</l>
<milestone ed="p" n="552" unit="card"/>
</sp>
<sp>
<speaker>Ἠλέκτρα</speaker>
<l>ἐρεῖς μὲν οὐχὶ νῦν γέ μ’ ὡς ἄρξασά τι</l>
<l>λυπηρὸν εἶτα σοῦ τάδ’ ἐξήκους’ ὕπο·</l>
<l>ἀλλ’ ἢν ἐφῇς μοι, τοῦ τεθνηκότος θ’ ὕπερ</l>
<l n="555">λέξαιμ’ ἂν ὀρθῶς τῆς κασιγνήτης θ’ ὁμοῦ.</l>
</sp>
<sp>
<speaker>Κλυταιμνήστρα</speaker>
<l>καὶ μὴν ἐφίημ’· εἰ δέ μ’ ὧδ’ ἀεὶ λόγους</l>
<l>ἐξῆρχες, οὐκ ἂν ἦσθα λυπηρὰ κλύειν.</l>
<milestone ed="p" n="558" unit="card"/>
</sp>
<sp>
<speaker>Ἠλέκτρα</speaker>
<l>καὶ δὴ λέγω σοι.  πατέρα φὴς κτεῖναι.  τίς ἂν</l>
<l>τούτου λόγος γένοιτ’ ἂν αἰσχίων ἔτι,</l>
<l n="560">εἴτ’ οὖν δικαίως εἴτε μή; λέξω δέ σοι</l>
<l>ὡς οὐ δίκῃ γ’ ἔκτεινας, ἀλλά ς’ ἔσπασεν</l>
<l>πειθὼ κακοῦ πρὸς ἀνδρός, ᾧ τανῦν ξύνει.</l>
<l>ἐροῦ δὲ τὴν κυναγὸν Ἄρτεμιν, τίνος</l>
<l>ποινὰς τὰ πολλὰ πνεύματ’ ἔσχ’ ἐν Αὐλίδι·</l>
<l n="565">ἢ ’γὼ φράσω· κείνης γὰρ οὐ θέμις μαθεῖν.</l>
<l>πατήρ ποθ’ οὑμός, ὡς ἐγὼ κλύω, θεᾶς</l>
<l>παίζων κατ’ ἄλσος ἐξεκίνησεν ποδοῖν</l>
<l>στικτὸν κεράστην ἔλαφον, οὗ κατὰ σφαγὰς</l>
<l>ἐκκομπάσας ἔπος τι τυγχάνει βαλών.</l>
<l n="570">κἀκ τοῦδε μηνίσασα Λητῴα κόρη</l>
<l>κατεῖχ’ Ἀχαιούς, ὡς πατὴρ ἀντίσταθμον</l>
<l>τοῦ θηρὸς ἐκθύσειε τὴν αὑτοῦ κόρην.</l>
<l>ὧδ’ ἦν τὰ κείνης θύματ’· οὐ γὰρ ἦν λύσις</l>
<l>ἄλλη στρατῷ πρὸς οἶκον οὐδ’ εἰς Ἴλιον.</l>
<l n="575">ἀνθ’ ὧν, βιασθεὶς πολλὰ κἀντιβάς, μόλις</l>
<l>ἔθυσεν αὐτήν, οὐχὶ Μενέλεω χάριν.</l>
<l>εἰ δ’ οὖν, ἐρῶ γὰρ καὶ τὸ σόν, κεῖνον θέλων</l>
<l>ἐπωφελῆσαι ταῦτ’ ἔδρα, τούτου θανεῖν</l>
<l>χρῆν αὐτὸν οὕνεκ’ ἐκ σέθεν; ποίῳ νόμῳ;</l>
<l n="580">ὅρα τιθεῖσα τόνδε τὸν νόμον βροτοῖς</l>
<l>μὴ πῆμα σαυτῇ καὶ μετάγνοιαν τιθῇς.</l>
<l>εἰ γὰρ κτενοῦμεν ἄλλον ἀντ’ ἄλλου, σύ τοι</l>
<l>πρώτη θάνοις ἄν, εἰ δίκης γε τυγχάνοις.</l>
<l>ἀλλ’ εἰσόρα μὴ σκῆψιν οὐκ οὖσαν τίθης.</l>
<l n="585">εἰ γὰρ θέλεις, δίδαξον ἀνθ’ ὅτου τανῦν</l>
<l>αἴσχιστα πάντων ἔργα δρῶσα τυγχάνεις,</l>
<l>ἥτις ξυνεύδεις τῷ παλαμναίῳ, μεθ’ οὗ</l>
<l>πατέρα τὸν ἀμὸν πρόσθεν ἐξαπώλεσας,</l>
<l>καὶ παιδοποιεῖς, τοὺς δὲ πρόσθεν εὐσεβεῖς</l>
<l n="590">κἀξ εὐσεβῶν βλαστόντας ἐκβαλοῦς’ ἔχεις.</l>
<l>πῶς ταῦτ’ ἐπαινέσαιμ’ ἄν; ἢ καὶ ταῦτ’ ἐρεῖς</l>
<l>ὡς τῆς θυγατρὸς ἀντίποινα λαμβάνεις;</l>
<l>αἰσχρῶς δ’, ἐάν περ καὶ λέγῃς· οὐ γὰρ καλὸν</l>
<l>ἐχθροῖς γαμεῖσθαι τῆς θυγατρὸς οὕνεκα.</l>
<l n="595">ἀλλ’ οὐ γὰρ οὐδὲ νουθετεῖν ἔξεστί σε,</l>
<l>ἣ πᾶσαν ἵης γλῶσσαν ὡς τὴν μητέρα</l>
<l>κακοστομοῦμεν.  καί ς’ ἔγωγε δεσπότιν</l>
<l>ἢ μητέρ’ οὐκ ἔλασσον εἰς ἡμᾶς νέμω,</l>
<l>ἣ ζῶ βίον μοχθηρόν, ἔκ τε σοῦ κακοῖς</l>
<l n="600">πολλοῖς ἀεὶ ξυνοῦσα τοῦ τε συννόμου·</l>
<l>ὃ δ’ ἄλλος ἔξω, χεῖρα σὴν μόλις φυγών,</l>
<l>τλήμων Ὀρέστης δυστυχῆ τρίβει βίον·</l>
<l>ὃν πολλὰ δή με σοὶ τρέφειν μιάστορα</l>
<l>ἐπῃτιάσω· καὶ τόδ’, εἴπερ ἔσθενον,</l>
<l n="605">ἔδρων ἄν, εὖ τοῦτ’ ἴσθι· τοῦδέ γ’ οὕνεκα</l>
<l>κήρυσσέ μ’ εἰς ἅπαντας, εἴτε χρῇς κακὴν</l>
<l>εἴτε στόμαργον εἴτ’ ἀναιδείας πλέαν.</l>
<l>εἰ γὰρ πέφυκα τῶνδε τῶν ἔργων ἴδρις,</l>
<l>σχεδόν τι τὴν σὴν οὐ καταισχύνω φύσιν.</l>
<milestone ed="p" n="610" unit="card"/>
</sp>
<sp>
<speaker>Χορός</speaker>
<l n="610">ὁρῶ μένος πνέουσαν· εἰ δὲ σὺν δίκῃ</l>
<l>ξύνεστι, τοῦδε φροντίδ’ οὐκέτ’ εἰσορῶ.</l>
</sp>
<sp>
<speaker>Κλυταιμνήστρα</speaker>
<l>ποίας δ’ ἐμοὶ δεῖ πρός γε τήνδε φροντίδος,</l>
<l>ἥτις τοιαῦτα τὴν τεκοῦσαν ὕβρισεν,</l>
<l>καὶ ταῦτα τηλικοῦτος; ἆρά σοι δοκεῖ</l>
<l n="615">χωρεῖν ἂν εἰς πᾶν ἔργον αἰσχύνης ἄτερ;</l>
</sp>
<sp>
<speaker>Ἠλέκτρα</speaker>
<l>εὖ νυν ἐπίστω τῶνδέ μ’ αἰσχύνην ἔχειν,</l>
<l>κεἰ μὴ δοκῶ σοι· μανθάνω δ’ ὁθούνεκα</l>
<l>ἔξωρα πράσσω κοὐκ ἐμοὶ προσεικότα.</l>
<l>ἀλλ’ ἡ γὰρ ἐκ σοῦ δυσμένεια καὶ τὰ σὰ</l>
<l n="620">ἔργ’ ἐξαναγκάζει με ταῦτα δρᾶν βίᾳ·</l>
<l>αἰσχροῖς γὰρ αἰσχρὰ πράγματ’ ἐκδιδάσκεται.</l>
</sp>
<sp>
<speaker>Κλυταιμνήστρα</speaker>
<l>ὦ θρέμμ’ ἀναιδές, ἦ ς’ ἐγὼ καὶ τἄμ’ ἔπη</l>
<l>καὶ τἄργα τἀμὰ πόλλ’ ἄγαν λέγειν ποεῖ.</l>
</sp>
<sp>
<speaker>Ἠλέκτρα</speaker>
<l>σύ τοι λέγεις νιν, οὐκ ἐγώ· σὺ γὰρ ποεῖς</l>
<l n="625">τοὔργον· τὰ δ’ ἔργα τοὺς λόγους εὑρίσκεται.</l>
</sp>
<sp>
<speaker>Κλυταιμνήστρα</speaker>
<l>ἀλλ’ οὐ μὰ τὴν δέσποιναν Ἄρτεμιν θράσους</l>
<l>τοῦδ’ οὐκ ἀλύξεις, εὖτ’ ἂν Αἴγισθος μόλῃ.</l>
</sp>
<sp>
<speaker>Ἠλέκτρα</speaker>
<l>ὁρᾷς; πρὸς ὀργὴν ἐκφέρει, μεθεῖσά μοι</l>
<l>λέγειν ἃ χρῄζοιμ’, οὐδ’ ἐπίστασαι κλύειν.</l>
</sp>
<sp>
<speaker>Κλυταιμνήστρα</speaker>
<l n="630">οὔκουν ἐάσεις οὐδ’ ὑπ’ εὐφήμου βοῆς</l>
<l>θῦσαί μ’, ἐπειδὴ σοί γ’ ἐφῆκα πᾶν λέγειν;</l>
</sp>
<sp>
<speaker>Ἠλέκτρα</speaker>
<l>ἐῶ, κελεύω, θῦε· μηδ’ ἐπαιτιῶ</l>
<l>τοὐμὸν στόμ’, ὡς οὐκ ἂν πέρα λέξαιμ’ ἔτι.</l>
<milestone ed="p" n="634" unit="card"/>
</sp>
<sp>
<speaker>Κλυταιμνήστρα</speaker>
<l>ἔπαιρε δὴ σὺ θύμαθ’ ἡ παροῦσά μοι</l>
<l n="635">πάγκαρπ’, ἄνακτι τῷδ’ ὅπως λυτηρίους</l>
<l>εὐχὰς ἀνάσχω δειμάτων, ἃ νῦν ἔχω.</l>
<l>κλύοις ἂν ἤδη, Φοῖβε προστατήριε,</l>
<l>κεκρυμμένην μου βάξιν· οὐ γὰρ ἐν φίλοις</l>
<l>ὁ μῦθος, οὐδὲ πᾶν ἀναπτύξαι πρέπει</l>
<l n="640">πρὸς φῶς παρούσης τῆσδε πλησίας ἐμοί,</l>
<l>μὴ σὺν φθόνῳ τε καὶ πολυγλώσσῳ βοῇ</l>
<l>σπείρῃ ματαίαν βάξιν εἰς πᾶσαν πόλιν.</l>
<l>ἀλλ’ ὧδ’ ἄκουε· τῇδε γὰρ κἀγὼ φράσω.</l>
<l>ἃ γὰρ προσεῖδον νυκτὶ τῇδε φάσματα</l>
<l n="645">δισσῶν ὀνείρων, ταῦτά μοι, Λύκει’ ἄναξ,</l>
<l>εἰ μὲν πέφηνεν ἐσθλά, δὸς τελεσφόρα,</l>
<l>εἰ δ’ ἐχθρά, τοῖς ἐχθροῖσιν ἔμπαλιν μέθες·</l>
<l>καὶ μή με πλούτου τοῦ παρόντος εἴ τινες</l>
<l>δόλοισι βουλεύουσιν ἐκβαλεῖν, ἐφῇς,</l>
<l n="650">ἀλλ’ ὧδέ μ’ αἰεὶ ζῶσαν ἀβλαβεῖ βίῳ</l>
<l>δόμους Ἀτρειδῶν σκῆπτρά τ’ ἀμφέπειν τάδε,</l>
<l>φίλοισί τε ξυνοῦσαν οἷς ξύνειμι νῦν</l>
<l>εὐημεροῦσαν καὶ τέκνων ὅσων ἐμοὶ</l>
<l>δύσνοια μὴ πρόσεστιν ἢ λύπη πικρά.</l>
<l n="655">ταῦτ’, ὦ Λύκει’ Ἄπολλον, ἵλεως κλύων</l>
<l>δὸς πᾶσιν ἡμῖν ὥσπερ ἐξαιτούμεθα.</l>
<l>τὰ δ’ ἄλλα πάντα καὶ σιωπώσης ἐμοῦ</l>
<l>ἐπαξιῶ σε δαίμον’ ὄντ’ ἐξειδέναι·</l>
<l>τοὺς ἐκ Διὸς γὰρ εἰκός ἐστι πάνθ’ ὁρᾶν.</l>
<milestone ed="p" n="660" unit="card"/>
</sp>
<sp>
<speaker>Παιδαγωγός</speaker>
<l n="660">ξέναι γυναῖκες, πῶς ἂν εἰδείην σαφῶς</l>
<l>εἰ τοῦ τυράννου δώματ’ Αἰγίσθου τάδε;</l>
</sp>
<sp>
<speaker>Χορός</speaker>
<l>τάδ’ ἐστίν, ὦ ξέν’· αὐτὸς ᾔκασας καλῶς.</l>
</sp>
<sp>
<speaker>Παιδαγωγός</speaker>
<l>ἦ καὶ δάμαρτα τήνδ’ ἐπεικάζων κυρῶ</l>
<l>κείνου; πρέπει γὰρ ὡς τύραννος εἰσορᾶν.</l>
</sp>
<sp>
<speaker>Χορός</speaker>
<l n="665">μάλιστα πάντων· ἥδε σοι κείνη πάρα.</l>
</sp>
<sp>
<speaker>Παιδαγωγός</speaker>
<l>ὦ χαῖρ’, ἄνασσα· σοὶ φέρων ἥκω λόγους</l>
<l>ἡδεῖς φίλου παρ’ ἀνδρὸς Αἰγίσθῳ θ’ ὁμοῦ.</l>
</sp>
<sp>
<speaker>Κλυταιμνήστρα</speaker>
<l>ἐδεξάμην τὸ ῥηθέν· εἰδέναι δέ σου</l>
<l>πρώτιστα χρῄζω τίς ς’ ἀπέστειλεν βροτῶν.</l>
</sp>
<sp>
<speaker>Παιδαγωγός</speaker>
<l n="670">Φανοτεὺς ὁ Φωκεύς, πρᾶγμα πορσύνων μέγα.</l>
</sp>
<sp>
<speaker>Κλυταιμνήστρα</speaker>
<l>τὸ ποῖον, ὦ ξέν’; εἰπέ· παρὰ φίλου γὰρ ὢν</l>
<l>ἀνδρός, σάφ’ οἶδα, προσφιλεῖς λέξεις λόγους.</l>
</sp>
<sp>
<speaker>Παιδαγωγός</speaker>
<l>τέθνηκ’ Ὀρέστης· ἐν βραχεῖ ξυνθεὶς λέγω.</l>
</sp>
<sp>
<speaker>Ἠλέκτρα</speaker>
<l>οἲ ’γὼ τάλαιν’, ὄλωλα τῇδ’ ἐν ἡμέρᾳ.</l>
</sp>
<sp>
<speaker>Κλυταιμνήστρα</speaker>
<l n="675">τί φής, τί φής, ὦ ξεῖνε; μὴ ταύτης κλύε.</l>
</sp>
<sp>
<speaker>Παιδαγωγός</speaker>
<l>θανόντ’ Ὀρέστην νῦν τε καὶ πάλαι λέγω.</l>
</sp>
<sp>
<speaker>Ἠλέκτρα</speaker>
<l>ἀπωλόμην δύστηνος, οὐδέν εἰμ’ ἔτι.</l>
</sp>
<sp>
<speaker>Κλυταιμνήστρα</speaker>
<l>σὺ μὲν τὰ σαυτῆς πρᾶσς’, ἐμοὶ δὲ σύ, ξένε,</l>
<l>τἀληθὲς εἰπέ, τῷ τρόπῳ διόλλυται;</l>
<milestone ed="p" n="680" unit="card"/>
</sp>
<sp n="*paidagwgo/s">
<speaker>Παιδαγωγός</speaker>
<l n="680">κἀπεμπόμην πρὸς ταῦτα καὶ τὸ πᾶν φράσω.</l>
<l>κεῖνος γὰρ ἐλθὼν εἰς τὸ κλεινὸν Ἑλλάδος</l>
<l>πρόσχημ’ ἀγῶνος Δελφικῶν ἄθλων χάριν,</l>
<l>ὅτ’ ᾔσθετ’ ἀνδρὸς ὀρθίων κηρυγμάτων</l>
<l>δρόμον προκηρύξαντος, οὗ πρώτη κρίσις,</l>
<l n="685">εἰσῆλθε λαμπρός, πᾶσι τοῖς ἐκεῖ σέβας·</l>
<l>δρόμου δ’ ἰσώσας τἀφέσει  τὰ τέρματα</l>
<l>νίκης ἔχων ἐξῆλθε πάντιμον γέρας.</l>
<l>χὤπως μὲν ἐν πολλοῖσι παῦρά σοι λέγω</l>
<l>οὐκ οἶδα τοιοῦδ’ ἀνδρὸς ἔργα καὶ κράτη·</l>
<l n="690">ἓν δ’ ἴσθ’· ὅσων γὰρ εἰσεκήρυξαν βραβῆς</l>
<l>&lsqb;δρόμων διαύλων πένταθλ’ ἃ νομίζεται,&rsqb;</l>
<l>τούτων ἐνεγκὼν πάντα τἀπινίκια</l>
<l>ὠλβίζετ’, Ἀργεῖος μὲν ἀνακαλούμενος,</l>
<l>ὄνομα δ’ Ὀρέστης, τοῦ τὸ κλεινὸν Ἑλλάδος</l>
<l n="695">Ἀγαμέμνονος στράτευμ’ ἀγείραντός ποτε.</l>
<l>καὶ ταῦτα μὲν τοιαῦθ’· ὅταν δέ τις θεῶν</l>
<l>βλάπτῃ, δύναιτ’ ἂν οὐδ’ ἂν ἰσχύων φυγεῖν.</l>
<l>κεῖνος γὰρ ἄλλης ἡμέρας, ὅθ’ ἱππικῶν</l>
<l>ἦν ἡλίου τέλλοντος ὠκύπους ἀγών,</l>
<l n="700">εἰσῆλθε πολλῶν ἁρματηλατῶν μέτα.</l>
<l>εἷς ἦν Ἀχαιός, εἷς ἀπὸ Σπάρτης, δύο</l>
<l>Λίβυες ζυγωτῶν ἁρμάτων ἐπιστάται·</l>
<l>κἀκεῖνος ἐν τούτοισι, Θεσσαλὰς ἔχων</l>
<l>ἵππους, ὁ πέμπτος· ἕκτος ἐξ Αἰτωλίας</l>
<l n="705">ξανθαῖσι πώλοις· ἕβδομος Μάγνης ἀνήρ·</l>
<l>ὁ δ’ ὄγδοος λεύκιππος, Αἰνιὰν γένος·</l>
<l>ἔνατος Ἀθηνῶν τῶν θεοδμήτων ἄπο·</l>
<l>Βοιωτὸς ἄλλος, δέκατον ἐκπληρῶν ὄχον.</l>
<l>στάντες δ’ ἵν’ αὐτοὺς οἱ τεταγμένοι βραβῆς</l>
<l n="710">κλήροις ἔπηλαν καὶ κατέστησαν δίφρους,</l>
<l>χαλκῆς ὑπαὶ σάλπιγγος ᾖξαν· οἱ δ’ ἅμα</l>
<l>ἵπποις ὁμοκλήσαντες ἡνίας χεροῖν</l>
<l>ἔσεισαν· ἐν δὲ πᾶς ἐμεστώθη δρόμος</l>
<l>κτύπου κροτητῶν ἁρμάτων· κόνις δ’ ἄνω</l>
<l n="715">φορεῖθ’· ὁμοῦ δὲ πάντες ἀναμεμιγμένοι</l>
<l>φείδοντο κέντρων οὐδέν, ὡς ὑπερβάλοι</l>
<l>χνόας τις αὐτῶν καὶ φρυάγμαθ’ ἱππικά.</l>
<l>ὁμοῦ γὰρ ἀμφὶ νῶτα καὶ τροχῶν βάσεις</l>
<l>ἤφριζον, εἰσέβαλλον ἱππικαὶ πνοαί.</l>
<l n="720">κεῖνος δ’ ὑπ’ αὐτὴν ἐσχάτην στήλην ἔχων</l>
<l>ἔχριμπτ’ ἀεὶ σύριγγα, δεξιὸν δ’ ἀνεὶς</l>
<l>σειραῖον ἵππον εἶργε τὸν προσκείμενον.</l>
<l>καὶ πρὶν μὲν ὀρθοὶ πάντες ἕστασαν δίφροι·</l>
<l>ἔπειτα δ’ Αἰνιᾶνος ἀνδρὸς ἄστομοι</l>
<l n="725">πῶλοι βίᾳ φέρουσιν· ἐκ δ’ ὑποστροφῆς</l>
<l>τελοῦντες ἕκτον ἕβδομόν τ’ ἤδη δρόμον</l>
<l>μέτωπα συμπαίουσι Βαρκαίοις ὄχοις·</l>
<l>κἀντεῦθεν ἄλλος ἄλλον ἐξ ἑνὸς κακοῦ</l>
<l>ἔθραυε κἀνέπιπτε, πᾶν δ’ ἐπίμπλατο</l>
<l n="730">ναυαγίων Κρισαῖον ἱππικῶν πέδον.</l>
<milestone ed="p" n="731" unit="card"/>
<l>γνοὺς δ’ οὑξ Ἀθηνῶν δεινὸς ἡνιοστρόφος</l>
<l>ἔξω παρασπᾷ κἀνακωχεύει παρεὶς</l>
<l>κλύδων’ ἔφιππον ἐν μέσῳ κυκώμενον.</l>
<l>ἤλαυνε δ’ ἔσχατος μέν, ὑστέρας δ’ ἔχων</l>
<l n="735">πώλους Ὀρέστης, τῷ τέλει πίστιν φέρων·</l>
<l>ὅπως δ’ ὁρᾷ μόνον νιν ἐλλελειμμένον,</l>
<l>ὀξὺν δι’ ὤτων κέλαδον ἐνσείσας θοαῖς</l>
<l>πώλοις διώκει, κἀξισώσαντε ζυγὰ</l>
<l>ἠλαυνέτην, τότ’ ἄλλος, ἄλλοθ’ ἅτερος</l>
<l n="740">κάρα προβάλλων ἱππικῶν ὀχημάτων.</l>
<l>καὶ τοὺς μὲν ἄλλους πάντας ἀσφαλεῖς δρόμους</l>
<l>ὡρμᾶθ’ ὁ τλήμων ὀρθὸς ἐξ ὀρθῶν δίφρων·</l>
<l>ἔπειτα λύων ἡνίαν ἀριστερὰν</l>
<l>κάμπτοντος ἵππου λανθάνει στήλην ἄκραν</l>
<l n="745">παίσας· ἔθραυσε δ’ ἄξονος μέσας χνόας</l>
<l>κἀξ ἀντύγων ὤλισθεν· ἐν δ’ ἑλίσσεται</l>
<l>τμητοῖς ἱμᾶσι· τοῦ δὲ πίπτοντος πέδῳ</l>
<l>πῶλοι διεσπάρησαν ἐς μέσον δρόμον.</l>
<l>στρατὸς δ’ ὅπως ὁρᾷ νιν ἐκπεπτωκότα</l>
<l n="750">δίφρων, ἀνωλόλυξε τὸν νεανίαν,</l>
<l>οἷ’ ἔργα δράσας οἷα λαγχάνει κακά,</l>
<l>φορούμενος πρὸς οὖδας, ἄλλοτ’ οὐρανῷ</l>
<l>σκέλη προφαίνων, ἔς τέ νιν διφρηλάται,</l>
<l>μόλις κατασχεθόντες ἱππικὸν δρόμον,</l>
<l n="755">ἔλυσαν αἱματηρόν, ὥστε μηδένα</l>
<l>γνῶναι φίλων ἰδόντ’ ἂν ἄθλιον δέμας.</l>
<l>καί νιν πυρᾷ κέαντες εὐθὺς ἐν βραχεῖ</l>
<l>χαλκῷ μέγιστον σῶμα δειλαίας σποδοῦ</l>
<l>φέρουσιν ἄνδρες Φωκέων τεταγμένοι,</l>
<l n="760">ὅπως πατρῴας τύμβον ἐκλάχῃ χθονός.</l>
<l>τοιαῦτά σοι ταῦτ’ ἐστίν, ὡς μὲν ἐν λόγῳ</l>
<l>ἀλγεινά, τοῖς δ’ ἰδοῦσιν, οἵπερ εἴδομεν,</l>
<l>μέγιστα πάντων ὧν ὄπωπ’ ἐγὼ κακῶν.</l>
</sp>
<milestone ed="p" n="764" unit="card"/>
<sp>
<speaker>Χορός</speaker>
<l>φεῦ φεῦ· τὸ πᾶν δὴ δεσπόταισι τοῖς πάλαι</l>
<l n="765">πρόρριζον, ὡς ἔοικεν, ἔφθαρται γένος.</l>
</sp>
<sp>
<speaker>Κλυταιμνήστρα</speaker>
<l>ὦ Ζεῦ, τί ταῦτα, πότερον εὐτυχῆ λέγω,</l>
<l>ἢ δεινὰ μέν, κέρδη δέ; λυπηρῶς δ’ ἔχει,</l>
<l>εἰ τοῖς ἐμαυτῆς τὸν βίον σῴζω κακοῖς.</l>
</sp>
<sp>
<speaker>Παιδαγωγός</speaker>
<l>τί δ’ ὧδ’ ἀθυμεῖς, ὦ γύναι, τῷ νῦν λόγῳ;</l>
</sp>
<sp>
<speaker>Κλυταιμνήστρα</speaker>
<l n="770">δεινὸν τὸ τίκτειν ἐστίν· οὐδὲ γὰρ κακῶς</l>
<l>πάσχοντι μῖσος ὧν τέκῃ προσγίγνεται.</l>
</sp>
<sp>
<speaker>Παιδαγωγός</speaker>
<l>μάτην ἄρ’ ἡμεῖς, ὡς ἔοικεν, ἥκομεν.</l>
</sp>
<sp>
<speaker>Κλυταιμνήστρα</speaker>
<l>οὔτοι μάτην γε· πῶς γὰρ ἂν μάτην λέγοις,</l>
<l>εἴ μοι θανόντος πίστ’ ἔχων τεκμήρια</l>
<l n="775">προσῆλθες, ὅστις τῆς ἐμῆς ψυχῆς γεγώς,</l>
<l>μαστῶν ἀποστὰς καὶ τροφῆς ἐμῆς, φυγὰς</l>
<l>ἀπεξενοῦτο καί μ’, ἐπεὶ τῆσδε χθονὸς</l>
<l>ἐξῆλθεν, οὐκέτ’ εἶδεν, ἐγκαλῶν δέ μοι</l>
<l>φόνους πατρῴους δείν’ ἐπηπείλει τελεῖν;</l>
<l n="780">ὥστ’ οὔτε νυκτὸς ὕπνον οὔτ’ ἐξ ἡμέρας</l>
<l>ἐμὲ στεγάζειν ἡδύν, ἀλλ’ ὁ προστατῶν</l>
<l>χρόνος διῆγέ μ’ αἰὲν ὡς θανουμένην.</l>
<l>νῦν δ’&mdash;ἡμέρᾳ γὰρ τῇδ’ ἀπήλλαγμαι φόβου</l>
<l>πρὸς τῆσδ’ ἐκείνου θ’· ἥδε γὰρ μείζων βλάβη</l>
<l n="785">ξύνοικος ἦν μοι, τοὐμὸν ἐκπίνους’ ἀεὶ</l>
<l>ψυχῆς ἄκρατον αἷμα&mdash;νῦν δ’ ἕκηλά που</l>
<l>τῶν τῆσδ’ ἀπειλῶν οὕνεχ’ ἡμερεύσομεν.</l>
<milestone ed="p" n="788" unit="card"/>
</sp>
<sp>
<speaker>Ἠλέκτρα</speaker>
<l>οἴμοι τάλαινα· νῦν γὰρ οἰμῶξαι πάρα,</l>
<l>Ὀρέστα, τὴν σὴν ξυμφοράν, ὅθ’ ὧδ’ ἔχων</l>
<l n="790">πρὸς τῆσδ’ ὑβρίζει μητρός.  ἆρ’ ἔχει καλῶς;</l>
</sp>
<sp>
<speaker>Κλυταιμνήστρα</speaker>
<l>οὔτοι σύ· κεῖνος δ’ ὡς ἔχει καλῶς ἔχει.</l>
</sp>
<sp>
<speaker>Ἠλέκτρα</speaker>
<l>ἄκουε, Νέμεσι τοῦ θανόντος ἀρτίως.</l>
</sp>
<sp>
<speaker>Κλυταιμνήστρα</speaker>
<l>ἤκουσεν ὧν δεῖ κἀπεκύρωσεν καλῶς.</l>
</sp>
<sp>
<speaker>Ἠλέκτρα</speaker>
<l>ὕβριζε· νῦν γὰρ εὐτυχοῦσα τυγχάνεις.</l>
</sp>
<sp>
<speaker>Κλυταιμνήστρα</speaker>
<l n="795">οὔκουν Ὀρέστης καὶ σὺ παύσετον τάδε.</l>
</sp>
<sp>
<speaker>Ἠλέκτρα</speaker>
<l>πεπαύμεθ’ ἡμεῖς, οὐχ ὅπως σὲ παύσομεν.</l>
</sp>
<sp>
<speaker>Κλυταιμνήστρα</speaker>
<l>πολλῶν ἂν ἥκοις, ὦ ξέν’, ἄξιος τυχεῖν,</l>
<l>εἰ τήνδ’ ἔπαυσας τῆς πολυγλώσσου βοῆς.</l>
</sp>
<sp>
<speaker>Παιδαγωγός</speaker>
<l>οὐκοῦν ἀποστείχοιμ’ ἄν, εἰ τάδ’ εὖ κυρεῖ.</l>
</sp>
<sp>
<speaker>Κλυταιμνήστρα</speaker>
<l n="800">ἥκιστ’· ἐπείπερ οὔτ’ ἐμοῦ κατάξι’ ἂν</l>
<l>πράξειας οὔτε τοῦ πορεύσαντος ξένου.</l>
<l>ἀλλ’ εἴσιθ’ εἴσω· τήνδε δ’ ἔκτοθεν βοᾶν</l>
<l>ἔα τά θ’ αὑτῆς καὶ τὰ τῶν φίλων κακά.</l>
<milestone ed="p" n="804" unit="card"/>
</sp>
<sp>
<speaker>Ἠλέκτρα</speaker>
<l>ἆρ’ ὑμὶν ὡς ἀλγοῦσα κὠδυνωμένη</l>
<l n="805">δεινῶς δακρῦσαι κἀπικωκῦσαι δοκεῖ</l>
<l>τὸν υἱὸν ἡ δύστηνος ὧδ’ ὀλωλότα;</l>
<l>ἀλλ’ ἐγγελῶσα φροῦδος· ὦ τάλαιν’ ἐγώ.</l>
<l>Ὀρέστα φίλταθ’, ὥς μ’ ἀπώλεσας θανών.</l>
<l>ἀποσπάσας γὰρ τῆς ἐμῆς οἴχει φρενὸς</l>
<l n="810">αἵ μοι μόναι παρῆσαν ἐλπίδων ἔτι,</l>
<l>σὲ πατρὸς ἥξειν ζῶντα τιμωρόν ποτε</l>
<l>κἀμοῦ ταλαίνης.  νῦν δὲ ποῖ με χρὴ μολεῖν;</l>
<l>μόνη γάρ εἰμι, σοῦ τ’ ἀπεστερημένη</l>
<l>καὶ πατρός.  ἤδη δεῖ με δουλεύειν πάλιν</l>
<l n="815">ἐν τοῖσιν ἐχθίστοισιν ἀνθρώπων ἐμοὶ</l>
<l>φονεῦσι πατρός.  ἆρά μοι καλῶς ἔχει;</l>
<l>ἀλλ’ οὔ τι μὴν ἔγωγε τοῦ λοιποῦ χρόνου</l>
<l>ξύνοικος, εἴσειμ’, ἀλλὰ τῇδε πρὸς πύλῃ</l>
<l>παρεῖς’ ἐμαυτὴν ἄφιλος αὐανῶ βίον.</l>
<l n="820">πρὸς ταῦτα καινέτω τις, εἰ βαρύνεται,</l>
<l>τῶν ἔνδον ὄντων· ὡς χάρις μέν, ἢν κτάνῃ,</l>
<l>λύπη δ’, ἐὰν ζῶ· τοῦ βίου δ’ οὐδεὶς πόθος.</l>
<milestone ed="p" n="823" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>ποῦ ποτε κεραυνοὶ Διὸς ἢ ποῦ φαέθων</l>
<l n="825">Ἅλιος, εἰ ταῦτ’ ἐφορῶντες κρύπτουσιν ἕκηλοι;</l></sp>
<sp><speaker>Ἠλέκτρα</speaker>
<l>ἒ ἔ, αἰαῖ.</l></sp>
<sp><speaker>Χορός</speaker>
<l>ὦ παῖ, τί δακρύεις;</l></sp>
<sp><speaker>Ἠλέκτρα</speaker>
<l>φεῦ.</l></sp>
<sp><speaker>Χορός</speaker>
<l n="830">μηδὲν μέγ’ ἀύ̈σῃς.</l></sp>
<sp><speaker>Ἠλέκτρα</speaker>
<l part="I">ἀπολεῖς.</l></sp>
<sp><speaker>Χορός</speaker>
<l part="F">πῶς;</l></sp>
<sp><speaker>Ἠλέκτρα</speaker>
<l>εἰ τῶν φανερῶς οἰχομένων</l>
<l>εἰς Ἀί̈δαν ἐλπίδ’ ὑποίσεις, κατ’ ἐμοῦ τακομένας</l>
<l n="835">μᾶλλον ἐπεμβάσει.</l>
<milestone ed="p" n="836" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>οἶδα γὰρ ἄνακτ’ Ἀμφιάρεων χρυσοδέτοις</l>
<l>ἕρκεσι κρυφθέντα γυναικῶν· καὶ νῦν ὑπὸ γαίας</l></sp>
<sp><speaker>Ἠλέκτρα</speaker>
<l n="840">ἒ ἔ, ἰώ.</l></sp>
<sp><speaker>Χορός</speaker>
<l>πάμψυχος ἀνάσσει.</l></sp>
<sp><speaker>Ἠλέκτρα</speaker>
<l>φεῦ.</l></sp>
<sp><speaker>Χορός</speaker>
<l>φεῦ δῆτ’· ὀλοὰ γὰρ</l></sp>
<sp><speaker>Ἠλέκτρα</speaker>
<l part="I" n="845">ἐδάμη.</l></sp>
<sp><speaker>Χορός</speaker>
<l part="F">ναί.</l></sp>
<sp><speaker>Ἠλέκτρα</speaker>
<l>οἶδ’ οἶδ’· ἐφάνη γὰρ μελέτωρ</l>
<l>ἀμφὶ τὸν ἐν πένθει· ἐμοὶ δ’ οὔτις ἔτ’ ἔσθ’· ὃς γὰρ ἔτ’ ἦν,</l>
<l>φροῦδος ἀναρπασθείς.</l>
<milestone ed="p" n="849" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>δειλαία δειλαίων κυρεῖς.</l></sp>
<sp><speaker>Ἠλέκτρα</speaker>
<l n="850">κἀγὼ τοῦδ’ ἴστωρ, ὑπερίστωρ,</l>
<l>πανσύρτῳ παμμήνῳ πολλῶν</l>
<l>δεινῶν στυγνῶν τ’ αἰῶνι.</l></sp>
<sp><speaker>Χορός</speaker>
<l>εἴδομεν ἁθρήνεις.</l></sp>
<sp><speaker>Ἠλέκτρα</speaker>
<l n="855">μή μέ νυν μηκέτι</l>
<l>παραγάγῃς, ἵν’ οὐ</l></sp>
<sp><speaker>Χορός</speaker>
<l>τί φής;</l></sp>
<sp><speaker>Ἠλέκτρα</speaker>
<l>πάρεισιν ἐλπίδων ἔτι κοινοτόκων</l>
<l>εὐπατριδᾶν ἀρωγαί.</l>
<milestone ed="p" n="860" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l n="860">πᾶσι θνατοῖς ἔφυ μόρος.</l></sp>
<sp><speaker>Ἠλέκτρα</speaker>
<l>ἦ καὶ χαλάργοις ἐν ἁμίλλαις</l>
<l>οὕτως, ὡς κείνῳ δυστάνῳ,</l>
<l>τμητοῖς ὁλκοῖς ἐγκῦρσαι;</l></sp>
<sp><speaker>Χορός</speaker>
<l>ἄσκοπος ἁ λώβα.</l></sp>
<sp><speaker>Ἠλέκτρα</speaker>
<l n="865">πῶς γὰρ οὔκ; εἰ ξένος</l>
<l>ἄτερ ἐμᾶν χερῶν</l></sp>
<sp><speaker>Χορός</speaker>
<l>παπαῖ.</l></sp>
<sp><speaker>Ἠλέκτρα</speaker>
<l>κέκευθεν, οὔτε του τάφου ἀντιάσας</l>
<l n="870">οὔτε γόων παρ’ ἡμῶν.</l>
<milestone ed="p" n="871" unit="card"/></sp></div2>
</div1>
<div1 type="episode">
<sp>
<speaker>Χρυσόθεμις</speaker>
<l>ὑφ’ ἡδονῆς τοι, φιλτάτη, διώκομαι</l>
<l>τὸ κόσμιον μεθεῖσα σὺν τάχει μολεῖν·</l>
<l>φέρω γὰρ ἡδονάς τε κἀνάπαυλαν ὧν</l>
<l>πάροιθεν εἶχες καὶ κατέστενες κακῶν</l>
</sp>
<sp>
<speaker>Ἠλέκτρα</speaker>
<l n="875">πόθεν δ’ ἂν εὕροις τῶν ἐμῶν σὺ πημάτων</l>
<l>ἄρηξιν, οἷς ἴασιν οὐκ ἔνεστ’ ἰδεῖν;</l>
</sp>
<sp>
<speaker>Χρυσόθεμις</speaker>
<l>πάρεστ’ Ὀρέστης ἡμίν, ἴσθι τοῦτ’ ἐμοῦ</l>
<l>κλύους’, ἐναργῶς, ὥσπερ εἰσορᾷς ἐμέ.</l>
</sp>
<sp>
<speaker>Ἠλέκτρα</speaker>
<l>ἀλλ’ ἦ μέμηνας, ὦ τάλαινα, κἀπὶ τοῖς</l>
<l n="880">σαυτῆς κακοῖσι κἀπὶ τοῖς ἐμοῖς γελᾷς;</l>
</sp>
<sp>
<speaker>Χρυσόθεμις</speaker>
<l>μὰ τὴν πατρῴαν ἑστίαν, ἀλλ’ οὐχ ὕβρει</l>
<l>λέγω τάδ’, ἀλλ’ ἐκεῖνον ὡς παρόντα νῷν.</l>
</sp>
<sp>
<speaker>Ἠλέκτρα</speaker>
<l>οἴμοι τάλαινα· καὶ τίνος βροτῶν λόγον</l>
<l>τόνδ’ εἰσακούσας’ ὧδε πιστεύεις ἄγαν;</l>
</sp>
<sp>
<speaker>Χρυσόθεμις</speaker>
<l n="885">ἐγὼ μὲν ἐξ ἐμοῦ τε κοὐκ ἄλλης, σαφῆ</l>
<l>σημεῖ’ ἰδοῦσα, τῷδε πιστεύω λόγῳ.</l>
</sp>
<sp>
<speaker>Ἠλέκτρα</speaker>
<l>τίν’, ὦ τάλαιν’, ἔχουσα πίστιν; ἐς τί μοι</l>
<l>βλέψασα θάλπει τῷδ’ ἀνηκέστῳ πυρί;</l>
</sp>
<sp>
<speaker>Χρυσόθεμις</speaker>
<l>πρός νυν θεῶν ἄκουσον, ὡς μαθοῦσά μου</l>
<l n="890">τὸ λοιπὸν ἢ φρονοῦσαν ἢ μωρὰν λέγῃς.</l>
</sp>
<sp>
<speaker>Ἠλέκτρα</speaker>
<l>σὺ δ’ οὖν λέγ’, εἴ σοι τῷ λόγῳ τις ἡδονή.</l>
<milestone ed="p" n="892" unit="card"/>
</sp>
<sp>
<speaker>Χρυσόθεμις</speaker>
<l>καὶ δὴ λέγω σοι πᾶν ὅσον κατειδόμην.</l>
<l>ἐπεὶ γὰρ ἦλθον πατρὸς ἀρχαῖον τάφον,</l>
<l>ὁρῶ κολώνης ἐξ ἄκρας νεορρύτους</l>
<l n="895">πηγὰς γάλακτος καὶ περιστεφῆ κύκλῳ</l>
<l>πάντων ὅς’ ἐστὶν ἀνθέων θήκην πατρός.</l>
<l>ἰδοῦσα δ’ ἔσχον θαῦμα, καὶ περισκοπῶ</l>
<l>μή πού τις ἡμῖν ἐγγὺς ἐγχρίμπτῃ βροτῶν.</l>
<l>ὡς δ’ ἐν γαλήνῃ πάντ’ ἐδερκόμην τόπον,</l>
<l n="900">τύμβου προσεῖρπον ἆσσον· ἐσχάτης δ’ ὁρῶ</l>
<l>πυρᾶς νεώρη βόστρυχον τετμημένον·</l>
<l>κεὐθὺς τάλαιν’ ὡς εἶδον, ἐμπαίει τί μοι</l>
<l>ψυχῇ σύνηθες ὄμμα, φιλτάτου βροτῶν</l>
<l>πάντων Ὀρέστου τοῦθ’ ὁρᾶν τεκμήριον·</l>
<l n="905">καὶ χερσὶ βαστάσασα δυσφημῶ μὲν οὔ,</l>
<l>χαρᾷ δὲ πίμπλημ’ εὐθὺς ὄμμα δακρύων.</l>
<l>καὶ νῦν θ’ ὁμοίως καὶ τότ’ ἐξεπίσταμαι</l>
<l>μή του τόδ’ ἀγλάϊσμα πλὴν κείνου μολεῖν·</l>
<l>τῷ γὰρ προσήκει πλήν γ’ ἐμοῦ καὶ σοῦ τόδε;</l>
<l n="910">κἀγὼ μὲν οὐκ ἔδρασα, τοῦτ’ ἐπίσταμαι,</l>
<l>οὐδ’ αὖ σύ· πῶς γάρ; ᾗ γε μηδὲ πρὸς θεοὺς</l>
<l>ἔξεστ’ ἀκλαύστῳ τῆσδ’ ἀποστῆναι στέγης.</l>
<l>ἀλλ’ οὐδὲ μὲν δὴ μητρὸς οὔθ’ ὁ νοῦς φιλεῖ</l>
<l>τοιαῦτα πράσσειν οὔτε δρῶς’ ἐλάνθαν’ ἄν·</l>
<l n="915">ἀλλ’ ἔστ’ Ὀρέστου ταῦτα τἀπιτύμβια.</l>
<l>ἀλλ’, ὦ φίλη, θάρσυνε· τοῖς αὐτοῖσί τοι</l>
<l>οὐχ αὑτὸς αἰεὶ δαιμόνων παραστατεῖ.</l>
<l>νῷν ἦν τὰ πρόσθεν στυγνός· ἡ δὲ νῦν ἴσως</l>
<l>πολλῶν ὑπάρξει κῦρος ἡμέρα καλῶν.</l>
<milestone ed="p" n="920" unit="card"/>
</sp>
<sp>
<speaker>Ἠλέκτρα</speaker>
<l n="920">φεῦ, τῆς ἀνοίας ὥς ς’ ἐποικτίρω πάλαι.</l>
</sp>
<sp>
<speaker>Χρυσόθεμις</speaker>
<l>τί δ’ ἔστιν; οὐ πρὸς ἡδονὴν λέγω τάδε;</l>
</sp>
<sp>
<speaker>Ἠλέκτρα</speaker>
<l>οὐκ οἶσθ’ ὅποι γῆς οὐδ’ ὅποι γνώμης φέρει.</l>
</sp>
<sp>
<speaker>Χρυσόθεμις</speaker>
<l>πῶς δ’ οὐκ ἐγὼ κάτοιδ’ ἅ γ’ εἶδον ἐμφανῶς;</l>
</sp>
<sp>
<speaker>Ἠλέκτρα</speaker>
<l>τέθνηκεν, ὦ τάλαινα, τἀκείνου δέ σοι</l>
<l n="925">σωτήρι’ ἔρρει· μηδὲν εἰς κεῖνόν γ’ ὅρα.</l>
</sp>
<sp>
<speaker>Χρυσόθεμις</speaker>
<l>οἴμοι τάλαινα· τοῦ τάδ’ ἤκουσας βροτῶν;</l>
</sp>
<sp>
<speaker>Ἠλέκτρα</speaker>
<l>τοῦ πλησίον παρόντος, ἡνίκ’ ὤλλυτο.</l>
</sp>
<sp>
<speaker>Χρυσόθεμις</speaker>
<l>καὶ ποῦ ’στιν οὗτος; θαῦμά τοί μ’ ὑπέρχεται.</l>
</sp>
<sp>
<speaker>Ἠλέκτρα</speaker>
<l>κατ’ οἶκον, ἡδὺς οὐδὲ μητρὶ δυσχερής.</l>
</sp>
<sp>
<speaker>Χρυσόθεμις</speaker>
<l n="930">οἴμοι τάλαινα· τοῦ γὰρ ἀνθρώπων ποτ’ ἦν</l>
<l>τὰ πολλὰ πατρὸς πρὸς τάφον κτερίσματα;</l>
</sp>
<sp>
<speaker>Ἠλέκτρα</speaker>
<l>οἶμαι μάλιστ’ ἔγωγε τοῦ τεθνηκότος</l>
<l>μνημεῖ’ Ὀρέστου ταῦτα προσθεῖναί τινα.</l>
</sp>
<sp>
<speaker>Χρυσόθεμις</speaker>
<l>ὦ δυστυχής· ἐγὼ δὲ σὺν χαρᾷ λόγους</l>
<l n="935">τοιούσδ’ ἔχους’ ἔσπευδον, οὐκ εἰδυῖ’ ἄρα</l>
<l>ἵν’ ἦμεν ἄτης· ἀλλὰ νῦν, ὅθ’ ἱκόμην,</l>
<l>τά τ’ ὄντα πρόσθεν ἄλλα θ’ εὑρίσκω κακά.</l>
</sp>
<sp>
<speaker>Ἠλέκτρα</speaker>
<l>οὕτως ἔχει σοι ταῦτ’· ἐὰν δέ μοι πίθῃ,</l>
<l>τῆς νῦν παρούσης πημονῆς λύσεις βάρος.</l>
</sp>
<sp>
<speaker>Χρυσόθεμις</speaker>
<l n="940">ἦ τοὺς θανόντας ἐξαναστήσω ποτέ;</l>
</sp>
<sp>
<speaker>Ἠλέκτρα</speaker>
<l>οὐκ ἔσθ’ ὅ γ’ εἶπον· οὐ γὰρ ὧδ’ ἄφρων ἔφυν.</l>
</sp>
<sp>
<speaker>Χρυσόθεμις</speaker>
<l>τί γὰρ κελεύεις ὧν ἐγὼ φερέγγυος;</l>
</sp>
<sp>
<speaker>Ἠλέκτρα</speaker>
<l>τλῆναί σε δρῶσαν ἃν ἐγὼ παραινέσω.</l>
</sp>
<sp>
<speaker>Χρυσόθεμις</speaker>
<l>ἀλλ’ εἴ τις ὠφέλειά γ’, οὐκ ἀπώσομαι.</l>
</sp>
<sp>
<speaker>Ἠλέκτρα</speaker>
<l n="945">ὅρα, πόνου τοι χωρὶς οὐδὲν εὐτυχεῖ.</l>
</sp>
<sp>
<speaker>Χρυσόθεμις</speaker>
<l>ὁρῶ.  ξυνοίσω πᾶν ὅσονπερ ἂν σθένω.</l>
<milestone ed="p" n="947" unit="card"/>
</sp>
<sp>
<speaker>Ἠλέκτρα</speaker>
<l>ἄκουε δή νυν ᾗ βεβούλευμαι ποεῖν.</l>
<l>παρουσίαν μὲν οἶσθα καὶ σύ που φίλων</l>
<l>ὡς οὔτις ἡμῖν ἔστιν, ἀλλ’ Ἅιδης λαβὼν</l>
<l n="950">ἀπεστέρηκε καὶ μόνα λελείμμεθον.</l>
<l>ἐγὼ δ’ ἕως μὲν τὸν κασίγνητον βίῳ</l>
<l>θάλλοντ’ ἔτ’ εἰσήκουον, εἶχον ἐλπίδας</l>
<l>φόνου ποτ’ αὐτὸν πράκτορ’ ἵξεσθαι πατρός·</l>
<l>νῦν δ’ ἡνίκ’ οὐκέτ’ ἔστιν, εἰς σὲ δὴ βλέπω,</l>
<l n="955">ὅπως τὸν αὐτόχειρα πατρῴου φόνου</l>
<l>ξὺν τῇδ’ ἀδελφῇ μὴ κατοκνήσεις κτανεῖν</l>
<l>Αἴγισθον· οὐδὲν γάρ σε δεῖ κρύπτειν μ’ ἔτι.</l>
<l>ποῖ γὰρ μενεῖς ῥᾴθυμος, εἰς τίν’ ἐλπίδων</l>
<l>βλέψας’ ἔτ’ ὀρθήν; ᾗ πάρεστι μὲν στένειν</l>
<l n="960">πλούτου πατρῴου κτῆσιν ἐστερημένῃ,</l>
<l>πάρεστι δ’ ἀλγεῖν ἐς τοσόνδε τοῦ χρόνου</l>
<l>ἄλεκτρα γηράσκουσαν ἀνυμέναιά τε.</l>
<l>καὶ τῶνδε μέντοι μηκέτ’ ἐλπίσῃς ὅπως</l>
<l>τεύξει ποτ’·  οὐ γὰρ ὧδ’ ἄβουλός ἐστ’ ἀνὴρ</l>
<l n="965">Αἴγισθος ὥστε σόν ποτ’ ἢ κἀμὸν γένος</l>
<l>βλαστεῖν ἐᾶσαι, πημονὴν αὑτῷ σαφῆ.</l>
<l>ἀλλ’ ἢν ἐπίσπῃ τοῖς ἐμοῖς βουλεύμασιν,</l>
<l>πρῶτον μὲν εὐσέβειαν ἐκ πατρὸς κάτω</l>
<l>θανόντος οἴσει τοῦ κασιγνήτου θ’ ἅμα·</l>
<l n="970">ἔπειτα δ’, ὥσπερ ἐξέφυς, ἐλευθέρα</l>
<l>καλεῖ τὸ λοιπὸν καὶ γάμων ἐπαξίων</l>
<l>τεύξει· φιλεῖ γὰρ πρὸς τὰ χρηστὰ πᾶς ὁρᾶν.</l>
<l>λόγων γε μὴν εὔκλειαν οὐχ ὁρᾷς ὅσην</l>
<l>σαυτῇ τε κἀμοὶ προσβαλεῖς πεισθεῖς’ ἐμοί;</l>
<l n="975">τίς γάρ ποτ’ ἀστῶν ἢ ξένων ἡμᾶς ἰδὼν</l>
<l>τοιοῖσδ’ ἐπαίνοις οὐχὶ δεξιώσεται·</l>
<l>ἴδεσθε τώδε τὼ κασιγνήτω, φίλοι,</l>
<l>ὣ τὸν πατρῷον οἶκον ἐξεσωσάτην,</l>
<l>ὣ τοῖσιν ἐχθροῖς εὖ βεβηκόσιν ποτὲ</l>
<l n="980">ψυχῆς ἀφειδήσαντε προὐστήτην φόνου·</l>
<l>τούτω φιλεῖν χρή, τώδε χρὴ πάντας σέβειν,</l>
<l>τώδ’ ἔν θ’ ἑορταῖς ἔν τε πανδήμῳ πόλει</l>
<l>τιμᾶν ἅπαντας οὕνεκ’ ἀνδρείας χρεών.</l>
<l>τοιαῦτά τοι νὼ πᾶς τις ἐξερεῖ βροτῶν,</l>
<l n="985">ζώσαιν θανούσαιν θ’ ὥστε μὴ ’κλιπεῖν κλέος.</l>
<l>ἀλλ’, ὦ φίλη, πείσθητι, συμπόνει πατρί,</l>
<l>σύγκαμν’ ἀδελφῷ, παῦσον ἐκ κακῶν ἐμέ,</l>
<l>παῦσον δὲ σαυτήν, τοῦτο γιγνώσκους’ ὅτι</l>
<l>ζῆν αἰσχρὸν αἰσχρῶς τοῖς καλῶς πεφυκόσιν.</l>
<milestone ed="p" n="990" unit="card"/>
</sp>
<sp>
<speaker>Χορός</speaker>
<l n="990">ἐν τοῖς τοιούτοις ἐστὶν ἡ προμηθία</l>
<l>καὶ τῷ λέγοντι καὶ κλύοντι σύμμαχος.</l>
</sp>
<sp>
<speaker>Χρυσόθεμις</speaker>
<l>καὶ πρίν γε φωνεῖν, ὦ γυναῖκες, εἰ φρενῶν</l>
<l>ἐτύγχαν’ αὕτη μὴ κακῶν, ἐσῴζετ’ ἂν</l>
<l>τὴν εὐλάβειαν, ὥσπερ οὐχὶ σῴζεται.</l>
<l n="995">ποῖ γάρ ποτ’ ἐμβλέψασα τοιοῦτον θράσος</l>
<l>αὐτή θ’ ὁπλίζει κἄμ’ ὑπηρετεῖν καλεῖς;</l>
<l>οὐκ εἰσορᾷς; γυνὴ μὲν οὐδ’ ἀνὴρ ἔφυς,</l>
<l>σθένεις δ’ ἔλασσον τῶν ἐναντίων χερί.</l>
<l>δαίμων δὲ τοῖς μὲν εὐτυχεῖ καθ’ ἡμέραν,</l>
<l n="1000">ἡμῖν δ’ ἀπορρεῖ κἀπὶ μηδὲν ἔρχεται.</l>
<l>τίς οὖν τοιοῦτον ἄνδρα βουλεύων ἑλεῖν</l>
<l>ἄλυπος ἄτης ἐξαπαλλαχθήσεται;</l>
<l>ὅρα κακῶς πράσσοντε μὴ μείζω κακὰ</l>
<l>κτησώμεθ’, εἴ τις τούσδ’ ἀκούσεται λόγους.</l>
<l n="1005">λύει γὰρ ἡμῖν οὐδὲν οὐδ’ ἐπωφελεῖ</l>
<l>βάξιν καλὴν λαβόντε δυσκλεῶς θανεῖν.</l>
<l>οὐ γὰρ θανεῖν ἔχθιστον, ἀλλ’ ὅταν θανεῖν</l>
<l>χρῄζων τις εἶτα μηδὲ τοῦτ’ ἔχῃ λαβεῖν.</l>
<l>ἀλλ’ ἀντιάζω, πρὶν πανωλέθρους τὸ πᾶν</l>
<l n="1010">ἡμᾶς τ’ ὀλέσθαι κἀξερημῶσαι γένος,</l>
<l>κατάσχες ὀργήν.  καὶ τὰ μὲν λελεγμένα</l>
<l>ἄρρητ’ ἐγώ σοι κἀτελῆ φυλάξομαι,</l>
<l>αὐτὴ δὲ νοῦν σχὲς ἀλλὰ τῷ χρόνῳ ποτέ,</l>
<l>σθένουσα μηδὲν τοῖς κρατοῦσιν εἰκαθεῖν.</l>
<milestone ed="p" n="1015" unit="card"/>
</sp>
<sp>
<speaker>Χορός</speaker>
<l n="1015">πείθου· προνοίας οὐδὲν ἀνθρώποις ἔφυ</l>
<l>κέρδος λαβεῖν ἄμεινον οὐδὲ νοῦ σοφοῦ.</l>
</sp>
<sp>
<speaker>Ἠλέκτρα</speaker>
<l>ἀπροσδόκητον οὐδὲν εἴρηκας· καλῶς δ’</l>
<l>ᾔδη ς’ ἀπορρίψουσαν ἁπηγγελλόμην.</l>
<l>ἀλλ’ αὐτόχειρί μοι μόνῃ τε δραστέον</l>
<l n="1020">τοὔργον τόδ’·  οὐ γὰρ δὴ κενόν γ’ ἀφήσομεν.</l>
</sp>
<sp>
<speaker>Χρυσόθεμις</speaker>
<l>φεῦ·</l>
<l>εἴθ’ ὤφελες τοιάδε τὴν γνώμην πατρὸς</l>
<l>θνῄσκοντος εἶναι· πᾶν γὰρ ἂν κατειργάσω.</l>
</sp>
<sp>
<speaker>Ἠλέκτρα</speaker>
<l>ἀλλ’ ἦ φύσιν γε, τὸν δὲ νοῦν ἥσσων τότε.</l>
</sp>
<sp>
<speaker>Χρυσόθεμις</speaker>
<l>ἄσκει τοιαύτη νοῦν δι’ αἰῶνος μένειν.</l>
</sp>
<sp>
<speaker>Ἠλέκτρα</speaker>
<l n="1025">ὡς οὐχὶ συνδράσουσα νουθετεῖς τάδε.</l>
</sp>
<sp>
<speaker>Χρυσόθεμις</speaker>
<l>εἰκὸς γὰρ ἐγχειροῦντα καὶ πράσσειν κακῶς.</l>
</sp>
<sp>
<speaker>Ἠλέκτρα</speaker>
<l>ζηλῶ σε τοῦ νοῦ, τῆς δὲ δειλίας στυγῶ.</l>
</sp>
<sp>
<speaker>Χρυσόθεμις</speaker>
<l>ἀνέξομαι κλύουσα χὤταν εὖ λέγῃς.</l>
</sp>
<sp>
<speaker>Ἠλέκτρα</speaker>
<l>ἀλλ’ οὔ ποτ’ ἐξ ἐμοῦ γε μὴ πάθῃς τόδε.</l>
</sp>
<sp>
<speaker>Χρυσόθεμις</speaker>
<l n="1030">μακρὸς τὸ κρῖναι ταῦτα χὠ λοιπὸς χρόνος.</l>
</sp>
<sp>
<speaker>Ἠλέκτρα</speaker>
<l>ἄπελθε· σοὶ γὰρ ὠφέλησις οὐκ ἔνι.</l>
</sp>
<sp>
<speaker>Χρυσόθεμις</speaker>
<l>ἔνεστιν· ἀλλὰ σοὶ μάθησις οὐ πάρα.</l>
</sp>
<sp>
<speaker>Ἠλέκτρα</speaker>
<l>ἐλθοῦσα μητρὶ ταῦτα πάντ’ ἔξειπε σῇ.</l>
</sp>
<sp>
<speaker>Χρυσόθεμις</speaker>
<l>οὐδ’ αὖ τοσοῦτον ἔχθος ἐχθαίρω ς’ ἐγώ.</l>
</sp>
<sp>
<speaker>Ἠλέκτρα</speaker>
<l n="1035">ἀλλ’ οὖν ἐπίστω γ’ οἷ μ’ ἀτιμίας ἄγεις.</l>
</sp>
<sp>
<speaker>Χρυσόθεμις</speaker>
<l>ἀτιμίας μὲν οὔ, προμηθίας δὲ σοῦ.</l>
</sp>
<sp>
<speaker>Ἠλέκτρα</speaker>
<l>τῷ σῷ δικαίῳ δῆτ’ ἐπισπέσθαι με δεῖ;</l>
</sp>
<sp>
<speaker>Χρυσόθεμις</speaker>
<l>ὅταν γὰρ εὖ φρονῇς, τόθ’ ἡγήσει σὺ νῷν.</l>
</sp>
<sp>
<speaker>Ἠλέκτρα</speaker>
<l>ἦ δεινὸν εὖ λέγουσαν ἐξαμαρτάνειν.</l>
</sp>
<sp>
<speaker>Χρυσόθεμις</speaker>
<l n="1040">εἴρηκας ὀρθῶς ᾧ σὺ πρόσκεισαι κακῷ.</l>
</sp>
<sp>
<speaker>Ἠλέκτρα</speaker>
<l>τί δ’; οὐ δοκῶ σοι ταῦτα σὺν δίκῃ λέγειν;</l>
</sp>
<sp>
<speaker>Χρυσόθεμις</speaker>
<l>ἀλλ’ ἔστιν ἔνθα χἠ δίκη βλάβην φέρει.</l>
</sp>
<sp>
<speaker>Ἠλέκτρα</speaker>
<l>τούτοις ἐγὼ ζῆν τοῖς νόμοις οὐ βούλομαι.</l>
</sp>
<sp>
<speaker>Χρυσόθεμις</speaker>
<l>ἀλλ’ εἰ ποήσεις ταῦτ’, ἐπαινέσεις ἐμέ.</l>
</sp>
<sp>
<speaker>Ἠλέκτρα</speaker>
<l n="1045">καὶ μὴν ποήσω γ’ οὐδὲν ἐκπλαγεῖσά σε.</l>
</sp>
<sp>
<speaker>Χρυσόθεμις</speaker>
<l>καὶ τοῦτ’ ἀληθές, οὐδὲ βουλεύσει πάλιν;</l>
</sp>
<sp>
<speaker>Ἠλέκτρα</speaker>
<l>βουλῆς γὰρ οὐδέν ἐστιν ἔχθιον κακῆς.</l>
</sp>
<sp>
<speaker>Χρυσόθεμις</speaker>
<l>φρονεῖν ἔοικας οὐδὲν ὧν ἐγὼ λέγω.</l>
</sp>
<sp>
<speaker>Ἠλέκτρα</speaker>
<l>πάλαι δέδοκται ταῦτα κοὐ νεωστί μοι.</l>
<milestone ed="p" n="1050" unit="card"/>
</sp>
<sp>
<speaker>Χρυσόθεμις</speaker>
<l n="1050">ἄπειμι τοίνυν· οὔτε γὰρ σὺ τἄμ’ ἔπη</l>
<l>τολμᾷς ἐπαινεῖν οὔτ’ ἐγὼ τοὺς σοὺς τρόπους.</l>
</sp>
<sp>
<speaker>Ἠλέκτρα</speaker>
<l>ἀλλ’ εἴσιθ’.  οὔ σοι μὴ μεθέψομαί ποτε,</l>
<l>οὐδ’ ἢν σφόδρ’ ἱμείρουσα τυγχάνῃς· ἐπεὶ</l>
<l>πολλῆς ἀνοίας καὶ τὸ θηρᾶσθαι κενά.</l>
</sp>
<sp>
<speaker>Χρυσόθεμις</speaker>
<l n="1055">ἀλλ’  εἰ σεαυτῇ τυγχάνεις δοκοῦσά τι</l>
<l>φρονεῖν, φρόνει τοιαῦθ’.  ὅταν γὰρ ἐν κακοῖς</l>
<l>ἤδη βεβήκῃς, τἄμ’ ἐπαινέσεις ἔπη.</l>
<milestone ed="p" n="1058" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l n="1060">τί τοὺς ἄνωθεν φρονιμωτάτους οἰωνοὺς ἐσορώμενοι τροφᾶς</l>
<l>κηδομένους ἀφ’ ὧν τε βλάστωσιν ἀφ’ ὧν τ’ ὄνασιν εὕρ-</l>
<l>ωσι,  τάδ’ οὐκ ἐπ’ ἴσας τελοῦμεν;</l>
<l>ἀλλ’ οὐ τὰν Διὸς ἀστραπὰν</l>
<l>καὶ τὰν οὐρανίαν Θέμιν,</l>
<l n="1065">δαρὸν οὐκ ἀπόνητοι.</l>
<l>ὦ χθονία βροτοῖσι φάμα, κατά μοι βόασον οἰκτρὰν</l>
<l>ὄπα τοῖς ἔνερθ’ Ἀτρείδαις, ἀχόρευτα φέρους’</l>
<l>ὀνείδη·</l>
<milestone ed="p" n="1070" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l n="1070">ὅτι σφὶν ἤδη τὰ μὲν ἐκ δόμων νοσεῖ δή, τὰ δὲ πρὸς τέκνων διπλῆ</l>
<l>φύλοπις οὐκέτ’ ἐξισοῦται φιλοτασίῳ διαί-</l>
<l>τᾳ· πρόδοτος δὲ μόνα σαλεύει</l>
<l n="1075">Ἠλέκτρα, τὸν ἀεὶ  πατρὸς</l>
<l>δειλαία στενάχους’, ὅπως</l>
<l>ἁ πάνδυρτος ἀηδών,</l>
<l>οὔτε τι τοῦ θανεῖν προμηθὴς τό τε μὴ βλέπειν ἑτοίμα,</l>
<l n="1080">διδύμαν ἑλοῦς’ Ἐρινύν· τίς ἂν εὔπατρις ὧδε βλάστοι;</l>
<milestone ed="p" n="1082" unit="card"/></sp></div2>
<div2 type="strophe" n="2">
<sp><speaker>Χορός</speaker>
<l>οὐδεὶς τῶν ἀγαθῶν γὰρ</l>
<l>ζῶν κακῶς εὔκλειαν αἰσχῦναι θέλει</l>
<l>νώνυμος, ὦ παῖ παῖ.</l>
<l n="1085">ὡς καὶ σὺ πάγκλαυτον αἰῶνα κοινὸν εἵλου,</l>
<l>τὸ μὴ καλὸν καθοπλίσασα, δύο φέρειν ἐν ἑνὶ λόγῳ,</l>
<l>σοφά τ’ ἀρίστα τε παῖς κεκλῆσθαι.</l>
<milestone ed="p" n="1090" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l n="1090">ζῴης μοι καθύπερθεν</l>
<l>χειρὶ καὶ πλούτῳ τεῶν ἐχθρῶν ὅσον</l>
<l>νῦν ὑπόχειρ  ναίεις·</l>
<l>ἐπεί ς’ ἐφηύρηκα μοίρᾳ μὲν οὐκ ἐν ἐσθλᾷ</l>
<l n="1095">βεβῶσαν, ἃ δὲ μέγιστ’ ἔβλαστε νόμιμα, τῶνδε φερομέναν</l>
<l>ἄριστα τᾷ Ζηνὸς  εὐσεβείᾳ.</l>
<milestone ed="p" n="1098" unit="card"/></sp></div2>
</div1>
<div1 type="episode">
<sp>
<speaker>Ὀρέστης</speaker>
<l>ἆρ’, ὦ γυναῖκες, ὀρθά τ’ εἰσηκούσαμεν</l>
<l>ὀρθῶς θ’ ὁδοιποροῦμεν ἔνθα χρῄζομεν;</l>
</sp>
<sp>
<speaker>Χορός</speaker>
<l n="1100">τί δ’ ἐξερευνᾷς καὶ τί βουληθεὶς πάρει;</l>
</sp>
<sp>
<speaker>Ὀρέστης</speaker>
<l>Αἴγισθον ἔνθ’ ᾤκηκεν ἱστορῶ πάλαι.</l>
</sp>
<sp>
<speaker>Χορός</speaker>
<l>ἀλλ’ εὖ θ’ ἱκάνεις χὠ φράσας ἀζήμιος.</l>
</sp>
<sp>
<speaker>Ὀρέστης</speaker>
<l>τίς οὖν ἂν ὑμῶν τοῖς ἔσω φράσειεν ἂν</l>
<l>ἡμῶν ποθεινὴν κοινόπουν παρουσίαν;</l>
</sp>
<sp>
<speaker>Χορός</speaker>
<l n="1105">ἥδ’, εἰ τὸν ἄγχιστόν γε κηρύσσειν χρεών.</l>
</sp>
<sp>
<speaker>Ὀρέστης</speaker>
<l>ἴθ’, ὦ γύναι, δήλωσον εἰσελθοῦς’ ὅτι</l>
<l>Φωκῆς ματεύους’ ἄνδρες Αἴγισθόν τινες,</l>
</sp>
<sp>
<speaker>Ἠλέκτρα</speaker>
<l>οἴμοι τάλαιν’, οὐ δή ποθ’ ἧς ἠκούσαμεν</l>
<l>φήμης φέροντες ἐμφανῆ τεκμήρια;</l>
</sp>
<sp>
<speaker>Ὀρέστης</speaker>
<l n="1110">οὐκ οἶδα τὴν σὴν κληδόν’· ἀλλά μοι γέρων</l>
<l>ἐφεῖτ’ Ὀρέστου Στρόφιος ἀγγεῖλαι πέρι.</l>
</sp>
<sp>
<speaker>Ἠλέκτρα</speaker>
<l>τί δ’ ἔστιν, ὦ ξέν’; ὥς μ’ ὑπέρχεται φόβος.</l>
</sp>
<sp>
<speaker>Ὀρέστης</speaker>
<l>φέροντες αὐτοῦ σμικρὰ λείψαν’ ἐν βραχεῖ</l>
<l>τεύχει θανόντος, ὡς ὁρᾷς, κομίζομεν.</l>
</sp>
<sp>
<speaker>Ἠλέκτρα</speaker>
<l n="1115">οἲ ’γὼ τάλαινα, τοῦτ’ ἐκεῖν’ ἤδη σαφὲς</l>
<l>πρόχειρον ἄχθος, ὡς ἔοικε, δέρκομαι.</l>
</sp>
<sp>
<speaker>Ὀρέστης</speaker>
<l>εἴπερ τι κλαίεις τῶν Ὀρεστείων κακῶν,</l>
<l>τόδ’ ἄγγος ἴσθι σῶμα τοὐκείνου στέγον.</l>
</sp>
<sp>
<speaker>Ἠλέκτρα</speaker>
<l>ὦ ξεῖνε, δός νυν, πρὸς θεῶν, εἴπερ τόδε</l>
<l n="1120">κέκευθεν αὐτὸν τεῦχος, εἰς χεῖρας λαβεῖν,</l>
<l>ὅπως ἐμαυτὴν καὶ γένος τὸ πᾶν ὁμοῦ</l>
<l>ξὺν τῇδε κλαύσω κἀποδύρωμαι σποδῷ.</l>
</sp>
<sp>
<speaker>Ὀρέστης</speaker>
<l>δόθ’, ἥτις ἐστί, προσφέροντες· οὐ γὰρ ὡς</l>
<l>ἐν δυσμενείᾳ γ’ οὖς’ ἐπαιτεῖται τάδε,</l>
<l n="1125">ἀλλ’ ἢ φίλων τις ἢ πρὸς αἵματος φύσιν.</l>
<milestone ed="p" n="1126" unit="card"/>
</sp>
<sp n="*)hle/ktra">
<speaker>Ἠλέκτρα</speaker>
<l>ὦ φιλτάτου μνημεῖον ἀνθρώπων ἐμοὶ</l>
<l>ψυχῆς Ὀρέστου λοιπόν, ὥς ς’ ἀπ’ ἐλπίδων</l>
<l>οὐχ ὧνπερ ἐξέπεμπον εἰσεδεξάμην.</l>
<l>νῦν μὲν γὰρ οὐδὲν ὄντα βαστάζω χεροῖν,</l>
<l n="1130">δόμων δέ ς’, ὦ παῖ, λαμπρὸν ἐξέπεμψ’ ἐγώ.</l>
<l>ὡς ὤφελον πάροιθεν ἐκλιπεῖν βίον,</l>
<l>πρὶν ἐς ξένην σε γαῖαν ἐκπέμψαι χεροῖν</l>
<l>κλέψασα ταῖνδε κἀνασώσασθαι φόνου,</l>
<l>ὅπως θανὼν ἔκεισο τῇ τόθ’ ἡμέρᾳ,</l>
<l n="1135">τύμβου πατρῴου κοινὸν εἰληχὼς μέρος.</l>
<l>νῦν δ’ ἐκτὸς οἴκων κἀπὶ γῆς ἄλλης φυγὰς</l>
<l>κακῶς ἀπώλου, σῆς κασιγνήτης δίχα,</l>
<l>κοὔτ’ ἐν φίλαισι χερσὶν ἡ τάλαιν’ ἐγὼ</l>
<l>λουτροῖς ς’ ἐκόσμης’ οὔτε παμφλέκτου πυρὸς</l>
<l n="1140">ἀνειλόμην, ὡς εἰκός, ἄθλιον βάρος,</l>
<l>ἀλλ’ ἐν ξέναισι χερσὶ κηδευθεὶς τάλας</l>
<l>σμικρὸς προσήκεις ὄγκος ἐν σμικρῷ κύτει.</l>
<l>οἴμοι τάλαινα τῆς ἐμῆς πάλαι τροφῆς</l>
<l>ἀνωφελήτου, τὴν ἐγὼ θάμ’ ἀμφὶ σοὶ</l>
<l n="1145">πόνῳ γλυκεῖ παρέσχον· οὔτε γάρ ποτε</l>
<l>μητρὸς σύ γ’ ἦσθα μᾶλλον ἢ κἀμοῦ φίλος,</l>
<l>οὔθ’ οἱ κατ’ οἶκον ἦσαν, ἀλλ’ ἐγὼ τροφός,</l>
<l>ἐγὼ δ’ ἀδελφὴ σοὶ προσηυδώμην ἀεί.</l>
<l>νῦν δ’ ἐκλέλοιπε ταῦτ’ ἐν ἡμέρᾳ μιᾷ</l>
<l n="1150">θανόντι σὺν σοί· πάντα γὰρ συναρπάσας</l>
<l>θύελλ’ ὅπως βέβηκας.  οἴχεται πατήρ·</l>
<l>τέθνηκ’ ἐγὼ σοί· φροῦδος αὐτὸς εἶ θανών·</l>
<l>γελῶσι δ’ ἐχθροί· μαίνεται δ’ ὑφ’ ἡδονῆς</l>
<l>μήτηρ ἀμήτωρ, ἧς ἐμοὶ σὺ πολλάκις</l>
<l n="1155">φήμας λάθρᾳ προύπεμπες ὡς φανούμενος</l>
<l>τιμωρὸς αὐτός.  ἀλλὰ ταῦθ’ ὁ δυστυχὴς</l>
<l>δαίμων ὁ σός τε κἀμὸς ἐξαφείλετο,</l>
<l>ὅς ς’ ὧδέ μοι προύπεμψεν ἀντὶ φιλτάτης</l>
<l>μορφῆς σποδόν τε καὶ σκιὰν ἀνωφελῆ.</l>
<milestone ed="p" n="1160" unit="card"/>
<l n="1160">οἴμοι μοι.</l>
<l>ὦ δέμας οἰκτρόν.  φεῦ φεῦ.</l>
<l>ὦ δεινοτάτας, οἴμοι μοι,</l>
<l>πεμφθεὶς κελεύθους, φίλταθ’, ὥς μ’ ἀπώλεσας·</l>
<l>ἀπώλεσας δῆτ’, ὦ κασίγνητον κάρα.</l>
<l n="1165">τοιγὰρ σὺ δέξαι μ’ ἐς τὸ σὸν τόδε στέγος,</l>
<l>τὴν μηδὲν εἰς τὸ μηδέν, ὡς σὺν σοὶ κάτω</l>
<l>ναίω τὸ λοιπόν· καὶ γὰρ ἡνίκ’ ἦσθ’ ἄνω,</l>
<l>ξὺν σοὶ μετεῖχον τῶν ἴσων, καὶ νῦν ποθῶ</l>
<l>τοῦ σοῦ θανοῦσα μὴ ἀπολείπεσθαι τάφου.</l>
<l n="1170">τοὺς γὰρ θανόντας οὐχ ὁρῶ λυπουμένους.</l>
</sp>
<milestone ed="p" n="1171" unit="card"/>
<sp>
<speaker>Χορός</speaker>
<l>θνητοῦ πέφυκας πατρός, Ἠλέκτρα, φρόνει,</l>
<l>θνητὸς δ’ Ὀρέστης.  ὥστε μὴ λίαν στένε.</l>
<l>πᾶσιν γὰρ ἡμῖν τοῦτ’ ὀφείλεται παθεῖν.</l>
</sp>
<sp>
<speaker>Ὀρέστης</speaker>
<l>φεῦ φεῦ.  τί λέξω; ποῖ λόγων ἀμηχανῶν</l>
<l n="1175">ἔλθω; κρατεῖν γὰρ οὐκέτι γλώσσης σθένω.</l>
</sp>
<sp>
<speaker>Ἠλέκτρα</speaker>
<l>τί δ’ ἔσχες ἄλγος; πρὸς τί τοῦτ’ εἰπὼν κυρεῖς;</l>
</sp>
<sp>
<speaker>Ὀρέστης</speaker>
<l>ἦ σὸν τὸ κλεινὸν εἶδος Ἠλέκτρας τόδε;</l>
</sp>
<sp>
<speaker>Ἠλέκτρα</speaker>
<l>τόδ’ ἔστ’ ἐκεῖνο, καὶ μάλ’ ἀθλίως ἔχον.</l>
</sp>
<sp>
<speaker>Ὀρέστης</speaker>
<l>οἴμοι ταλαίνης ἆρα τῆσδε συμφορᾶς.</l>
</sp>
<sp>
<speaker>Ἠλέκτρα</speaker>
<l n="1180">οὐ δή ποτ’, ὦ ξέν’, ἀμφ’ ἐμοὶ στένεις τάδε;</l>
</sp>
<sp>
<speaker>Ὀρέστης</speaker>
<l>ὦ σῶμ’ ἀτίμως κἀθέως ἐφθαρμένον.</l>
</sp>
<sp>
<speaker>Ἠλέκτρα</speaker>
<l>οὔτοι ποτ’ ἄλλην ἢ ’μὲ δυσφημεῖς, ξένε.</l>
</sp>
<sp>
<speaker>Ὀρέστης</speaker>
<l>φεῦ τῆς ἀνύμφου δυσμόρου τε σῆς τροφῆς,</l>
</sp>
<sp>
<speaker>Ἠλέκτρα</speaker>
<l>τί δή ποτ’, ὦ ξέν’, ὧδ’ ἐπισκοπῶν στένεις;</l>
</sp>
<sp>
<speaker>Ὀρέστης</speaker>
<l n="1185">ὡς οὐκ ἄρ’ ᾔδη τῶν ἐμῶν οὐδὲν κακῶν.</l>
</sp>
<sp>
<speaker>Ἠλέκτρα</speaker>
<l>ἐν τῷ διέγνως τοῦτο τῶν εἰρημένων;</l>
</sp>
<sp>
<speaker>Ὀρέστης</speaker>
<l>ὁρῶν σε πολλοῖς ἐμπρέπουσαν ἄλγεσιν.</l>
</sp>
<sp>
<speaker>Ἠλέκτρα</speaker>
<l>καὶ μὴν ὁρᾷς γε παῦρα τῶν ἐμῶν κακῶν.</l>
</sp>
<sp>
<speaker>Ὀρέστης</speaker>
<l>καὶ πῶς γένοιτ’   ἂν τῶνδ’ ἔτ’ ἐχθίω βλέπειν;</l>
</sp>
<sp>
<speaker>Ἠλέκτρα</speaker>
<l n="1190">ὁθούνεκ’ εἰμὶ τοῖς φονεῦσι σύντροφος</l>
</sp>
<sp>
<speaker>Ὀρέστης</speaker>
<l>τοῖς τοῦ; πόθεν τοῦτ’ ἐξεσήμηνας κακόν;</l>
</sp>
<sp>
<speaker>Ἠλέκτρα</speaker>
<l>τοῖς πατρός· εἶτα τοῖσδε δουλεύω βίᾳ.</l>
</sp>
<sp>
<speaker>Ὀρέστης</speaker>
<l>τίς γάρ ς’ ἀνάγκῃ τῇδε προτρέπει βροτῶν;</l>
</sp>
<sp>
<speaker>Ἠλέκτρα</speaker>
<l>μήτηρ καλεῖται, μητρὶ δ’ οὐδὲν ἐξισοῖ.</l>
</sp>
<sp>
<speaker>Ὀρέστης</speaker>
<l n="1195">τί δρῶσα; πότερα χερσὶν ἢ λύμῃ βίου;</l>
</sp>
<sp>
<speaker>Ἠλέκτρα</speaker>
<l>καὶ χερσὶ καὶ λύμαισι καὶ πᾶσιν κακοῖς.</l>
</sp>
<sp>
<speaker>Ὀρέστης</speaker>
<l>οὐδ’ οὑπαρήξων οὐδ’ ὁ κωλύσων πάρα;</l>
</sp>
<sp>
<speaker>Ἠλέκτρα</speaker>
<l>οὐ δῆθ’.  ὃς ἦν γάρ μοι σὺ προὔθηκας σποδόν.</l>
</sp>
<sp>
<speaker>Ὀρέστης</speaker>
<l>ὦ δύσποτμ’, ὡς ὁρῶν ς’ ἐποικτίρω πάλαι.</l>
<milestone ed="p" n="1200" unit="card"/>
</sp>
<sp>
<speaker>Ἠλέκτρα</speaker>
<l n="1200">μόνος βροτῶν νυν ἴσθ’ ἐποικτίρας ποτέ.</l>
</sp>
<sp>
<speaker>Ὀρέστης</speaker>
<l>μόνος γὰρ ἥκω τοῖς ἴσοις ἀλγῶν κακοῖς.</l>
</sp>
<sp>
<speaker>Ἠλέκτρα</speaker>
<l>οὐ δή ποθ’ ἡμῖν  ξυγγενὴς ἥκεις ποθέν;</l>
</sp>
<sp>
<speaker>Ὀρέστης</speaker>
<l>ἐγὼ φράσαιμ’ ἄν, εἰ τὸ τῶνδ’ εὔνουν πάρα.</l>
</sp>
<sp>
<speaker>Ἠλέκτρα</speaker>
<l>ἀλλ’ ἐστὶν εὔνουν, ὥστε πρὸς πιστὰς ἐρεῖς.</l>
</sp>
<sp>
<speaker>Ὀρέστης</speaker>
<l n="1205">μέθες τόδ’ ἄγγος νῦν, ὅπως τὸ πᾶν μάθῃς.</l>
</sp>
<sp>
<speaker>Ἠλέκτρα</speaker>
<l>μὴ δῆτα πρὸς θεῶν τοῦτό μ’ ἐργάσῃ, ξένε.</l>
</sp>
<sp>
<speaker>Ὀρέστης</speaker>
<l>πείθου λέγοντι κοὐχ ἁμαρτήσει ποτέ.</l>
</sp>
<sp>
<speaker>Ἠλέκτρα</speaker>
<l>μή, πρὸς γενείου, μὴ ’ξέλῃ τὰ φίλτατα.</l>
</sp>
<sp>
<speaker>Ὀρέστης</speaker>
<l part="I">οὔ φημ’ ἐάσειν.</l>
</sp>
<sp>
<speaker>Ἠλέκτρα</speaker>
<l part="F">ὦ τάλαιν’ ἐγὼ σέθεν,</l>
<l n="1210">Ὀρέστα, τῆς σῆς εἰ στερήσομαι ταφῆς.</l>
</sp>
<sp>
<speaker>Ὀρέστης</speaker>
<l>εὔφημα φώνει· πρὸς δίκης γὰρ οὐ στένεις.</l>
</sp>
<sp>
<speaker>Ἠλέκτρα</speaker>
<l>πῶς τὸν θανόντ’ ἀδελφὸν οὐ δίκῃ στένω;</l>
</sp>
<sp>
<speaker>Ὀρέστης</speaker>
<l>οὔ σοι προσήκει τήνδε προσφωνεῖν φάτιν.</l>
</sp>
<sp>
<speaker>Ἠλέκτρα</speaker>
<l>οὕτως ἄτιμός εἰμι τοῦ τεθνηκότος;</l>
</sp>
<sp>
<speaker>Ὀρέστης</speaker>
<l n="1215">ἄτιμος οὐδενὸς σύ· τοῦτο δ’ οὐχὶ σόν.</l>
</sp>
<sp>
<speaker>Ἠλέκτρα</speaker>
<l>εἴπερ γ’ Ὀρέστου σῶμα βαστάζω τόδε;</l>
</sp>
<sp>
<speaker>Ὀρέστης</speaker>
<l>ἀλλ’ οὐκ Ὀρέστου, πλὴν λόγῳ γ’ ἠσκημένον.</l>
</sp>
<sp>
<speaker>Ἠλέκτρα</speaker>
<l>ποῦ δ’ ἔστ’ ἐκείνου τοῦ ταλαιπώρου τάφος;</l>
</sp>
<sp>
<speaker>Ὀρέστης</speaker>
<l>οὐκ ἔστι· τοῦ γὰρ ζῶντος οὐκ ἔστιν τάφος.</l>
</sp>
<sp>
<speaker>Ἠλέκτρα</speaker>
<l part="I" n="1220">πῶς εἶπας, ὦ παῖ;</l>
</sp>
<sp>
<speaker>Ὀρέστης</speaker>
<l part="F">ψεῦδος οὐδὲν ὧν λέγω.</l>
</sp>
<sp>
<speaker>Ἠλέκτρα</speaker>
<l part="I">ἦ ζῇ γὰρ ἁνήρ;</l>
</sp>
<sp>
<speaker>Ὀρέστης</speaker>
<l part="F">εἴπερ ἔμψυχός γ’ ἐγώ.</l>
</sp>
<sp>
<speaker>Ἠλέκτρα</speaker>
<l part="I">ἦ γὰρ σὺ κεῖνος;</l>
</sp>
<sp>
<speaker>Ὀρέστης</speaker>
<l part="F">τήνδε προσβλέψασά μου</l>
<l>σφραγῖδα πατρὸς ἔκμαθ’ εἰ σαφῆ λέγω.</l>
</sp>
<sp>
<speaker>Ἠλέκτρα</speaker>
<l part="I">ὦ φίλτατον φῶς.</l>
</sp>
<sp>
<speaker>Ὀρέστης</speaker>
<l part="F">φίλτατον, συμμαρτυρῶ.</l>
</sp>
<sp>
<speaker>Ἠλέκτρα</speaker>
<l part="I" n="1225">ὦ φθέγμ’, ἀφίκου;</l>
</sp>
<sp>
<speaker>Ὀρέστης</speaker>
<l part="F">μηκέτ’ ἄλλοθεν πύθῃ,</l>
</sp>
<sp>
<speaker>Ἠλέκτρα</speaker>
<l part="I">ἔχω σε χερσίν;</l>
</sp>
<sp>
<speaker>Ὀρέστης</speaker>
<l part="F">ὡς τὰ λοίπ’ ἔχοις ἀεί.</l>
</sp>
<sp>
<speaker>Ἠλέκτρα</speaker>
<l>ὦ φίλταται γυναῖκες, ὦ πολίτιδες,</l>
<l>ὁρᾶτ’ Ὀρέστην τόνδε, μηχαναῖσι μὲν</l>
<l>θανόντα, νῦν δὲ μηχαναῖς σεσωσμένον.</l>
</sp>
<sp>
<speaker>Χορός</speaker>
<l n="1230">ὁρῶμεν, ὦ παῖ, κἀπὶ συμφοραῖσί μοι</l>
<l>γεγηθὸς ἕρπει δάκρυον ὀμμάτων ἄπο.</l>
<milestone ed="p" n="1232" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Ἠλέκτρα</speaker>
<l>ἰὼ γοναί,</l>
<l>γοναὶ σωμάτων ἐμοὶ φιλτάτων,</l>
<l>ἐμόλετ’ ἀρτίως,</l>
<l n="1235">ἐφηύρετ’, ἤλθετ’, εἴδεθ’ οὓς ἐχρῄζετε.</l></sp>
<sp><speaker>Ὀρέστης</speaker>
<l>πάρεσμεν· ἀλλὰ σῖγ’ ἔχουσα πρόσμενε.</l></sp>
<sp><speaker>Ἠλέκτρα</speaker>
<l>τί δ’ ἔστιν;</l></sp>
<sp><speaker>Ὀρέστης</speaker>
<l>σιγᾶν ἄμεινον, μή τις ἔνδοθεν κλύῃ.</l></sp>
<sp><speaker>Ἠλέκτρα</speaker>
<l>ἀλλ’ οὐ μὰ τὴν ἄδμητον αἰὲν Ἄρτεμιν,</l>
<l n="1240">τόδε μὲν οὔ ποτ’ ἀξιώσω τρέσαι,</l>
<l>περισσὸν ἄχθος ἔνδον</l>
<l>γυναικῶν ὂν αἰεί.</l></sp>
<sp><speaker>Ὀρέστης</speaker>
<l>ὅρα γε μὲν δὴ κἀν γυναιξὶν ὡς Ἄρης</l>
<l>ἔνεστιν· εὖ δ’ ἔξοισθα πειραθεῖσά που.</l></sp>
<sp><speaker>Ἠλέκτρα</speaker>
<l n="1245">ὀτοτοτοτοῖ τοτοῖ,</l>
<l>ἀνέφελον ἐνέβαλες οὔ ποτε καταλύσιμον,</l>
<l>οὐδέ ποτε λησόμενον ἁμέτερον</l>
<l n="1250">οἷον ἔφυ κακόν.</l></sp>
<sp><speaker>Ὀρέστης</speaker>
<l>ἔξοιδα, παῖ, ταῦτ’· ἀλλ’ ὅταν παρουσία</l>
<l>φράζῃ, τότ’ ἔργων τῶνδε μεμνῆσθαι χρεών.</l>
<milestone ed="p" n="1253" unit="card"/></sp></div2>
<div2 type="antistrophe" n="1">
<sp><speaker>Ἠλέκτρα</speaker>
<l>ὁ πᾶς ἐμοί,</l>
<l>ὁ πᾶς ἂν πρέποι παρὼν ἐννέπειν</l>
<l n="1255">τάδε δίκᾳ χρόνος·</l>
<l>μόλις γὰρ ἔσχον νῦν ἐλεύθερον στόμα.</l></sp>
<sp><speaker>Ὀρέστης</speaker>
<l>ξύμφημι κἀγώ· τοιγαροῦν σῴζου τόδε.</l></sp>
<sp><speaker>Ἠλέκτρα</speaker>
<l>τί δρῶσα;</l></sp>
<sp><speaker>Ὀρέστης</speaker>
<l>οὗ μή ’στι καιρὸς μὴ μακρὰν βούλου λέγειν.</l></sp>
<sp><speaker>Ἠλέκτρα</speaker>
<l n="1260">τίς οὖν ἂν ἀξίαν γε σοῦ πεφηνότος</l>
<l>μεταβάλοιτ’ ἂν ὧδε σιγὰν λόγων;</l>
<l>ἐπεί σε νῦν ἀφράστως</l>
<l>ἀέλπτως τ’ ἐσεῖδον.</l></sp>
<sp><speaker>Ὀρέστης</speaker>
<l>τότ’ εἶδες, εὖτε  θεοί μ’ ἐπώτρυναν μολεῖν</l>
<l>&amp;lt;<gap desc="*"/>&amp;gt;</l></sp>
<sp><speaker>Ἠλέκτρα</speaker>
<l n="1265">ἔφρασας ὑπερτέραν</l>
<l>τᾶς πάρος ἔτι χάριτος, εἴ σε θεὸς ἐπόρισεν</l>
<l>ἁμέτερα πρὸς μέλαθρα· δαιμόνιον</l>
<l n="1270">αὐτὸ τίθημ’ ἐγώ.</l></sp>
<sp><speaker>Ὀρέστης</speaker>
<l>τὰ μέν ς’ ὀκνῶ χαίρουσαν εἰργαθεῖν, τὰ δὲ</l>
<l>δέδοικα λίαν ἡδονῇ νικωμένην.</l>
<milestone ed="p" n="1273" unit="card"/></sp></div2>
<div2 type="epode">
<sp><speaker>Ἠλέκτρα</speaker>
<l>ἰὼ χρόνῳ μακρῷ φιλτάταν ὁδὸν</l>
<l>ἐπαξιώσας ὧδέ μοι φανῆναι,</l>
<l n="1275">μή τί με, πολύπονον ὧδ’ ἰδὼν</l></sp>
<sp><speaker>Ὀρέστης</speaker>
<l part="I">τί μὴ ποήσω;</l></sp>
<sp><speaker>Ἠλέκτρα</speaker>
<l part="F">μή μ’ ἀποστερήσῃς</l>
<l>τῶν σῶν προσώπων ἁδονὰν μεθέσθαι.</l></sp>
<sp><speaker>Ὀρέστης</speaker>
<l>ἦ κάρτα κἂν ἄλλοισι θυμοίμην ἰδών.</l></sp>
<sp><speaker>Ἠλέκτρα</speaker>
<l part="I" n="1280">ξυναινεῖς;</l></sp>
<sp><speaker>Ὀρέστης</speaker>
<l part="F">τί μὴν οὔ;</l></sp>
<sp><speaker>Ἠλέκτρα</speaker>
<l>ὦ φίλαι, ἔκλυον ἃν ἐγὼ οὐδ’ ἂν ἤλπις’ αὐδάν,</l>
<l>οὐδ’ ἂν ἔσχον ὁρμὰν</l>
<l>ἄναυδον οὐδὲ σὺν βοᾷ κλύουσα,</l>
<l n="1285">τάλαινα.  νῦν δ’ ἔχω σε· προυφάνης δὲ</l>
<l>φιλτάταν ἔχων πρόσοψιν,</l>
<l>ἇς ἐγὼ οὐδ’ ἂν ἐν κακοῖς λαθοίμαν.</l>
<milestone ed="p" n="1288" unit="card"/></sp></div2>
</div1>
<div1 type="episode">
<sp>
<speaker>Ὀρέστης</speaker>
<l>τὰ μὲν περισσεύοντα τῶν λόγων ἄφες,</l>
<l>καὶ μήτε μήτηρ ὡς κακὴ δίδασκέ με,</l>
<l n="1290">μήθ’ ὡς πατρῴαν κτῆσιν Αἴγισθος δόμων</l>
<l>ἀντλεῖ, τὰ δ’ ἐκχεῖ, τὰ δὲ διασπείρει μάτην·</l>
<l>χρόνου γὰρ ἄν σοι καιρὸν ἐξείργοι λόγος.</l>
<l>ἃ δ’ ἁρμόσει μοι τῷ παρόντι νῦν χρόνῳ</l>
<l>σήμαιν’, ὅπου φανέντες ἢ κεκρυμμένοι</l>
<l n="1295">γελῶντας ἐχθροὺς παύσομεν τῇ νῦν ὁδῷ.</l>
<l>οὕτω δ’ ὅπως μήτηρ σε μὴ ’πιγνώσεται</l>
<l>φαιδρῷ προσώπῳ νῷν ἐπελθόντοιν δόμους·</l>
<l>ἀλλ’ ὡς ἐπ’ ἄτῃ τῇ μάτην λελεγμένῃ</l>
<l>στέναζ’· ὅταν γὰρ εὐτυχήσωμεν, τότε</l>
<l n="1300">χαίρειν παρέσται καὶ γελᾶν ἐλευθέρως.</l>
</sp>
<sp>
<speaker>Ἠλέκτρα</speaker>
<l>ἀλλ’ ὦ κασίγνηθ’, ὧδ’ ὅπως καὶ σοὶ φίλον</l>
<l>καὶ τοὐμὸν ἔσται τῇδ’· ἐπεὶ τὰς ἡδονὰς</l>
<l>πρὸς σοῦ λαβοῦσα κοὐκ ἐμὰς ἐκτησάμην,</l>
<l>κοὐδ’ ἄν σε λυπήσασα δεξαίμην βραχὺ</l>
<l n="1305">αὐτὴ μέγ’ εὑρεῖν κέρδος· οὐ γὰρ ἂν καλῶς</l>
<l>ὑπηρετοίην τῷ παρόντι δαίμονι.</l>
<l>ἀλλ’ οἶσθα μὲν τἀνθένδε, πῶς γὰρ οὔ; κλύων</l>
<l>ὁθούνεκ’ Αἴγισθος μὲν οὐ κατὰ στέγας,</l>
<l>μήτηρ δ’ ἐν οἴκοις· ἣν σὺ μὴ δείσῃς ποθ’ ὡς</l>
<l n="1310">γέλωτι τοὐμὸν φαιδρὸν ὄψεται κάρα.</l>
<l>μῖσός τε γὰρ παλαιὸν ἐντέτηκέ μοι,</l>
<l>κἀπεί ς’ ἐσεῖδον, οὔ ποτ’ ἐκλήξω χαρᾷ</l>
<l>δακρυρροοῦσα· πῶς γὰρ ἂν λήξαιμ’ ἐγώ,</l>
<l>ἥτις μιᾷ σε τῇδ’ ὁδῷ θανόντα τε</l>
<l n="1315">καὶ ζῶντ’ ἐσεῖδον; εἴργασαι δέ μ’ ἄσκοπα·</l>
<l>ὥστ’ εἰ πατήρ μοι ζῶν ἵκοιτο, μηκέτ’ ἂν</l>
<l>τέρας νομίζειν αὐτό, πιστεύειν δ’ ὁρᾶν.</l>
<l>ὅτ’ οὖν τοιαύτην ἡμὶν ἐξήκεις ὁδόν,</l>
<l>ἄρχ’ αὐτὸς ὥς σοι θυμός· ὡς ἐγὼ μόνη</l>
<l n="1320">οὐκ ἂν δυοῖν ἥμαρτον· ἢ γὰρ ἂν καλῶς</l>
<l>ἔσως’ ἐμαυτὴν ἢ καλῶς ἀπωλόμην.</l>
<milestone ed="p" n="1322" unit="card"/>
</sp>
<sp>
<speaker>Ὀρέστης</speaker>
<l>σιγᾶν ἐπῄνες’ ὡς ἐπ’ ἐξόδῳ κλύω</l>
<l part="I">τῶν ἔνδοθεν χωροῦντος.</l>
</sp>
<sp>
<speaker>Ἠλέκτρα</speaker>
<l part="F">εἴσιτ’, ὦ ξένοι,</l>
<l>ἄλλως τε καὶ φέροντες οἷ’ ἂν οὔτε τις</l>
<l n="1325">δόμων ἀπώσαιτ’ οὔτ’ ἂν ἡσθείη λαβών.</l>
</sp>
<sp>
<speaker>Παιδαγωγός</speaker>
<l>ὦ πλεῖστα μῶροι καὶ φρενῶν τητώμενοι,</l>
<l>πότερα παρ’ οὐδὲν τοῦ βίου κήδεσθ’ ἔτι</l>
<l>ἢ νοῦς ἔνεστιν οὔτις ὑμὶν ἐγγενής,</l>
<l>ὅτ’ οὐ παρ’ αὐτοῖς, ἀλλ’ ἐν αὐτοῖσιν κακοῖς</l>
<l n="1330">τοῖσιν μεγίστοις ὄντες οὐ γιγνώσκετε;</l>
<l>ἀλλ’ εἰ σταθμοῖσι τοῖσδε μὴ ’κύρουν ἐγὼ</l>
<l>πάλαι φυλάσσων, ἦν ἂν ὑμὶν ἐν δόμοις</l>
<l>τὰ δρώμεν’ ὑμῶν πρόσθεν ἢ τὰ σώματα·</l>
<l>νῦν δ’ εὐλάβειαν τῶνδε προυθέμην ἐγώ.</l>
<l n="1335">καὶ νῦν ἀπαλλαχθέντε τῶν μακρῶν λόγων</l>
<l>καὶ τῆς ἀπλήστου τῆσδε σὺν χαρᾷ βοῆς</l>
<l>εἴσω παρέλθεθ’, ὡς τὸ μὲν μέλλειν κακὸν</l>
<l>ἐν τοῖς τοιούτοις ἔστ’, ἀπηλλάχθαι δ’ ἀκμή.</l>
<milestone ed="p" n="1339" unit="card"/>
</sp>
<sp>
<speaker>Ὀρέστης</speaker>
<l>πῶς οὖν ἔχει τἀντεῦθεν εἰσιόντι μοι;</l>
</sp>
<sp>
<speaker>Παιδαγωγός</speaker>
<l n="1340">καλῶς· ὑπάρχει γάρ σε μὴ γνῶναί τινα.</l>
</sp>
<sp>
<speaker>Ὀρέστης</speaker>
<l>ἤγγειλας, ὡς ἔοικεν, ὡς τεθνηκότα.</l>
</sp>
<sp>
<speaker>Παιδαγωγός</speaker>
<l>εἷς τῶν ἐν Ἅιδου μάνθαν’ ἐνθάδ’ ὢν ἀνήρ.</l>
</sp>
<sp>
<speaker>Ὀρέστης</speaker>
<l>χαίρουσιν οὖν τούτοισιν; ἢ τίνες λόγοι;</l>
</sp>
<sp>
<speaker>Παιδαγωγός</speaker>
<l>τελουμένων εἴποιμ’ ἄν· ὡς δὲ νῦν ἔχει,</l>
<l n="1345">καλῶς τὰ κείνων πάντα, καὶ τὰ μὴ καλῶς.</l>
</sp>
<sp>
<speaker>Ἠλέκτρα</speaker>
<l>τίς οὗτός ἐστ’, ἀδελφέ; πρὸς θεῶν φράσον.</l>
</sp>
<sp>
<speaker>Ὀρέστης</speaker>
<l part="I">οὐχὶ ξυνίης;</l>
</sp>
<sp>
<speaker>Ἠλέκτρα</speaker>
<l part="F">οὐδέ γ’ ἐς θυμὸν φέρω.</l>
</sp>
<sp>
<speaker>Ὀρέστης</speaker>
<l>οὐκ οἶσθ’ ὅτῳ μ’ ἔδωκας εἰς χέρας ποτέ;</l>
</sp>
<sp>
<speaker>Ἠλέκτρα</speaker>
<l part="I">ποίῳ; τί φωνεῖς;</l>
</sp>
<sp>
<speaker>Ὀρέστης</speaker>
<l part="F">οὗ τὸ Φωκέων πέδον</l>
<l n="1350">ὑπεξεπέμφθην σῇ προμηθίᾳ χεροῖν.</l>
</sp>
<sp>
<speaker>Ἠλέκτρα</speaker>
<l>ἦ κεῖνος οὗτος, ὅν ποτ’ ἐκ πολλῶν ἐγὼ</l>
<l>μόνον προσηῦρον πιστὸν ἐν πατρὸς φόνῳ;</l>
</sp>
<sp>
<speaker>Ὀρέστης</speaker>
<l>ὅδ’ ἐστί· μή μ’ ἔλεγχε πλείοσιν λόγοις.</l>
<milestone ed="p" n="1354" unit="card"/>
</sp>
<sp>
<speaker>Ἠλέκτρα</speaker>
<l>ὦ φίλτατον φῶς, ὦ μόνος σωτὴρ δόμων</l>
<l n="1355">Ἀγαμέμνονος, πῶς ἦλθες; ἦ σὺ κεῖνος εἶ,</l>
<l>ὃς τόνδε κἄμ’ ἔσωσας ἐκ πολλῶν πόνων;</l>
<l>ὦ φίλταται μὲν χεῖρες, ἥδιστον δ’ ἔχων</l>
<l>ποδῶν ὑπηρέτημα, πῶς οὕτω πάλαι</l>
<l>ξυνών μ’ ἔληθες οὐδ’ ἔφαινες, ἀλλά με</l>
<l n="1360">λόγοις ἀπώλλυς, ἔργ’ ἔχων ἥδιστ’ ἐμοί;</l>
<l>χαῖρ’, ὦ πάτερ· πατέρα γὰρ εἰσορᾶν δοκῶ·</l>
<l>χαῖρ’· ἴσθι δ’ ὡς μάλιστά ς’ ἀνθρώπων ἐγὼ</l>
<l>ἤχθηρα κἀφίλης’ ἐν ἡμέρᾳ μιᾷ.</l>
</sp>
<sp>
<speaker>Παιδαγωγός</speaker>
<l>ἀρκεῖν δοκεῖ μοι· τοὺς γὰρ ἐν μέσῳ λόγους</l>
<l n="1365">πολλαὶ κυκλοῦνται νύκτες ἡμέραι τ’ ἴσαι,</l>
<l>αἳ ταῦτά σοι δείξουσιν, Ἠλέκτρα, σαφῆ.</l>
<l>σφῷν δ’ ἐννέπω γε τοῖν παρεστώτοιν ὅτι</l>
<l>νῦν καιρὸς ἔρδειν· νῦν Κλυταιμνήστρα μόνη,</l>
<l>νῦν οὔτις ἀνδρῶν ἔνδον· εἰ δ’ ἐφέξετον,</l>
<l n="1370">φροντίζεθ’ ὡς τούτοις τε καὶ σοφωτέροις</l>
<l>ἄλλοισι τούτων πλείοσιν μαχούμενοι.</l>
<milestone ed="p" n="1372" unit="card"/>
</sp>
<sp>
<speaker>Ὀρέστης</speaker>
<l>οὐκ ἂν μακρῶν ἔθ’ ἡμὶν οὐδὲν ἂν λόγων,</l>
<l>Πυλάδη, τόδ’ εἴη τοὔργον, ἀλλ’ ὅσον τάχος</l>
<l>χωρεῖν ἔσω, πατρῷα προσκύσανθ’ ἕδη</l>
<l n="1375">θεῶν, ὅσοιπερ πρόπυλα ναίουσιν τάδε.</l>
</sp>
<sp>
<speaker>Ἠλέκτρα</speaker>
<l>ἄναξ Ἄπολλον, ἵλεως αὐτοῖν κλύε</l>
<l>ἐμοῦ τε πρὸς τούτοισιν, ἥ σε πολλὰ δὴ</l>
<l>ἀφ’ ὧν ἔχοιμι λιπαρεῖ προύστην χερί.</l>
<l>νῦν δ’, ὦ Λύκει’ Ἄπολλον, ἐξ οἵων ἔχω</l>
<l n="1380">αἰτῶ, προπίτνω, λίσσομαι, γενοῦ πρόφρων</l>
<l>ἡμῖν ἀρωγὸς τῶνδε τῶν βουλευμάτων,</l>
<l>καὶ δεῖξον ἀνθρώποισι τἀπιτίμια</l>
<l>τῆς δυσσεβείας οἷα δωροῦνται θεοί.</l>
<milestone ed="p" n="1384" unit="card"/>
</sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<l>ἴδεθ’ ὅποι προνέμεται</l>
<l n="1385">τὸ δυσέριστον αἷμα φυσῶν Ἄρης.</l>
<l>βεβᾶσιν ἄρτι δωμάτων ὑπόστεγοι</l>
<l>μετάδρομοι κακῶν πανουργημάτων ἄφυκτοι κύνες,</l>
<l>ὥστ’ οὐ μακρὰν ἔτ’ ἀμμενεῖ</l>
<l n="1390">τοὐμὸν φρενῶν ὄνειρον αἰωρούμενον.</l>
<milestone ed="p" n="1391" unit="card"/></sp></div2>
<div2 type="antistrophe" n="1">
<sp><speaker>Χορός</speaker>
<l>παράγεται γὰρ ἐνέρων</l>
<l>δολιόπους ἀρωγὸς εἴσω στέγας,</l>
<l>ἀρχαιόπλουτα πατρὸς εἰς ἑδώλια,</l>
<l n="1395">νεακόνητον αἷμα χειροῖν ἔχων· ὁ Μαίας δὲ παῖς</l>
<l>Ἑρμῆς σφ’ ἄγει δόλον σκότῳ</l>
<l>κρύψας πρὸς αὐτὸ τέρμα κοὐκέτ’ ἀμμένει.</l>
<milestone ed="p" n="1398" unit="card"/></sp></div2>
<div2 type="strophe" n="2">
<sp><speaker>Ἠλέκτρα</speaker>
<l>ὦ φίλταται γυναῖκες, ἅνδρες αὐτίκα</l>
<l>τελοῦσι τοὔργον· ἀλλὰ σῖγα πρόσμενε.</l></sp>
<sp><speaker>Χορός</speaker>
<l part="I" n="1400">πῶς δή; τί νῦν πράσσουσιν;</l></sp>
<sp><speaker>Ἠλέκτρα</speaker>
<l part="F">ἡ μὲν ἐς τάφον</l>
<l>λέβητα κοσμεῖ, τὼ δ’ ἐφέστατον πέλας.</l></sp>
<sp><speaker>Χορός</speaker>
<l part="I">σὺ δ’ ἐκτὸς ᾖξας πρὸς τί;</l></sp>
<sp><speaker>Ἠλέκτρα</speaker>
<l part="F">φρουρήσους’ ὅπως</l>
<l>Αἴγισθος ἡμᾶς μὴ λάθῃ μολὼν ἔσω.</l></sp>
<sp><speaker>Κλυταιμνήστρα</speaker>
<l>αἰαῖ.  ἰὼ στέγαι</l>
<l n="1405">φίλων ἔρημοι, τῶν δ’ ἀπολλύντων πλέαι.</l></sp>
<sp><speaker>Ἠλέκτρα</speaker>
<l>βοᾷ τις ἔνδον· οὐκ ἀκούετ’, ὦ φίλαι;</l></sp>
<sp><speaker>Χορός</speaker>
<l>ἤκους’ ἀνήκουστα δύστανος, ὥστε φρῖξαι.</l></sp>
<sp><speaker>Κλυταιμνήστρα</speaker>
<l>οἴμοι τάλαιν’· Αἴγισθε, ποῦ ποτ’ ὢν κυρεῖς;</l></sp>
<sp><speaker>Ἠλέκτρα</speaker>
<l part="I" n="1410">ἰδοὺ μάλ’ αὖ θροεῖ τις.</l></sp>
<sp><speaker>Κλυταιμνήστρα</speaker>
<l part="F">ὦ τέκνον τέκνον,</l>
<l part="I">οἴκτιρε τὴν τεκοῦσαν.</l></sp>
<sp><speaker>Ἠλέκτρα</speaker>
<l part="F">ἀλλ’ οὐκ ἐκ σέθεν</l>
<l>ᾠκτίρεθ’ οὗτος οὐδ’ ὁ γεννήσας πατήρ.</l></sp>
<sp><speaker>Χορός</speaker>
<l>ὦ πόλις, ὦ γενεὰ τάλαινα, νῦν σοι</l>
<l>μοῖρα καθαμερία φθίνει φθίνει.</l></sp>
<sp><speaker>Κλυταιμνήστρα</speaker>
<l part="I" n="1415">ὤμοι πέπληγμαι.</l></sp>
<sp><speaker>Ἠλέκτρα</speaker>
<l part="F">παῖσον, εἰ σθένεις, διπλῆν.</l></sp>
<sp><speaker>Κλυταιμνήστρα</speaker>
<l part="I">ὤμοι μάλ’ αὖθις.</l></sp>
<sp><speaker>Ἠλέκτρα</speaker>
<l part="F">εἰ γὰρ Αἰγίσθῳ θ’ ὁμοῦ.</l></sp>
<sp><speaker>Χορός</speaker>
<l>τελοῦς’ ἀραί· ζῶσιν οἱ γᾶς ὑπαὶ κείμενοι.</l>
<l n="1420">παλίρρυτον γὰρ αἷμ’ ὑπεξαιροῦσι τῶν</l>
<l>κτανόντων οἱ πάλαι θανόντες.</l>
<milestone ed="p" n="1422" unit="card"/></sp></div2>
<div2 type="antistrophe" n="2">
<sp><speaker>Χορός</speaker>
<l>καὶ μὴν πάρεισιν οἵδε· φοινία δὲ χεὶρ</l>
<l>στάζει θυηλῆς Ἄρεος, οὐδ’ ἔχω ψέγειν.</l></sp>
<sp><speaker>Ἠλέκτρα</speaker>
<l part="I">Ὀρέστα, πῶς κυρεῖτε;</l></sp>
<sp><speaker>Ὀρέστης</speaker>
<l part="F">τἀν δόμοισι μὲν</l>
<l n="1425">καλῶς, Ἀπόλλων εἰ καλῶς ἐθέσπισεν.</l></sp>
<sp><speaker>Ἠλέκτρα</speaker>
<l part="I">τέθνηκεν ἡ τάλαινα;</l></sp>
<sp><speaker>Ὀρέστης</speaker>
<l part="F">μηκέτ’ ἐκφοβοῦ</l>
<l>μητρῷον ὥς σε λῆμ’ ἀτιμάσει ποτέ.</l></sp>
<sp><speaker>Χορός</speaker>
<l>παύσασθε· λεύσσω γὰρ Αἴγισθον ἐκ προδήλου.</l></sp>
<sp><speaker>Ἠλέκτρα</speaker>
<l part="I" n="1430">ὦ παῖδες, οὐκ ἄψορρον;</l></sp>
<sp><speaker>Ὀρέστης</speaker>
<l part="F">εἰσορᾶτε ποῦ</l>
<l part="I">τὸν ἄνδρ’;</l></sp>
<sp><speaker>Ἠλέκτρα</speaker>
<l part="F">ἐφ’ ἡμῖν οὗτος ἐκ προαστίου</l>
<l>χωρεῖ γεγηθὼς. . .</l></sp>
<sp><speaker>Χορός</speaker>
<l>βᾶτε κατ’ ἀντιθύρων ὅσον τάχιστα,</l>
<l n="1435">νῦν, τὰ πρὶν εὖ θέμενοι, τάδ’ ὡς πάλιν.</l></sp>
<sp><speaker>Ὀρέστης</speaker>
<l part="I">θάρσει· τελοῦμεν.</l></sp>
<sp><speaker>Ἠλέκτρα</speaker>
<l part="F">ᾗ νοεῖς ἔπειγέ νυν.</l></sp>
<sp><speaker>Ὀρέστης</speaker>
<l part="I">καὶ δὴ βέβηκα.</l></sp>
<sp><speaker>Ἠλέκτρα</speaker>
<l part="F">τἀνθάδ’ ἂν μέλοιτ’ ἐμοί.</l></sp>
<sp><speaker>Χορός</speaker>
<l>δι’ ὠτὸς ἂν παῦρά γ’ ὡς ἠπίως ἐννέπειν</l>
<l n="1440">πρὸς ἄνδρα τόνδε συμφέροι, λαθραῖον ὡς</l>
<l>ὀρούσῃ πρὸς δίκας ἀγῶνα.</l>
<milestone ed="p" n="1442" unit="card"/></sp></div2>
</div1>
<div1 type="episode">
<sp>
<speaker>Αἴγισθος</speaker>
<l>τίς οἶδεν ὑμῶν ποῦ ποθ’ οἱ Φωκῆς ξένοι,</l>
<l>οὕς φας’ Ὀρέστην ἡμὶν ἀγγεῖλαι βίον</l>
<l>λελοιπόθ’ ἱππικοῖσιν ἐν ναυαγίοις;</l>
<l n="1445">σέ τοι, σὲ κρίνω, ναὶ σέ, τὴν ἐν τῷ πάρος</l>
<l>χρόνῳ θρασεῖαν· ὡς μάλιστα σοὶ μέλειν</l>
<l>οἶμαι, μάλιστα δ’ ἂν κατειδυῖαν φράσαι.</l>
</sp>
<sp>
<speaker>Ἠλέκτρα</speaker>
<l>ἔξοιδα· πῶς γὰρ οὐχί; συμφορᾶς γὰρ ἂν</l>
<l>ἔξωθεν εἴην τῶν ἐμῶν τῆς φιλτάτης.</l>
</sp>
<sp>
<speaker>Αἴγισθος</speaker>
<l n="1450">ποῦ δῆτ’ ἂν εἶεν οἱ ξένοι; δίδασκέ με.</l>
</sp>
<sp>
<speaker>Ἠλέκτρα</speaker>
<l>ἔνδον· φίλης γὰρ προξένου κατήνυσαν.</l>
</sp>
<sp>
<speaker>Αἴγισθος</speaker>
<l>ἦ καὶ θανόντ’ ἤγγειλαν ὡς ἐτητύμως;</l>
</sp>
<sp>
<speaker>Ἠλέκτρα</speaker>
<l>οὔκ, ἀλλὰ κἀπέδειξαν, οὐ λόγῳ μόνον.</l>
</sp>
<sp>
<speaker>Αἴγισθος</speaker>
<l>πάρεστ’ ἄρ’ ἡμῖν ὥστε κἀμφανῆ μαθεῖν;</l>
</sp>
<sp>
<speaker>Ἠλέκτρα</speaker>
<l n="1455">πάρεστι δῆτα, καὶ μάλ’ ἄζηλος θέα.</l>
</sp>
<sp>
<speaker>Αἴγισθος</speaker>
<l>ἦ πολλὰ χαίρειν μ’ εἶπας οὐκ εἰωθότως.</l>
</sp>
<sp>
<speaker>Ἠλέκτρα</speaker>
<l>χαίροις ἄν, εἴ σοι χαρτὰ τυγχάνοι τάδε.</l>
</sp>
<sp>
<speaker>Αἴγισθος</speaker>
<l>σιγᾶν ἄνωγα κἀναδεικνύναι πύλας</l>
<l>πᾶσιν Μυκηναίοισιν Ἀργείοις θ’ ὁρᾶν,</l>
<l n="1460">ὡς εἴ τις αὐτῶν ἐλπίσιν κεναῖς πάρος</l>
<l>ἐξῄρετ’ ἀνδρὸς τοῦδε, νῦν ὁρῶν νεκρὸν</l>
<l>στόμια δέχηται τἀμὰ μηδὲ πρὸς βίαν</l>
<l>ἐμοῦ κολαστοῦ προστυχὼν φύσῃ φρένας.</l>
</sp>
<sp>
<speaker>Ἠλέκτρα</speaker>
<l>καὶ δὴ τελεῖται τἀπ’ ἐμοῦ· τῷ γὰρ χρόνῳ</l>
<l n="1465">νοῦν ἔσχον, ὥστε συμφέρειν τοῖς κρείσσοσιν.</l>
<milestone ed="p" n="1466" unit="card"/>
</sp>
<sp>
<speaker>Αἴγισθος</speaker>
<l>ὦ Ζεῦ, δέδορκα φάσμ’ ἄνευ φθόνου μὲν οὐ</l>
<l>πεπτωκός· εἰ δ’ ἔπεστι νέμεσις, οὐ λέγω.</l>
<l>χαλᾶτε πᾶν κάλυμμ’ ἀπ’ ὀφθαλμῶν, ὅπως</l>
<l>τὸ συγγενές τοι κἀπ’ ἐμοῦ θρήνων τύχῃ.</l>
</sp>
<sp>
<speaker>Ὀρέστης</speaker>
<l n="1470">αὐτὸς σὺ βάσταζ’· οὐκ ἐμὸν τόδ’, ἀλλὰ σόν,</l>
<l>τὸ ταῦθ’ ὁρᾶν τε καὶ προσηγορεῖν φίλως.</l>
</sp>
<sp>
<speaker>Αἴγισθος</speaker>
<l>ἀλλ’ εὖ παραινεῖς κἀπιπείσομαι· σὺ δέ,</l>
<l>εἴ που κατ’ οἶκόν μοι Κλυταιμνήστρα, κάλει.</l>
</sp>
<sp>
<speaker>Ὀρέστης</speaker>
<l>αὕτη πέλας σοῦ· μηκέτ’ ἄλλοσε σκόπει.</l>
</sp>
<sp>
<speaker>Αἴγισθος</speaker>
<l part="I" n="1475">οἴμοι, τί λεύσσω;</l>
</sp>
<sp>
<speaker>Ὀρέστης</speaker>
<l part="F">τίνα φοβεῖ; τίν’ ἀγνοεῖς;</l>
</sp>
<sp>
<speaker>Αἴγισθος</speaker>
<l>τίνων ποτ’ ἀνδρῶν ἐν μέσοις ἀρκυστάτοις</l>
<l part="I">πέπτωχ’ ὁ τλήμων;</l>
</sp>
<sp>
<speaker>Ὀρέστης</speaker>
<l part="F">οὐ γὰρ αἰσθάνει πάλαι</l>
<l>ζῶντας θανοῦσιν οὕνεκ’ ἀνταυδᾷς ἴσα;</l>
</sp>
<sp>
<speaker>Αἴγισθος</speaker>
<l n="1480">οἴμοι, ξυνῆκα τοὔπος· οὐ γὰρ ἔσθ’ ὅπως</l>
<l>ὅδ’ οὐκ Ὀρέστης ἔσθ’ ὁ προσφωνῶν ἐμέ.</l>
</sp>
<sp>
<speaker>Ὀρέστης</speaker>
<l>καὶ μάντις ὢν ἄριστος ἐσφάλλου πάλαι.</l>
</sp>
<sp>
<speaker>Αἴγισθος</speaker>
<l>ὄλωλα δὴ δείλαιος.  ἀλλά μοι πάρες</l>
<l part="I">κἂν σμικρὸν εἰπεῖν.</l>
</sp>
<sp>
<speaker>Ἠλέκτρα</speaker>
<l part="F">μὴ πέρα λέγειν ἔα</l>
<l>πρὸς θεῶν, ἀδελφέ, μηδὲ μηκύνειν λόγους.</l>
<l n="1485">τί γὰρ βροτῶν ἂν σὺν κακοῖς μεμιγμένων</l>
<l>θνῄσκειν ὁ μέλλων οὐ χρόνου κέρδος φέροι;</l>
<l>ἀλλ’ ὡς τάχιστα κτεῖνε καὶ κτανὼν πρόθες</l>
<l>ταφεῦσιν, ὧν τόνδ’ εἰκός ἐστι τυγχάνειν,</l>
<l>ἄποπτον ἡμῶν· ὡς ἐμοὶ τόδ’ ἂν κακῶν</l>
<l n="1490">μόνον γένοιτο τῶν πάλαι λυτήριον.</l>
<milestone ed="p" n="1491" unit="card"/>
</sp>
<sp>
<speaker>Ὀρέστης</speaker>
<l>χωροῖς ἂν εἴσω σὺν τάχει· λόγων γὰρ οὐ</l>
<l>νῦν ἐστιν ἁγών, ἀλλὰ σῆς ψυχῆς πέρι.</l>
</sp>
<sp>
<speaker>Αἴγισθος</speaker>
<l>τί δ’ ἐς δόμους ἄγεις με; πῶς, τόδ’ εἰ καλὸν</l>
<l>τοὔργον, σκότου δεῖ κοὐ πρόχειρος εἶ κτανεῖν;</l>
</sp>
<sp>
<speaker>Ὀρέστης</speaker>
<l n="1495">μὴ τάσσε· χώρει δ’ ἔνθαπερ κατέκτανες</l>
<l>πατέρα τὸν ἀμόν, ὡς ἂν ἐν ταὐτῷ θάνῃς.</l>
</sp>
<sp>
<speaker>Αἴγισθος</speaker>
<l>ἦ πᾶς’ ἀνάγκη τήνδε τὴν στέγην ἰδεῖν</l>
<l>τά τ’ ὄντα καὶ μέλλοντα Πελοπιδῶν κακά;</l>
</sp>
<sp>
<speaker>Ὀρέστης</speaker>
<l>τὰ γοῦν ς’· ἐγώ σοι μάντις εἰμὶ τῶνδ’ ἄκρος.</l>
</sp>
<sp>
<speaker>Αἴγισθος</speaker>
<l n="1500">ἀλλ’ οὐ πατρῴαν τὴν τέχνην ἐκόμπασας.</l>
</sp>
<sp>
<speaker>Ὀρέστης</speaker>
<l>πόλλ’ ἀντιφωνεῖς, ἡ δ’ ὁδὸς βραδύνεται.</l>
<l part="I">ἀλλ’ ἕρφ’.</l>
</sp>
<sp>
<speaker>Αἴγισθος</speaker>
<l part="M">ὑφηγοῦ.</l>
</sp>
<sp>
<speaker>Ὀρέστης</speaker>
<l part="F">σοὶ βαδιστέον πάρος.</l>
</sp>
<sp>
<speaker>Αἴγισθος</speaker>
<l part="I">ἦ μὴ φύγω σε;</l>
</sp>
<sp>
<speaker>Ὀρέστης</speaker>
<l part="F">μὴ μὲν οὖν καθ’ ἡδονὴν</l>
<l>θάνῃς· φυλάξαι δεῖ με τοῦτό σοι πικρόν.</l>
<l n="1505">χρῆν δ’ εὐθὺς εἶναι τήνδε τοῖς πᾶσιν δίκην,</l>
<l>ὅστις πέρα πράσσειν τι τῶν νόμων θέλει,</l>
<l>κτείνειν· τὸ γὰρ πανοῦργον οὐκ ἂν ἦν πολύ.</l>
<milestone ed="p" n="1508" unit="card"/>
</sp>
<div2 type="anapests">
<sp><speaker>Χορός</speaker>
<l>ὦ σπέρμ’ Ἀτρέως, ὡς πολλὰ παθὸν</l>
<l>δι’ ἐλευθερίας μόλις ἐξῆλθες</l>
<l n="1510">τῇ νῦν ὁρμῇ τελεωθέν.</l>
</sp></div2>
</div1>
</body></text>
</TEI.2>
