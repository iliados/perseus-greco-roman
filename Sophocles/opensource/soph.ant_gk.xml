<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Ant.">Antigone</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 83Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Antigone of Sophocles. Edited with introduction and notes by Sir Richard Jebb.</title>
<editor role="editor">Sir Richard Jebb</editor>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1891</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing whole words or lines..</item>
</change>
<change><date>8/93</date>
<respStmt><name>Bill Merrill</name><resp>ed.</resp></respStmt>
<item>changed attribution of ll. 49-68 to Ismene.</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where they were missing.</item>
</change>
<change><date>3/98</date>
<respStmt><name>wpm</name><resp>ed.</resp></respStmt>
<item>added a period at line 17 and a raised dot at line 72</item></change>
<change><date>24-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.ant_gk.xml,v $
Revision 1.1  2009-12-08 18:56:08  rsingh04
moved more xml files around based on copyright status

Revision 1.2  2005/08/01 16:30:23  packel
removed stray item tags

Revision 1.1  2005/07/25 15:02:57  packel
Converted to XML

Revision 1.14  2004/04/21 20:41:59  mimno
added card 1s

Revision 1.13  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.12  2003/05/21 20:29:16  lcerrato
changed e)s to w(s on line 463 confirmed by source

Revision 1.11  2000/10/27 14:14:57  amahoney
fix a couple of stray typos

Revision 1.10  2000/09/14 16:57:45  lcerrato
changed etos eis tos to etos eis etos at line 340

Revision 1.9  2000/06/08 17:48:58  lcerrato
fixed two typos reported by users: one on line 370 (mht vs mh); one on line 411 (parwn instead of pagwn)

Revision 1.8  2000/03/04 20:35:17  dasmith
Added separate funder entity to TEI header.

Revision 1.7  2000/02/15 23:18:01  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.6  1999/11/24 21:12:07  amahoney
Bring remaining files up to new DTD;  use part=i and part=f for
antilabe in all files

</item></change>
</revisionDesc>
</teiHeader>

<text lang="greek"><body>
<div1 type="episode">
<milestone ed="p" n="1" unit="card"/>
<sp>
<speaker>Ἀντιγόνη</speaker>
<p><l>ὦ κοινὸν αὐτάδελφον Ἰσμήνης κάρα,</l>
<l>ἆρ’ οἶσθ’ ὅ τι Ζεὺς τῶν ἀπ’ Οἰδίπου κακῶν</l>
<l>ὁποῖον οὐχὶ νῷν ἔτι ζώσαιν τελεῖ;</l>
<l>οὐδὲν γὰρ οὔτ’ ἀλγεινὸν οὔτ’ ἄτης ἄτερ</l>
<l n="5">οὔτ’ αἰσχρὸν οὔτ’ ἄτιμόν ἐσθ’, ὁποῖον οὐ</l>
<l>τῶν σῶν τε κἀμῶν οὐκ ὄπωπ’ ἐγὼ κακῶν.</l>
<l>καὶ νῦν τί τοῦτ’ αὖ φασι πανδήμῳ πόλει</l>
<l>κήρυγμα θεῖναι τὸν στρατηγὸν ἀρτίως;</l>
<l>ἔχεις τι κεἰσήκουσας; ἤ σε λανθάνει</l>
<l n="10">πρὸς τοὺς φίλους στείχοντα τῶν ἐχθρῶν κακά;</l>
</p></sp>
<sp>
<speaker>Ἰσμήνη</speaker>
<p><l>ἐμοὶ μὲν οὐδεὶς μῦθος, Ἀντιγόνη φίλων</l>
<l>οὔθ’ ἡδὺς οὔτ’ ἀλγεινὸς ἵκετ’ ἐξ ὅτου</l>
<l>δυοῖν ἀδελφοῖν ἐστερήθημεν δύο,</l>
<l>μιᾷ θανόντοιν ἡμέρᾳ διπλῇ χερί·</l>
<l n="15">ἐπεὶ δὲ φροῦδός ἐστιν Ἀργείων στρατὸς</l>
<l>ἐν νυκτὶ τῇ νῦν, οὐδὲν οἶδ’ ὑπέρτερον,</l>
<l>οὔτ’ εὐτυχοῦσα μᾶλλον οὔτ’ ἀτωμένη.</l>
</p></sp>
<sp>
<speaker>Ἀντιγόνη</speaker>
<p><l>ᾔδη καλῶς, καί ς’ ἐκτὸς αὐλείων πυλῶν</l>
<l>τοῦδ’ οὕνεκ’ ἐξέπεμπον, ὡς μόνη κλύοις.</l>
</p></sp>
<sp>
<speaker>Ἰσμήνη</speaker>
<p><l n="20">τί δ’  ἔστι;  δηλοῖς γάρ τι καλχαίνους’  ἔπος.</l>
</p></sp>
<sp>
<speaker>Ἀντιγόνη</speaker>
<p><l>οὐ γὰρ τάφου νῷν τὼ κασιγνήτω Κρέων</l>
<l>τὸν μὲν προτίσας, τὸν δ’ ἀτιμάσας ἔχει;</l>
<l>Ἐτεοκλέα μέν, ὡς λέγουσι, σὺν δίκης</l>
<l>χρήσει δικαίᾳ καὶ νόμου  κατὰ χθονὸς</l>
<l n="25">ἔκρυψε τοῖς ἔνερθεν ἔντιμον νεκροῖς·</l>
<l>τὸν δ’ ἀθλίως θανόντα Πολυνείκους νέκυν</l>
<l>ἀστοῖσί φασιν ἐκκεκηρῦχθαι τὸ μὴ</l>
<l>τάφῳ καλύψαι μηδὲ κωκῦσαί τινα,</l>
<l>ἐᾶν δ’ ἄκλαυτον, ἄταφον, οἰωνοῖς γλυκὺν</l>
<l n="30">θησαυρὸν εἰσορῶσι πρὸς χάριν βορᾶς.</l>
<l>τοιαῦτά φασι τὸν ἀγαθὸν Κρέοντα σοὶ</l>
<l>κἀμοί, λέγω γὰρ κἀμέ, κηρύξαντ’ ἔχειν,</l>
<l>καὶ δεῦρο νεῖσθαι ταῦτα τοῖσι μὴ εἰδόσιν</l>
<l>σαφῆ προκηρύξοντα, καὶ τὸ πρᾶγμ’ ἄγειν</l>
<l n="35">οὐχ ὡς παρ’ οὐδέν, ἀλλ’ ὃς ἂν τούτων τι δρᾷ,</l>
<l>φόνον προκεῖσθαι δημόλευστον ἐν πόλει.</l>
<l>οὕτως ἔχει σοι ταῦτα, καὶ δείξεις τάχα</l>
<l>εἴτ’ εὐγενὴς πέφυκας εἴτ’ ἐσθλῶν κακή.</l>
<milestone ed="p" n="39" unit="card"/>
</p></sp>
<sp>
<speaker>Ἰσμήνη</speaker>
<p><l>τί δ’, ὦ ταλαῖφρον, εἰ τάδ’ ἐν τούτοις, ἐγὼ</l>
<l n="40">λύους’ ἂν ἢ ’φάπτουσα προσθείμην πλέον;</l>
</p></sp>
<sp>
<speaker>Ἀντιγόνη</speaker>
<p><l>εἰ ξυμπονήσεις καὶ ξυνεργάσει σκόπει.</l>
</p></sp>
<sp>
<speaker>Ἰσμήνη</speaker>
<p><l>ποῖόν τι κινδύνευμα; ποῦ γνώμης ποτ’ εἰ;</l>
</p></sp>
<sp>
<speaker>Ἀντιγόνη</speaker>
<p><l>εἰ τὸν νεκρὸν ξὺν τῇδε κουφιεῖς χερί.</l>
</p></sp>
<sp>
<speaker>Ἰσμήνη</speaker>
<p><l>ἢ γὰρ νοεῖς θάπτειν σφ’, ἀπόρρητον πόλει;</l>
</p></sp>
<sp>
<speaker>Ἀντιγόνη</speaker>
<p><l n="45">τὸν γοῦν ἐμὸν καὶ τὸν σόν ἢν σὺ μὴ θέλῃς</l>
<l>ἀδελφόν·  οὐ γὰρ δὴ προδοῦς’ ἁλώσομαι.</l>
</p></sp>
<sp>
<speaker>Ἰσμήνη</speaker>
<p><l>ὦ σχετλία, Κρέοντος ἀντειρηκότος;</l>
</p></sp>
<sp>
<speaker>Ἀντιγόνη</speaker>
<p><l>ἀλλ’ οὐδὲν αὐτῷ τῶν ἐμῶν μ’ εἴργειν μέτα.</l></p></sp>
<sp>
<speaker>Ἰσμήνη</speaker>
<p><l>οἴμοι.  φρόνησον, ὦ κασιγνήτη, πατὴρ</l>
<l n="50">ὡς νῷν ἀπεχθὴς δυσκλεής τ’  ἀπώλετο,</l>
<l>πρὸς αὐτοφώρων ἀμπλακημάτων διπλᾶς</l>
<l>ὄψεις ἀράξας αὐτὸς αὐτουργῷ χερί.</l>
<l>ἔπειτα μήτηρ καὶ γυνή, διπλοῦν ἔπος,</l>
<l>πλεκταῖσιν ἀρτάναισι λωβᾶται βίον·</l>
<l n="55">τρίτον δ’ ἀδελφὼ δύο μίαν καθ’ ἡμέραν</l>
<l>αὐτοκτονοῦντε τὼ ταλαιπώρω μόρον</l>
<l>κοινὸν κατειργάσαντ’ ἐπαλλήλοιν χεροῖν.</l>
<l>νῦν δ’ αὖ μόνα δὴ νὼ λελειμμένα σκόπει</l>
<l>ὅσῳ κάκιστ’ ὀλούμεθ’, εἰ νόμου βίᾳ</l>
<l n="60">ψῆφον τυράννων ἢ κράτη παρέξιμεν.</l>
<l>ἀλλ’ ἐννοεῖν χρὴ τοῦτο μὲν γυναῖχ’ ὅτι</l>
<l>ἔφυμεν, ὡς πρὸς ἄνδρας οὐ μαχουμένα.</l>
<l>ἔπειτα δ’ οὕνεκ’ ἀρχόμεσθ’ ἐκ κρεισσόνων,</l>
<l>καὶ ταῦτ’ ἀκούειν κἄτι τῶνδ’ ἀλγίονα.</l>
<l n="65">ἐγὼ μὲν οὖν αἰτοῦσα τοὺς ὑπὸ χθονὸς</l>
<l>ξύγγνοιαν ἴσχειν, ὡς βιάζομαι τάδε,</l>
<l>τοῖς ἐν τέλει βεβῶσι πείσομαι·  τὸ γὰρ</l>
<l>περισσὰ πράσσειν οὐκ ἔχει νοῦν οὐδένα.</l>
<milestone ed="p" n="69" unit="card"/>
</p></sp>
<sp>
<speaker>Ἀντιγόνη</speaker>
<p><l>οὔτ’ ἂν κελεύσαιμ’ οὔτ’ ἄν, εἰ θέλοις ἔτι</l>
<l n="70">πράσσειν, ἐμοῦ γ’ ἂν ἡδέως δρῴης μέτα.</l>
<l>ἀλλ’ ἴσθ’ ὁποῖά σοι δοκεῖ, κεῖνον δ’ ἐγὼ</l>
<l>θάψω· καλόν μοι τοῦτο ποιούσῃ θανεῖν.</l>
<l>φίλη μετ’ αὐτοῦ κείσομαι, φίλου μέτα,</l>
<l>ὅσια πανουργήσας’.  ἐπεὶ πλείων χρόνος</l>
<l n="75">ὃν δεῖ μ’ ἀρέσκειν τοῖς κάτω τῶν ἐνθάδε.</l>
<l>ἐκεῖ γὰρ αἰεὶ κείσομαι·  σοὶ δ’, εἰ δοκεῖ,</l>
<l>τὰ τῶν θεῶν ἔντιμ’ ἀτιμάσας’ ἔχε.</l>
</p></sp>
<sp>
<speaker>Ἰσμήνη</speaker>
<p><l>ἐγὼ μὲν οὐκ ἄτιμα ποιοῦμαι, τὸ δὲ</l>
<l>βίᾳ πολιτῶν δρᾶν ἔφυν ἀμήχανος.</l>
</p></sp>
<sp>
<speaker>Ἀντιγόνη</speaker>
<p><l n="80">σὺ μὲν τάδ’ ἂν προὔχοι’·  ἐγὼ δὲ δὴ τάφον</l>
<l>χώσους’ ἀδελφῷ φιλτάτῳ πορεύσομαι.</l>
</p></sp>
<sp>
<speaker>Ἰσμήνη</speaker>
<p><l>οἴμοι ταλαίνης, ὡς ὑπερδέδοικά σου.</l>
</p></sp>
<sp>
<speaker>Ἀντιγόνη</speaker>
<p><l>μὴ ’μοῦ προτάρβει·  τὸν σὸν ἐξόρθου πότμον.</l>
</p></sp>
<sp>
<speaker>Ἰσμήνη</speaker>
<p><l>ἀλλ’ οὖν προμηνύσῃς γε τοῦτο μηδενὶ</l>
<l n="85">τοὔργον, κρυφῇ δὲ κεῦθε, σὺν δ’ αὔτως ἐγώ.</l>
</p></sp>
<sp>
<speaker>Ἀντιγόνη</speaker>
<p><l>οἴμοι, καταύδα·  πολλὸν ἐχθίων ἔσει</l>
<l>σιγῶς’, ἐὰν μὴ πᾶσι κηρύξῃς τάδε.</l>
</p></sp>
<sp>
<speaker>Ἰσμήνη</speaker>
<p><l>θερμὴν ἐπὶ ψυχροῖσι καρδίαν ἔχεις.</l>
</p></sp>
<sp>
<speaker>Ἀντιγόνη</speaker>
<p><l>ἀλλ’ οἶδ’ ἀρέσκους’ οἷς μάλισθ’ ἁδεῖν με χρή.</l>
</p></sp>
<sp>
<speaker>Ἰσμήνη</speaker>
<p><l n="90">εἰ καὶ δυνήσει γ’·  ἀλλ’ ἀμηχάνων ἐρᾷς.</l>
</p></sp>
<sp>
<speaker>Ἀντιγόνη</speaker>
<p><l>οὐκοῦν,   ὅταν δὴ μὴ  σθένω, πεπαύσομαι.</l>
</p></sp>
<sp>
<speaker>Ἰσμήνη</speaker>
<p><l>ἀρχὴν δὲ θηρᾶν οὐ πρέπει τἀμήχανα.</l>
</p></sp>
<sp>
<speaker>Ἀντιγόνη</speaker>
<p><l>εἰ ταῦτα λέξεις, ἐχθαρεῖ μὲν ἐξ ἐμοῦ,</l>
<l>ἐχθρὰ δὲ τῷ θανόντι προσκείσει δίκῃ.</l>
<l n="95">ἀλλ’ ἔα με καὶ τὴν ἐξ ἐμοῦ δυσβουλίαν</l>
<l>παθεῖν τὸ δεινὸν τοῦτο·  πείσομαι γὰρ οὐ</l>
<l>τοσοῦτον οὐδὲν ὥστε μὴ οὐ καλῶς θανεῖν.</l>
</p></sp>
<sp>
<speaker>Ἰσμήνη</speaker>
<p><l>ἀλλ’ εἰ δοκεῖ σοι, στεῖχε·  τοῦτο δ’ ἴσθ’ ὅτι</l>
<l>ἄνους μὲν ἔρχει, τοῖς φίλοις δ’ ὀρθῶς φίλη.</l>
<milestone ed="p" n="100" unit="card"/>
</p></sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l n="100">ἀκτὶς ἀελίου, τὸ κάλλιστον ἑπταπύλῳ φανὲν</l>
<l>Θήβᾳ τῶν προτέρων φάος,</l>
<l>ἐφάνθης ποτ’, ὦ χρυσέας</l>
<l>ἁμέρας βλέφαρον,</l>
<l n="105">Διρκαίων ὑπὲρ ῥεέθρων μολοῦσα,</l>
<l>τὸν λεύκασπιν Ἀργόθεν ἐκβάντα φῶτα πανσαγίᾳ</l>
<l>φυγάδα πρόδρομον ὀξυτέρῳ κινήσασα χαλινῷ·</l>
<milestone ed="p" n="110" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l n="110">ὃς ἐφ’ ἡμετέρᾳ γᾷ  Πολυνείκους</l>
<l>ἀρθεὶς νεικέων ἐξ ἀμφιλόγων</l>
<l>ὀξέα κλάζων</l>
<l>ἀετὸς εἰς γᾶν ὣς ὑπερέπτα,</l>
<l>λευκῆς χιόνος πτέρυγι στεγανός,</l>
<l n="115">πολλῶν μεθ’ ὅπλων</l>
<l>ξύν θ’ ἱπποκόμοις κορύθεσσιν.</l>
<milestone ed="p" n="117" unit="card"/>
</p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ξύν θ’  ἱπποκόμοις κορύθεσσιν.</l>
<l>στὰς δ’ ὑπὲρ μελάθρων φονώσαισιν ἀμφιχανὼν κύκλῳ</l>
<l>λόγχαις ἑπτάπυλον στόμα</l>
<l>ἔβα, πρίν ποθ’ ἁμετέρων</l>
<l n="120">αἱμάτων γένυσιν πλησθῆναί τε καὶ στεφάνωμα πύργων</l>
<l>πευκάενθ’ Ἥφαιστον ἑλεῖν.  τοῖος ἀμφὶ νῶτ’ ἐτάθη</l>
<l n="125">πάταγος Ἄρεος, ἀντιπάλῳ δυσχείρωμα δράκοντος.</l>
<milestone ed="p" n="127" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>Ζεὺς γὰρ μεγάλης γλώσσης κόμπους</l>
<l>ὑπερεχθαίρει, καὶ σφας ἐσιδὼν</l>
<l>πολλῷ ῥεύματι προσνισσομένους</l>
<l n="130">χρυσοῦ καναχῆς ὑπεροπλίαις,</l>
<l>παλτῷ ῥιπτεῖ πυρὶ βαλβίδων</l>
<l>ἐπ’ ἄκρων ἤδη</l>
<l>νίκην ὁρμῶντ’ ἀλαλάξαι.</l>
<milestone ed="p" n="134" unit="card"/>
</p></sp></div2>
<div2 type="strophe" n="2">
<sp><speaker>Χορός</speaker>
<p><l>ἀντιτύπᾳ δ’  ἐπὶ γᾷ πέσε τανταλωθεὶς</l>
<l n="135">πυρφόρος, ὃς τότε μαινομένᾳ ξὺν ὁρμᾷ</l>
<l>βακχεύων ἐπέπνει</l>
<l>ῥιπαῖς ἐχθίστων ἀνέμων.</l>
<l>εἶχε δ’ ἄλλᾳ τὰ μέν,</l>
<l>ἄλλα δ’ ἐπ’ ἄλλοις ἐπενώμα στυφελίζων μέγας Ἄρης</l>
<l n="140">δεξιόσειρος.</l>
<milestone ed="p" n="141" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>ἑπτὰ λοχαγοὶ γὰρ ἐφ’ ἑπτὰ πύλαις</l>
<l>ταχθέντες ἴσοι πρὸς ἴσους ἔλιπον</l>
<l>Ζηνὶ τροπαίῳ πάγχαλκα τέλη,</l>
<l>πλὴν τοῖν στυγεροῖν, ὣ πατρὸς ἑνὸς</l>
<l n="145">μητρός τε μιᾶς φύντε καθ’ αὑτοῖν</l>
<l>δικρατεῖς λόγχας στήσαντ’ ἔχετον</l>
<l>κοινοῦ θανάτου μέρος ἄμφω.</l>
<milestone ed="p" n="148" unit="card"/>
</p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ἀλλὰ γὰρ ἁ μεγαλώνυμος ἦλθε Νίκα</l>
<l>τᾷ πολυαρμάτῳ ἀντιχαρεῖσα Θήβᾳ,</l>
<l n="150">ἐκ μὲν δὴ πολέμων</l>
<l>τῶν νῦν θέσθαι λησμοσύναν,</l>
<l>θεῶν δὲ ναοὺς χοροῖς</l>
<l>παννυχίοις πάντας ἐπέλθωμεν, ὁ Θήβας δ’ ἐλελίχθων</l>
<l>Βάκχιος ἄρχοι.</l>
<milestone ed="p" n="155" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l n="155">ἀλλ’ ὅδε γὰρ δὴ βασιλεὺς χώρας,</l>
<l>Κρέων ὁ Μενοικέως &lsqb;ἄρχων&rsqb; νεοχμὸς</l>
<l>νεαραῖσι θεῶν ἐπὶ συντυχίαις</l>
<l>χωρεῖ, τίνα δὴ μῆτιν ἐρέσσων,</l>
<l n="160">ὅτι σύγκλητον τήνδε γερόντων</l>
<l>προὔθετο λέσχην,</l>
<l n="161b">κοινῷ κηρύγματι πέμψας;</l>
<milestone ed="p" n="162" unit="card"/>
</p></sp></div2>
</div1>
<div1 type="episode">
<sp>
<speaker>Κρέων</speaker>
<p><l>ἄνδρες, τὰ μὲν δὴ πόλεος ἀσφαλῶς θεοὶ</l>
<l>πολλῷ σάλῳ σείσαντες ὤρθωσαν πάλιν.</l>
<l>ὑμᾶς δ’ ἐγὼ πομποῖσιν ἐκ πάντων δίχα</l>
<l n="165">ἔστειλ’ ἱκέσθαι τοῦτο μὲν τὰ Λαί̈ου</l>
<l>σέβοντας εἰδὼς εὖ θρόνων ἀεὶ κράτη,</l>
<l>τοῦτ’ αὖθις, ἡνίκ’ Οἰδίπους ὤρθου πόλιν,</l>
<l>κἀπεὶ διώλετ’, ἀμφὶ τοὺς κείνων ἔτι</l>
<l>παῖδας μένοντας ἐμπέδοις φρονήμασιν.</l>
<l n="170">ὅτ’ οὖν ἐκεῖνοι πρὸς διπλῆς μοίρας μίαν</l>
<l>καθ’ ἡμέραν ὤλοντο παίσαντές τε καὶ</l>
<l>πληγέντες αὐτόχειρι σὺν μιάσματι,</l>
<l>ἐγὼ κράτη δὴ πάντα καὶ θρόνους ἔχω</l>
<l>γένους κατ’ ἀγχιστεῖα τῶν ὀλωλότων.</l>
<l n="175">ἀμήχανον δὲ παντὸς ἀνδρὸς ἐκμαθεῖν</l>
<l>ψυχήν τε καὶ φρόνημα καὶ γνώμην, πρὶν ἂν</l>
<l>ἀρχαῖς τε καὶ νόμοισιν ἐντριβὴς φανῇ.</l>
<l>ἐμοὶ γὰρ ὅστις πᾶσαν εὐθύνων πόλιν</l>
<l>μὴ τῶν ἀρίστων ἅπτεται βουλευμάτων</l>
<l n="180">ἀλλ’  ἐκ φόβου του γλῶσσαν ἐγκλῄσας ἔχει</l>
<l>κάκιστος εἶναι νῦν τε καὶ πάλαι δοκεῖ·</l>
<l>καὶ μεῖζον ὅστις ἀντὶ τῆς αὑτοῦ πάτρας</l>
<l>φίλον νομίζει, τοῦτον οὐδαμοῦ λέγω.</l>
<l>ἐγὼ γάρ, ἴστω Ζεὺς ὁ πάνθ’ ὁρῶν ἀεί,</l>
<l n="185">οὔτ’ ἂν σιωπήσαιμι τὴν ἄτην ὁρῶν</l>
<l>στείχουσαν ἀστοῖς ἀντὶ τῆς σωτηρίας,</l>
<l>οὔτ’ ἂν φίλον ποτ’ ἄνδρα δυσμενῆ χθονὸς</l>
<l>θείμην ἐμαυτῷ, τοῦτο γιγνώσκων ὅτι</l>
<l>ἥδ’ ἐστὶν ἡ σῴζουσα καὶ ταύτης ἔπι</l>
<l n="190">πλέοντες ὀρθῆς τοὺς φίλους ποιούμεθα.</l>
<l>τοιοῖσδ’ ἐγὼ νόμοισι τήνδ’ αὔξω πόλιν,</l>
<l>καὶ νῦν ἀδελφὰ τῶνδε κηρύξας ἔχω</l>
<l>ἀστοῖσι παίδων τῶν ἀπ’ Οἰδίπου πέρι·</l>
<l>Ἐτεοκλέα μέν, ὃς πόλεως ὑπερμαχῶν</l>
<l n="195">ὄλωλε τῆσδε, πάντ’ ἀριστεύσας δόρει,</l>
<l>τάφῳ τε κρύψαι καὶ τὰ πάντ’ ἀφαγνίσαι</l>
<l>ἃ τοῖς ἀρίστοις ἔρχεται κάτω νεκροῖς.</l>
<l>τὸν δ’ αὖ ξύναιμον τοῦδε, Πολυνείκη λέγω,</l>
<l>ὃς γῆν πατρῴαν καὶ θεοὺς τοὺς ἐγγενεῖς</l>
<l n="200">φυγὰς κατελθὼν ἠθέλησε μὲν πυρὶ</l>
<l>πρῆσαι κατ’ ἄκρας, ἠθέλησε δ’ αἵματος</l>
<l>κοινοῦ πάσασθαι, τοὺς δὲ δουλώσας ἄγειν,</l>
<l>τοῦτον πόλει τῇδ’ ἐκκεκήρυκται τάφῳ</l>
<l>μήτε κτερίζειν μήτε κωκῦσαί τινα,</l>
<l n="205">ἐᾶν δ’ ἄθαπτον καὶ πρὸς οἰωνῶν δέμας</l>
<l>καὶ πρὸς κυνῶν ἐδεστὸν αἰκισθέν τ’ ἰδεῖν.</l>
<l>τοιόνδ’ ἐμὸν φρόνημα, κοὔποτ’ ἔκ γ’ ἐμοῦ</l>
<l>τιμὴν προέξους’ οἱ κακοὶ τῶν ἐνδίκων·</l>
<l>ἀλλ’ ὅστις εὔνους τῇδε τῇ πόλει, θανὼν</l>
<l n="210">καὶ ζῶν ὁμοίως ἐξ ἐμοῦ τιμήσεται.</l>
<milestone ed="p" n="211" unit="card"/>
</p></sp>
<sp>
<speaker>Χορός</speaker>
<p><l>σοὶ ταῦτ’ ἀρέσκει, παῖ Μενοικέως Κρέον,</l>
<l>τὸν τῇδε δύσνουν κἀς τὸν εὐμενῆ πόλει·</l>
<l>νόμῳ δὲ χρῆσθαι παντί που πάρεστί σοι</l>
<l>καὶ τῶν θανόντων χὠπόσοι ζῶμεν πέρι.</l>
</p></sp>
<sp>
<speaker>Κρέων</speaker>
<p><l n="215">ὡς ἂν σκοποὶ νῦν εἴτε τῶν εἰρημένων.</l>
</p></sp>
<sp>
<speaker>Χορός</speaker>
<p><l>νεωτέρῳ τῳ τοῦτο βαστάζειν πρόθες.</l>
</p></sp>
<sp>
<speaker>Κρέων</speaker>
<p><l>ἀλλ’ εἴς’ ἑτοῖμοι τοῦ νεκροῦ γ’ ἐπίσκοποι.</l>
</p></sp>
<sp>
<speaker>Χορός</speaker>
<p><l>τί δῆτ’ ἂν ἄλλο τοῦτ’ ἐπεντέλλοις ἔτι;</l>
</p></sp>
<sp>
<speaker>Κρέων</speaker>
<p><l>τὸ μὴ ’πιχωρεῖν τοῖς ἀπιστοῦσιν τάδε.</l>
</p></sp>
<sp>
<speaker>Χορός</speaker>
<p><l n="220">οὔκ ἔστιν οὕτω μῶρος ὃς θανεῖν ἐρᾷ.</l>
</p></sp>
<sp>
<speaker>Κρέων</speaker>
<p><l>καὶ μὴν ὁ μισθός γ’, οὗτος·  ἀλλ’ ὑπ’ ἐλπίδων</l>
<l>ἄνδρας τὸ κέρδος πολλάκις διώλεσεν.</l>
</p></sp>
<sp>
<speaker>Φύλαξ</speaker>
<p><l>ἄναξ, ἐρῶ μὲν οὐχ ὅπως τάχους ὕπο</l>
<l>δύσπνους ἱκάνω κοῦφον ἐξάρας πόδα.</l>
<l n="225">πολλὰς γὰρ ἔσχον φροντίδων ἐπιστάσεις,</l>
<l>ὁδοῖς κυκλῶν ἐμαυτὸν εἰς ἀναστροφήν·</l>
<l>ψυχὴ γὰρ ηὔδα πολλά μοι μυθουμένη·</l>
<l>τάλας, τί χωρεῖς οἷ μολὼν δώσεις δίκην;</l>
<l>τλήμων, μενεῖς αὖ; κεἰ τάδ’ εἴσεται Κρέων</l>
<l n="230">ἄλλου παρ’ ἀνδρός; πῶς σὺ δῆτ’ οὐκ ἀλγύνει;</l>
<l>τοιαῦθ’ ἑλίσσων ἤνυτον σχολῇ βραδύς.</l>
<l>χοὔτως ὁδὸς βραχεῖα γίγνεται μακρά.</l>
<l>τέλος γε μέντοι δεῦρ’ ἐνίκησεν μολεῖν</l>
<l>σοί.  κεἰ τὸ μηδὲν ἐξερῶ, φράσω δ’ ὅμως·</l>
<l n="235">τῆς ἐλπίδος γὰρ ἔρχομαι δεδραγμένος,</l>
<l>τὸ μὴ παθεῖν ἂν ἄλλο πλὴν τὸ μόρσιμον.</l>
<milestone ed="p" n="237" unit="card"/>
</p></sp>
<sp>
<speaker>Κρέων</speaker>
<p><l>τί δ’ ἐστὶν ἀνθ’ οὗ τήνδ’ ἔχεις ἀθυμίαν;</l>
</p></sp>
<sp>
<speaker>Φύλαξ</speaker>
<p><l>φράσαι θέλω σοι πρῶτα τἀμαυτοῦ· τὸ γὰρ</l>
<l>πρᾶγμ’ οὔτ’ ἔδρας’ οὔτ’ εἶδον ὅστις ἦν ὁ δρῶν,</l>
<l n="240">οὐδ’ ἂν δικαίως ἐς κακὸν πέσοιμί τι.</l>
</p></sp>
<sp>
<speaker>Κρέων</speaker>
<p><l>εὖ γε στοχάζει κἀποφάργνυσαι κύκλῳ</l>
<l>τὸ πρᾶγμα·  δηλοῖς δ’ ὥς τι σημανῶν νέον.</l>
</p></sp>
<sp>
<speaker>Φύλαξ</speaker>
<p><l>τὰ δεινὰ γάρ τοι προστίθης’ ὄκνον πολύν.</l>
</p></sp>
<sp>
<speaker>Κρέων</speaker>
<p><l>οὔκουν ἐρεῖς ποτ’, εἶτ’ ἀπαλλαχθεὶς ἄπει;</l>
</p></sp>
<sp>
<speaker>Φύλαξ</speaker>
<p><l n="245">καὶ δὴ λέγω σοι.  τὸν νεκρόν τις ἀρτίως</l>
<l>θάψας βέβηκε κἀπὶ χρωτὶ διψίαν</l>
<l>κόνιν παλύνας κἀφαγιστεύσας ἃ χρή·</l>
</p></sp>
<sp>
<speaker>Κρέων</speaker>
<p><l>τί φής; τίς ἀνδρῶν ἦν ὁ τολμήσας τάδε;</l>
</p></sp>
<sp>
<speaker>Φύλαξ</speaker>
<p><l>οὐκ οἶδ’·  ἐκεῖ γὰρ οὔτε του γενῇδος ἦν</l>
<l n="250">πλῆγμ’, οὐ δικέλλης ἐκβολή.  στύφλος δὲ γῆ</l>
<l>καὶ χέρσος, ἀρρὼξ οὐδ’ ἐπημαξευμένη</l>
<l>τροχοῖσιν, ἀλλ’ ἄσημος οὑργάτης τις ἦν.</l>
<l>ὅπως δ’ ὁ πρῶτος ἡμὶν ἡμεροσκόπος</l>
<l>δείκνυσι, πᾶσι θαῦμα δυσχερὲς παρῆν.</l>
<l n="255">ὁ μὲν γὰρ ἠφάνιστο, τυμβήρης μὲν οὔ,</l>
<l>λεπτὴ δ’, ἄγος φεύγοντος ὥς, ἐπῆν κόνις</l>
<l>σημεῖα δ’ οὔτε θηρὸς οὔτε του κυνῶν</l>
<l>ἐλθόντος, οὐ σπάσαντος ἐξεφαίνετο.</l>
<l>λόγοι δ’ ἐν ἀλλήλοισιν ἐρρόθουν κακοί,</l>
<l n="260">φύλαξ ἐλέγχων φύλακα, κἂν ἐγίγνετο</l>
<l>πληγὴ τελευτῶς’, οὐδ’ ὁ κωλύσων παρῆν.</l>
<l>εἷς γάρ τις ἦν ἕκαστος οὑξειργασμένος,</l>
<l>κοὐδεὶς ἐναργής, ἀλλ’ ἔφευγε μὴ εἰδέναι.</l>
<l>ἦμεν δ’ ἑτοῖμοι καὶ μύδρους αἴρειν χεροῖν</l>
<l n="265">καὶ πῦρ διέρπειν καὶ θεοὺς ὁρκωμοτεῖν,</l>
<l>τὸ μήτε δρᾶσαι μήτε τῳ ξυνειδέναι</l>
<l>τὸ πρᾶγμα βουλεύσαντι μηδ’ εἰργασμένῳ.</l>
<l>τέλος δ’ ὅτ’ οὐδὲν ἦν ἐρευνῶσιν πλέον,</l>
<l>λέγει τις εἷς, ὃ πάντας ἐς πέδον κάρα</l>
<l n="270">νεῦσαι φόβῳ προὔτρεψεν·  οὐ γὰρ εἴχομεν</l>
<l>οὔτ’ ἀντιφωνεῖν οὔθ’ ὅπως δρῶντες καλῶς</l>
<l>πράξαιμεν.  ἦν δ’ ὁ μῦθος ὡς ἀνοιστέον</l>
<l>σοὶ τοὔργον εἴη τοῦτο κοὐχὶ κρυπτέον.</l>
<l>καὶ ταῦτ’ ἐνίκα, κἀμὲ τὸν δυσδαίμονα</l>
<l n="275">πάλος καθαιρεῖ τοῦτο τἀγαθὸν λαβεῖν.</l>
<l>πάρειμι δ’ ἄκων οὐχ ἑκοῦσιν, οἶδ’ ὅτι·</l>
<l>στέργει γὰρ οὐδεὶς ἄγγελον κακῶν ἐπῶν.</l>
<milestone ed="p" n="278" unit="card"/>
</p></sp>
<sp>
<speaker>Χορός</speaker>
<p><l>ἄναξ, ἐμοί τοί, μή τι καὶ θεήλατον</l>
<l>τοὔργον τόδ’, ἡ ξύννοια βουλεύει πάλαι</l>
</p></sp>
<sp>
<speaker>Κρέων</speaker>
<p><l n="280">παῦσαι, πρὶν ὀργῆς καὶ ’μὲ μεστῶσαι λέγων,</l>
<l>μὴ ’φευρεθῇς ἄνους τε καὶ γέρων ἅμα.</l>
<l>λέγεις γὰρ οὐκ ἀνεκτὰ δαίμονας λέγων</l>
<l>πρόνοιαν ἴσχειν τοῦδε τοῦ νεκροῦ πέρι.</l>
<l>πότερον ὑπερτιμῶντες ὡς εὐεργέτην</l>
<l n="285">ἔκρυπτον αὐτόν, ὅστις ἀμφικίονας</l>
<l>ναοὺς πυρώσων ἦλθε κἀναθήματα</l>
<l>καὶ  γῆν ἐκείνων καὶ νόμους διασκεδῶν;</l>
<l>ἢ τοὺς κακοὺς τιμῶντας εἰσορᾷς θεούς;</l>
<l>οὔκ ἔστιν.  ἀλλὰ ταῦτα καὶ πάλαι πόλεως</l>
<l n="290">ἄνδρες μόλις φέροντες ἐρρόθουν ἐμοί,</l>
<l>κρυφῇ κάρα σείοντες, οὐδ’ ὑπὸ ζυγῷ</l>
<l>λόφον δικαίως εἶχον, ὡς στέργειν ἐμέ.</l>
<l>ἐκ τῶνδε τούτους ἐξεπίσταμαι καλῶς</l>
<l>παρηγμένους μισθοῖσιν εἰργάσθαι τάδε.</l>
<l n="295">οὐδὲν γὰρ ἀνθρώποισιν οἷον ἄργυρος</l>
<l>κακὸν νόμισμ’ ἔβλαστε.  τοῦτο καὶ πόλεις</l>
<l>πορθεῖ, τόδ’ ἄνδρας ἐξανίστησιν δόμων·</l>
<l>τόδ’ ἐκδιδάσκει καὶ παραλλάσσει φρένας</l>
<l>χρηστὰς πρὸς αἰσχρὰ πράγματ’ ἵστασθαι βροτῶν·</l>
<l n="300">πανουργίας δ’ ἔδειξεν ἀνθρώποις  ἔχειν</l>
<l>καὶ  παντὸς ἔργου δυσσέβειαν εἰδέναι.</l>
<l>ὅσοι δὲ μισθαρνοῦντες ἤνυσαν τάδε,</l>
<l>χρόνῳ ποτ’ ἐξέπραξαν ὡς δοῦναι δίκην.</l>
<l>ἀλλ’ εἴπερ ἴσχει Ζεὺς ἔτ’ ἐξ ἐμοῦ σέβας,</l>
<l n="305">εὖ τοῦτ’ ἐπίστας’, ὅρκιος δέ σοι λέγω·</l>
<l>εἰ μὴ τὸν αὐτόχειρα τοῦδε τοῦ τάφου</l>
<l>εὑρόντες ἐκφανεῖτ’ ἐς ὀφθαλμοὺς ἐμούς,</l>
<l>οὐχ ὑμὶν Ἅιδης μοῦνος ἀρκέσει, πρὶν ἂν</l>
<l>ζῶντες κρεμαστοὶ τήνδε δηλώσηθ’ ὕβριν,</l>
<l n="310">ἵν’ εἰδότες τὸ κέρδος ἔνθεν οἰστέον</l>
<l>τὸ λοιπὸν ἁρπάζητε, καὶ μάθηθ’ ὅτι</l>
<l>οὐκ ἐξ ἅπαντος δεῖ τὸ   κερδαίνειν φιλεῖν.</l>
<l>ἐκ τῶν γὰρ αἰσχρῶν λημμάτων τοὺς πλείονας</l>
<l>ἀτωμένους ἴδοις ἂν ἢ σεσωσμένους.</l>
<milestone ed="p" n="315" unit="card"/>
</p></sp>
<sp>
<speaker>Φύλαξ</speaker>
<p><l n="315">εἰπεῖν τι δώσεις ἢ στραφεὶς οὕτως ἴω;</l>
</p></sp>
<sp>
<speaker>Κρέων</speaker>
<p><l>οὐκ οἶσθα καὶ νῦν ὡς ἀνιαρῶς λέγεις;</l>
</p></sp>
<sp>
<speaker>Φύλαξ</speaker>
<p><l>ἐν τοῖσιν ὠσὶν ἢ ’πὶ τῇ ψυχῇ δάκνει;</l>
</p></sp>
<sp>
<speaker>Κρέων</speaker>
<p><l>τί δὲ ῥυθμίζεις τὴν ἐμὴν λύπην ὅπου;</l>
</p></sp>
<sp>
<speaker>Φύλαξ</speaker>
<p><l>ὁ δρῶν ς’ ἀνιᾷ τὰς φρένας, τὰ δ’ ὦτ’ ἐγώ.</l>
</p></sp>
<sp>
<speaker>Κρέων</speaker>
<p><l n="320">οἴμ’  ὡς λάλημα δῆλον ἐκπεφυκὸς εἶ.</l>
</p></sp>
<sp>
<speaker>Φύλαξ</speaker>
<p><l>οὔκουν τό γ’ ἔργον τοῦτο ποιήσας ποτέ.</l>
</p></sp>
<sp>
<speaker>Κρέων</speaker>
<p><l>καὶ ταῦτ’ ἐπ’ ἀργύρῳ γε τὴν ψυχὴν προδούς.</l>
</p></sp>
<sp>
<speaker>Φύλαξ</speaker>
<p><l part="Y">φεῦ·</l>
<l>ἦ δεινὸν ᾧ δοκῇ γε καὶ ψευδῆ δοκεῖν.</l>
</p></sp>
<sp>
<speaker>Κρέων</speaker>
<p><l>κόμψευέ νυν τὴν δόξαν·  εἰ δὲ ταῦτα μὴ</l>
<l n="325">φανεῖτέ μοι τοὺς δρῶντας, ἐξερεῖθ’ ὅτι</l>
<l>τὰ δειλὰ κέρδη πημονὰς ἐργάζεται.</l>
</p></sp>
<sp>
<speaker>Φύλαξ</speaker>
<p><l>ἀλλ’ εὑρεθείη μὲν μάλιστ’·  ἐὰν δέ τοι</l>
<l>ληφθῇ τε καὶ μή, τοῦτο γὰρ τύχη κρινεῖ,</l>
<l>οὐκ ἔσθ’ ὅπως ὄψει σὺ δεῦρ’ ἐλθόντα με·</l>
<l n="330">καὶ νῦν γὰρ ἐκτὸς ἐλπίδος γνώμης τ’ ἐμῆς</l>
<l>σωθεὶς ὀφείλω τοῖς θεοῖς πολλὴν χάριν.</l>
<milestone ed="p" n="332" unit="card"/>
</p></sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>πολλὰ τὰ δεινὰ κοὐδὲν ἀνθρώπου δεινότερον πέλει.</l>
<l n="335">τοῦτο καὶ πολιοῦ πέραν πόντου χειμερίῳ νότῳ</l>
<l>χωρεῖ, περιβρυχίοισιν</l>
<l>περῶν ὑπ’ οἴδμασιν.</l>
<l>θεῶν τε τὰν ὑπερτάταν, Γᾶν</l>
<l>ἄφθιτον, ἀκαμάταν, ἀποτρύεται</l>
<l>ἰλλομένων ἀρότρων ἔτος εἰς ἔτος</l>
<l n="340">ἱππείῳ γένει πολεύων.</l>
<milestone ed="p" n="343" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>κουφονόων τε φῦλον ὀρνίθων ἀμφιβαλὼν ἄγει</l>
<l n="345">καὶ θηρῶν ἀγρίων ἔθνη πόντου τ’ εἰναλίαν φύσιν</l>
<l>σπείραισι δικτυοκλώστοις,</l>
<l>περιφραδὴς ἀνήρ·</l>
<l>κρατεῖ δὲ μηχαναῖς ἀγραύλου</l>
<l n="350">θηρὸς ὀρεσσιβάτα, λασιαύχενά θ’</l>
<l>ἵππον ὀχμάζεται ἀμφὶ λόφον  ζυγῶν</l>
<l>οὔρειόν τ’ ἀκμῆτα ταῦρον.</l>
<milestone ed="p" n="354" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l n="355">καὶ φθέγμα καὶ ἀνεμόεν φρόνημα καὶ ἀστυνόμους</l>
<l>ὀργὰς ἐδιδάξατο καὶ δυσαύλων</l>
<l>πάγων ὑπαίθρεια καὶ δύσομβρα φεύγειν βέλη</l>
<l>παντοπόρος· ἄπορος ἐπ’ οὐδὲν ἔρχεται</l>
<l n="360">τὸ μέλλον· Ἅιδα μόνον φεῦξιν οὐκ  ἐπάξεται·</l>
<l>νόσων δ’ ἀμηχάνων φυγὰς ξυμπέφρασται.</l>
<milestone ed="p" n="365" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l n="365">σοφόν τι τὸ μηχανόεν τέχνας ὑπὲρ ἐλπίδ’ ἔχων</l>
<l>τοτὲ μὲν κακόν, ἄλλοτ’ ἐπ’ ἐσθλὸν ἕρπει,</l>
<l>νόμους γεραίρων  χθονὸς θεῶν τ’ ἔνορκον δίκαν,</l>
<l n="370">ὑψίπολις·  ἄπολις ὅτῳ τὸ μὴ καλὸν</l>
<l>ξύνεστι τόλμας χάριν.  μήτ’ ἐμοὶ παρέστιος</l>
<l n="375">γένοιτο μήτ’ ἴσον φρονῶν ὃς τάδ’ ἔρδει.</l>
<milestone ed="p" n="376" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>ἐς δαιμόνιον τέρας ἀμφινοῶ</l>
<l>τόδε·  πῶς εἰδὼς ἀντιλογήσω</l>
<l>τήνδ’ οὐκ εἶναι παῖδ’ Ἀντιγόνην.</l>
<l>ὦ δύστηνος</l>
<l n="380">καὶ δυστήνου πατρὸς Οἰδιπόδα,</l>
<l>τί ποτ’;   οὐ δή που σέ γ’ ἀπιστοῦσαν</l>
<l>τοῖς βασιλείοισιν ἄγουσι νόμοις</l>
<l>καὶ ἐν ἀφροσύνῃ καθελόντες;</l>
<milestone ed="p" n="384" unit="card"/>
</p></sp></div2>
</div1>
<div1 type="episode">
<sp>
<speaker>Φύλαξ</speaker>
<p><l>ἥδ’ ἔστ’ ἐκείνη τοὔργον ἡ ’ξειργασμένη·</l>
<l n="385">τήνδ’ εἵλομεν θάπτουσαν.  ἀλλὰ ποῦ Κρέων;</l>
</p></sp>
<sp>
<speaker>Χορός</speaker>
<p><l>ὅδ’ ἐκ δόμων ἄψορρος εἰς δέον περᾷ.</l>
</p></sp>
<sp>
<speaker>Κρέων</speaker>
<p><l>τί δ’ ἔστι; ποίᾳ ξύμμετρος προὔβην τύχῃ;</l>
</p></sp>
<sp>
<speaker>Φύλαξ</speaker>
<p><l>ἄναξ, βροτοῖσιν οὐδέν ἔστ’ ἀπώμοτον.</l>
<l>ψεύδει γὰρ ἡ ’πίνοια τὴν γνώμην·  ἐπεὶ</l>
<l n="390">σχολῇ ποθ’ ἥξειν δεῦρ’ ἂν ἐξηύχουν ἐγὼ</l>
<l>ταῖς σαῖς ἀπειλαῖς αἷς ἐχειμάσθην τότε</l>
<l>ἀλλ’ ἡ γὰρ ἐκτὸς καὶ παρ’ ἐλπίδας χαρὰ</l>
<l>ἔοικεν ἄλλῃ μῆκος οὐδὲν ἡδονῇ,</l>
<l>ἥκω, δι’ ὅρκων καίπερ ὢν ἀπώμοτος,</l>
<l n="395">κόρην ἄγων τήνδ’, ἣ καθῃρέθη τάφον</l>
<l>κοσμοῦσα.  κλῆρος ἐνθάδ’ οὐκ ἐπάλλετο,</l>
<l>ἀλλ’ ἔστ’ ἐμὸν θοὔρμαιον, οὐκ ἄλλου, τόδε.</l>
<l>καὶ νῦν, ἄναξ, τήνδ’ αὐτός, ὡς θέλεις, λαβὼν</l>
<l>καὶ κρῖνε κἀξέλεγχ’·  ἐγὼ δ’ ἐλεύθερος</l>
<l n="400">δίκαιός εἰμι τῶνδ’  ἀπηλλάχθαι κακῶν.</l>
</p></sp>
<sp>
<speaker>Κρέων</speaker>
<p><l>ἄγεις δὲ τήνδε τῷ τρόπῳ πόθεν λαβών;</l>
</p></sp>
<sp>
<speaker>Φύλαξ</speaker>
<p><l>αὕτη τὸν ἄνδρ’ ἔθαπτε·  πάντ’ ἐπίστασαι.</l>
</p></sp>
<sp>
<speaker>Κρέων</speaker>
<p><l>ἦ καὶ ξυνίης καὶ λέγεις ὀρθῶς ἃ φῄς;</l>
</p></sp>
<sp>
<speaker>Φύλαξ</speaker>
<p><l>ταύτην γ’ ἰδὼν θάπτουσαν ὃν σὺ τὸν νεκρὸν</l>
<l n="405">ἀπεῖπας.  ἆρ’ ἔνδηλα καὶ σαφῆ λέγω;</l>
</p></sp>
<sp>
<speaker>Κρέων</speaker>
<p><l>καὶ πῶς ὁρᾶται κἀπίληπτος ᾑρέθη;</l>
<milestone ed="p" n="407" unit="card"/>
</p></sp>
<sp>
<speaker>Φύλαξ</speaker>
<p><l>τοιοῦτον ἦν τὸ πρᾶγμ’.  ὅπως γὰρ ἥκομεν,</l>
<l>πρὸς σοῦ τὰ δείν’ ἐκεῖν’ ἐπηπειλημένοι,</l>
<l>πᾶσαν κόνιν σήραντες, ἣ κατεῖχε τὸν</l>
<l n="410">νέκυν, μυδῶν τε σῶμα γυμνώσαντες εὖ,</l>
<l>καθήμεθ’ ἄκρων ἐκ πάγων ὑπήνεμοι,</l>
<l>ὀσμὴν ἀπ’ αὐτοῦ μὴ βάλοι πεφευγότες,</l>
<l>ἐγερτὶ κινῶν ἄνδρ’ ἀνὴρ ἐπιρρόθοις</l>
<l>κακοῖσιν, εἴ τις τοῦδ’ ἀκηδήσοι πόνου.</l>
<l n="415">χρόνον τάδ’ ἦν τοσοῦτον, ἔστ’ ἐν αἰθέρι</l>
<l>μέσῳ κατέστη λαμπρὸς ἡλίου κύκλος</l>
<l>καὶ καῦμ’ ἔθαλπε·  καὶ τότ’ ἐξαίφνης χθονὸς</l>
<l>τυφὼς ἀείρας σκηπτόν οὐράνιον ἄχος,</l>
<l>πίμπλησι πεδίον, πᾶσαν αἰκίζων φόβην</l>
<l n="420">ὕλης πεδιάδος, ἐν δ’ ἐμεστώθη μέγας</l>
<l>αἰθήρ·  μύσαντες δ’ εἴχομεν θείαν νόσον.</l>
<l>καὶ τοῦδ’ ἀπαλλαγέντος ἐν χρόνῳ μακρῷ,</l>
<l>ἡ παῖς ὁρᾶται, κἀνακωκύει πικρᾶς</l>
<l>ὄρνιθος ὀξὺν φθόγγον, ἐς ὅταν κενῆς</l>
<l n="425">εὐνῆς νεοσσῶν ὀρφανὸν βλέψῃ λέχος.</l>
<l>οὕτω δὲ χαὔτη, ψιλὸν ὡς ὁρᾷ νέκυν,</l>
<l>γόοισιν ἐξῴμωξεν, ἐκ δ’ ἀρὰς κακὰς</l>
<l>ἠρᾶτο τοῖσι τοὔργον ἐξειργασμένοις.</l>
<l>καὶ χερσὶν εὐθὺς διψίαν φέρει κόνιν,</l>
<l n="430">ἔκ τ’  εὐκροτήτου χαλκέας ἄρδην πρόχου</l>
<l>χοαῖσι τρισπόνδοισι τὸν νέκυν στέφει.</l>
<l>χἠμεῖς ἰδόντες ἱέμεσθα, σὺν δέ νιν</l>
<l>θηρώμεθ’ εὐθὺς οὐδὲν ἐκπεπληγμένην,</l>
<l>καὶ τάς τε πρόσθεν τάς τε νῦν ἠλέγχομεν</l>
<l n="435">πράξεις·  ἄπαρνος δ’ οὐδενὸς καθίστατο,</l>
<l>ἅμ’ ἡδέως ἔμοιγε κἀλγεινῶς ἅμα.</l>
<l>τὸ μὲν γὰρ αὐτὸν ἐκ κακῶν πεφευγέναι</l>
<l>ἥδιστον, ἐς κακὸν δὲ τοὺς φίλους ἄγειν</l>
<l>ἀλγεινόν·  ἀλλὰ πάντα ταῦθ’ ἥσσω λαβεῖν</l>
<l n="440">ἐμοὶ πέφυκε τῆς ἐμῆς σωτηρίας.</l>
<milestone ed="p" n="441" unit="card"/>
</p></sp>
<sp>
<speaker>Κρέων</speaker>
<p><l>σὲ δή, σὲ τὴν νεύουσαν εἰς πέδον κάρα,</l>
<l>φὴς ἢ καταρνεῖ μὴ δεδρακέναι τάδε·</l>
</p></sp>
<sp>
<speaker>Ἀντιγόνη</speaker>
<p><l>καὶ φημὶ δρᾶσαι κοὐκ ἀπαρνοῦμαι τὸ μή.</l>
</p></sp>
<sp>
<speaker>Κρέων</speaker>
<p><l>σὺ μὲν κομίζοις ἂν σεαυτὸν ᾖ θέλεις</l>
<l n="445">ἔξω βαρείας αἰτίας ἐλεύθερον·</l>
<l>σὺ δ’ εἰπέ μοι μὴ μῆκος, ἀλλὰ συντόμως,</l>
<l>ᾔδησθα κηρυχθέντα μὴ πράσσειν τάδε;</l>
</p></sp>
<sp>
<speaker>Ἀντιγόνη</speaker>
<p><l>ᾔδη· τί δ’ οὐκ ἔμελλον; ἐμφανῆ γὰρ ἦν.</l>
</p></sp>
<sp>
<speaker>Κρέων</speaker>
<p><l>καὶ δῆτ’ ἐτόλμας τούσδ’ ὑπερβαίνειν νόμους;</l>
</p></sp>
<sp>
<speaker>Ἀντιγόνη</speaker>
<p><l n="450">οὐ γάρ τί μοι Ζεὺς ἦν ὁ κηρύξας τάδε,</l>
<l>οὐδ’ ἡ ξύνοικος τῶν κάτω θεῶν Δίκη</l>
<l>τοιούσδ’ ἐν ἀνθρώποισιν ὥρισεν νόμους.</l>
<l>οὐδὲ σθένειν τοσοῦτον ᾠόμην τὰ σὰ</l>
<l>κηρύγμαθ’, ὥστ’ ἄγραπτα κἀσφαλῆ θεῶν</l>
<l n="455">νόμιμα δύνασθαι θνητὸν ὄνθ’ ὑπερδραμεῖν.</l>
<l>οὐ γάρ τι νῦν γε κἀχθές, ἀλλ’ ἀεί ποτε</l>
<l>ζῇ ταῦτα, κοὐδεὶς οἶδεν ἐξ ὅτου ’φάνη.</l>
<l>τούτων ἐγὼ οὐκ ἔμελλον, ἀνδρὸς οὐδενὸς</l>
<l>φρόνημα δείσας’, ἐν θεοῖσι τὴν δίκην</l>
<l n="460">δώσειν·  θανουμένη γὰρ ἐξῄδη, τί δ’ οὔ;</l>
<l>κεἰ μὴ σὺ προὐκήρυξας.  εἰ δὲ τοῦ χρόνου</l>
<l>πρόσθεν θανοῦμαι, κέρδος αὔτ’ ἐγὼ λέγω.</l>
<l>ὅστις γὰρ ἐν πολλοῖσιν ὡς ἐγὼ κακοῖς</l>
<l>ζῇ, πῶς ὅδ’ Οὐχὶ κατθανὼν κέρδος φέρει;</l>
<l n="465">οὕτως ἔμοιγε τοῦδε τοῦ μόρου τυχεῖν</l>
<l>παρ’ οὐδὲν ἄλγος·  ἀλλ’ ἄν, εἰ τὸν ἐξ ἐμῆς</l>
<l>μητρὸς θανόντ’ ἄθαπτον ἠνσχόμην νέκυν,</l>
<l>κείνοις ἂν ἤλγουν·  τοῖσδε δ’ οὐκ ἀλγύνομαι.</l>
<l>σοὶ δ’ εἰ δοκῶ νῦν μῶρα δρῶσα τυγχάνειν,</l>
<l n="470">σχεδόν τι μώρῳ μωρίαν ὀφλισκάνω.</l>
<milestone ed="p" n="471" unit="card"/>
</p></sp>
<sp>
<speaker>Χορός</speaker>
<p><l>δηλοῖ τὸ γέννημ’ ὠμὸν ἐξ ὠμοῦ πατρὸς</l>
<l>τῆς παιδός.  εἴκειν δ’ οὐκ ἐπίσταται κακοῖς.</l>
</p></sp>
<sp>
<speaker>Κρέων</speaker>
<p><l>ἀλλ’ ἴσθι τοι τὰ σκλήρ’ ἄγαν φρονήματα</l>
<l>πίπτειν μάλιστα, καὶ τὸν ἐγκρατέστατον</l>
<l n="475">σίδηρον ὀπτὸν ἐκ πυρὸς περισκελῆ</l>
<l>θραυσθέντα καὶ ῥαγέντα πλεῖστ’ ἂν εἰσίδοις·</l>
<l>σμικρῷ χαλινῷ δ’ οἶδα τοὺς θυμουμένους</l>
<l>ἵππους καταρτυθέντας·  οὐ γὰρ ἐκπέλει</l>
<l>φρονεῖν μέγ’ ὅστις δοῦλός ἐστι τῶν πέλας.</l>
<l n="480">αὕτη δ’ ὑβρίζειν μὲν τότ’  ἐξηπίστατο,</l>
<l>νόμους ὑπερβαίνουσα τοὺς προκειμένους·</l>
<l>ὕβρις δ’, ἐπεὶ δέδρακεν, ἥδε δευτέρα,</l>
<l>τούτοις ἐπαυχεῖν καὶ δεδρακυῖαν γελᾶν.</l>
<l>ἦ νῦν ἐγὼ μὲν οὐκ ἀνήρ, αὕτη δ’ ἀνήρ,</l>
<l n="485">εἰ ταῦτ’ ἀνατὶ τῇδε κείσεται κράτη.</l>
<l>ἀλλ’ εἴτ’ ἀδελφῆς εἴθ’ ὁμαιμονεστέρα</l>
<l>τοῦ παντὸς ἡμῖν Ζηνὸς ἑρκείου κυρεῖ,</l>
<l>αὐτή τε χἠ ξύναιμος οὐκ ἀλύξετον</l>
<l>μόρου κακίστου· καὶ γὰρ οὖν κείνην ἴσον</l>
<l n="490">ἐπαιτιῶμαι τοῦδε βουλεῦσαι τάφου.</l>
<l>καί νιν καλεῖτ’·  ἔσω γὰρ εἶδον ἀρτίως</l>
<l>λυσσῶσαν αὐτὴν οὐδ’ ἐπήβολον φρενῶν.</l>
<l>φιλεῖ δ’ ὁ θυμὸς πρόσθεν, ᾑρῆσθαι κλοπεὺς</l>
<l>τῶν μηδὲν ὀρθῶς ἐν σκότῳ τεχνωμένων·</l>
<l n="495">μισῶ γε μέντοι χὤταν ἐν κακοῖσί τις</l>
<l>ἁλοὺς ἔπειτα τοῦτο καλλύνειν θέλῃ.</l>
</p></sp>
<sp>
<speaker>Ἀντιγόνη</speaker>
<p><l>θέλεις τι μεῖζον ἢ κατακτεῖναί μ’ ἑλών;</l>
</p></sp>
<sp>
<speaker>Κρέων</speaker>
<p><l>ἐγὼ μὲν οὐδέν· τοῦτ’ ἔχων ἅπαντ’ ἔχω.</l>
<milestone ed="p" n="499" unit="card"/>
</p></sp>
<sp>
<speaker>Ἀντιγόνη</speaker>
<p><l>τί δῆτα μέλλεις; ὡς ἐμοὶ τῶν σῶν λόγων</l>
<l n="500">ἀρεστὸν οὐδὲν μηδ’ ἀρεσθείη ποτέ·</l>
<l>οὕτω δὲ καὶ σοὶ τἄμ’ ἀφανδάνοντ’ ἔφυ.</l>
<l>καίτοι πόθεν κλέος γ’ ἂν εὐκλεέστερον</l>
<l>κατέσχον ἢ τὸν αὐτάδελφον ἐν τάφῳ</l>
<l>τιθεῖσα; τούτοις τοῦτο πᾶσιν ἁνδάνειν</l>
<l n="505">λέγοιτ’ ἄν, εἰ μὴ γλῶσσαν ἐγκλῄοι φόβος.</l>
<l>ἀλλ’ ἡ τυραννὶς πολλά τ’ ἄλλ’ εὐδαιμονεῖ</l>
<l>κἄξεστιν αὐτῇ δρᾶν λέγειν θ’ ἃ βούλεται.</l>
</p></sp>
<sp>
<speaker>Κρέων</speaker>
<p><l>σὺ τοῦτο μούνη τῶνδε Καδμείων ὁρᾷς.</l>
</p></sp>
<sp>
<speaker>Ἀντιγόνη</speaker>
<p><l>ὁρῶσι χοὖτοι, σοὶ δ’ ὑπίλλουσιν στόμα.</l>
</p></sp>
<sp>
<speaker>Κρέων</speaker>
<p><l n="510">σὺ δ’ οὐκ  ἐπαιδεῖ, τῶνδε χωρὶς εἰ φρονεῖς;</l>
</p></sp>
<sp>
<speaker>Ἀντιγόνη</speaker>
<p><l>οὐδὲν γὰρ αἰσχρὸν τοὺς ὁμοσπλάγχνους σέβειν.</l>
</p></sp>
<sp>
<speaker>Κρέων</speaker>
<p><l>οὔκουν ὅμαιμος χὠ καταντίον θανών;</l>
</p></sp>
<sp>
<speaker>Ἀντιγόνη</speaker>
<p><l>ὅμαιμος ἐκ μιᾶς τε καὶ ταὐτοῦ πατρός.</l>
</p></sp>
<sp>
<speaker>Κρέων</speaker>
<p><l>πῶς δῆτ’ ἐκείνῳ δυσσεβῆ τιμᾷς χάριν;</l>
</p></sp>
<sp>
<speaker>Ἀντιγόνη</speaker>
<p><l n="515">οὐ μαρτυρήσει ταῦθ’ ὁ κατθανὼν νέκυς.</l>
</p></sp>
<sp>
<speaker>Κρέων</speaker>
<p><l>εἴ τοί σφε τιμᾷς ἐξ ἴσου τῷ δυσσεβεῖ.</l>
</p></sp>
<sp>
<speaker>Ἀντιγόνη</speaker>
<p><l>οὐ γάρ τι δοῦλος, ἀλλ’ ἀδελφὸς ὤλετο.</l>
</p></sp>
<sp>
<speaker>Κρέων</speaker>
<p><l>πορθῶν δὲ τήνδε γῆν·  ὁ δ’ ἀντιστὰς ὕπερ.</l>
</p></sp>
<sp>
<speaker>Ἀντιγόνη</speaker>
<p><l>ὁμῶς ὅ γ’ Ἅιδης τοὺς νόμους τούτους ποθεῖ.</l>
</p></sp>
<sp>
<speaker>Κρέων</speaker>
<p><l n="520">ἀλλ’ οὐχ ὁ χρηστὸς τῷ κακῷ λαχεῖν ἴσος.</l>
</p></sp>
<sp>
<speaker>Ἀντιγόνη</speaker>
<p><l>τίς οἶδεν εἰ κάτωθεν εὐαγῆ τάδε;</l>
</p></sp>
<sp>
<speaker>Κρέων</speaker>
<p><l>οὔτοι ποθ’ οὑχθρός, οὐδ’ ὅταν θάνῃ, φίλος.</l>
</p></sp>
<sp>
<speaker>Ἀντιγόνη</speaker>
<p><l>οὔτοι συνέχθειν,   ἀλλὰ συμφιλεῖν ἔφυν.</l>
</p></sp>
<sp>
<speaker>Κρέων</speaker>
<p><l>κάτω νυν ἐλθοῦς’, εἰ φιλητέον, φίλει</l>
<l n="525">κείνους· ἐμοῦ δὲ ζῶντος οὐκ ἄρξει γυνή.</l>
<milestone ed="p" n="526" unit="card"/>
</p></sp>
<div2 type="anapests">
<sp><speaker>Χορός</speaker>
<p><l>καὶ μὴν πρὸ πυλῶν ἥδ’ Ἰσμήνη,</l>
<l>φιλάδελφα κάτω δάκρυ’ εἰβομένη·</l>
<l>νεφέλη δ’ ὀφρύων ὕπερ αἱματόεν</l>
<l>ῥέθος αἰσχύνει,</l>
<l n="530">τέγγους’  εὐῶπα παρειάν.</l>
<milestone ed="p" n="531" unit="card"/>
</p></sp>
<sp>
<speaker>Κρέων</speaker>
<p><l>σὺ δ’, ἣ κατ’ οἴκους ὡς ἔχιδν’ ὑφειμένη</l>
<l>λήθουσά μ’ ἐξέπινες, οὐδ’ ἐμάνθανον</l>
<l>τρέφων δύ’ ἄτα κἀπαναστάσεις θρόνων,</l>
<l>φέρ’, εἰπὲ δή μοι, καὶ σὺ τοῦδε τοῦ τάφου</l>
<l n="535">φήσεις μετασχεῖν, ἢ ’ξομεῖ τὸ μὴ εἰδέναι;</l>
</p></sp>
<sp>
<speaker>Ἰσμήνη</speaker>
<p><l>δέδρακα τοὔργον, εἴπερ ἥδ’ ὁμορροθεῖ</l>
<l>καὶ ξυμμετίσχω  καὶ φέρω τῆς αἰτίας.</l>
</p></sp>
<sp>
<speaker>Ἀντιγόνη</speaker>
<p><l>ἀλλ’ οὐκ ἐάσει τοῦτό γ’ ἡ δίκη ς’, ἐπεὶ</l>
<l>οὔτ’ ἠθέλησας οὔτ’ ἐγὼ ’κοινωσάμην.</l>
</p></sp>
<sp>
<speaker>Ἰσμήνη</speaker>
<p><l n="540">ἀλλ’  ἐν κακοῖς τοῖς σοῖσιν οὐκ αἰσχύνομαι</l>
<l>ξύμπλουν ἐμαυτὴν τοῦ πάθους ποιουμένη.</l>
</p></sp>
<sp>
<speaker>Ἀντιγόνη</speaker>
<p><l>ὧν τοὔργον, Ἅιδης χοἰ κάτω ξυνίστορες·</l>
<l>λόγοις δ’ ἐγὼ φιλοῦσαν οὐ στέργω φίλην.</l>
</p></sp>
<sp>
<speaker>Ἰσμήνη</speaker>
<p><l>μήτοι, κασιγνήτη, μ’ ἀτιμάσῃς τὸ μὴ οὐ</l>
<l n="545">θανεῖν τε σὺν σοὶ τὸν θανόντα θ’ ἁγνίσαι.</l>
</p></sp>
<sp>
<speaker>Ἀντιγόνη</speaker>
<p><l>μή μοι θάνῃς σὺ κοινὰ μηδ’ ἃ μὴ ’θιγες</l>
<l>ποιοῦ σεαυτῆς.  ἀρκέσω θνῄσκους’ ἐγώ.</l>
</p></sp>
<sp>
<speaker>Ἰσμήνη</speaker>
<p><l>καὶ τίς βίος μοι σοῦ λελειμμένῃ φίλος;</l>
</p></sp>
<sp>
<speaker>Ἀντιγόνη</speaker>
<p><l>Κρέοντ’ ἐρώτα· τοῦδε γὰρ σὺ κηδεμών.</l>
</p></sp>
<sp>
<speaker>Ἰσμήνη</speaker>
<p><l n="550">τί ταῦτ’ ἀνιᾷς μ’, οὐδὲν ὠφελουμένη;</l>
</p></sp>
<sp>
<speaker>Ἀντιγόνη</speaker>
<p><l>ἀλγοῦσα μὲν δῆτ’    εἰ γελῶ γ’ ἐν σοὶ γελῶ.</l>
</p></sp>
<sp>
<speaker>Ἰσμήνη</speaker>
<p><l>τί δῆτ’ ἂν ἀλλὰ  νῦν ς’ ἔτ’ ὠφελοῖμ’ ἐγώ;</l>
</p></sp>
<sp>
<speaker>Ἀντιγόνη</speaker>
<p><l>σῶσον σεαυτήν· οὐ φθονῶ ς’ ὑπεκφυγεῖν.</l>
</p></sp>
<sp>
<speaker>Ἰσμήνη</speaker>
<p><l>οἴμοι τάλαινα, κἀμπλάκω τοῦ σοῦ μόρου;</l>
</p></sp>
<sp>
<speaker>Ἀντιγόνη</speaker>
<p><l n="555">σὺ μὲν γὰρ εἵλου   ζῆν, ἐγὼ δὲ κατθανεῖν.</l>
<milestone ed="p" n="556" unit="card"/>
</p></sp>
<sp>
<speaker>Ἰσμήνη</speaker>
<p><l>ἀλλ’ οὐκ ἐπ’ ἀρρήτοις γε τοῖς ἐμοῖς λόγοις.</l>
</p></sp>
<sp>
<speaker>Ἀντιγόνη</speaker>
<p><l>καλῶς σὺ μὲν τοῖς, τοῖς δ’ ἐγὼ ’δόκουν φρονεῖν.</l>
</p></sp>
<sp>
<speaker>Ἰσμήνη</speaker>
<p><l>καὶ μὴν ἴση νῷν ἐστιν ἡ ’ξαμαρτία.</l>
</p></sp>
<sp>
<speaker>Ἀντιγόνη</speaker>
<p><l>θάρσει·  σὺ μὲν ζῇς, ἡ δ’ ἐμὴ ψυχὴ πάλαι</l>
<l n="560">τέθνηκεν, ὥστε τοῖς θανοῦσιν ὠφελεῖν.</l>
</p></sp>
<sp>
<speaker>Κρέων</speaker>
<p><l>τὼ παῖδε φημὶ τώδε τὴν μὲν ἀρτίως</l>
<l>ἄνουν πεφάνθαι, τὴν δ’ ἀφ’ οὗ τὰ πρῶτ’ ἔφυ.</l>
</p></sp>
<sp>
<speaker>Ἰσμήνη</speaker>
<p><l>οὐ γάρ ποτ’, ὦναξ, οὐδ’ ὃς ἂν βλάστῃ μένει</l>
<l>νοῦς τοῖς κακῶς πράσσουσιν, ἀλλ’ ἐξίσταται.</l>
</p></sp>
<sp>
<speaker>Κρέων</speaker>
<p><l n="565">σοὶ γοῦν, ὅθ’ εἵλου σὺν κακοῖς πράσσειν κακά.</l>
</p></sp>
<sp>
<speaker>Ἰσμήνη</speaker>
<p><l>τί γὰρ μόνῃ μοι τῆσδ’ ἄτερ βιώσιμον;</l>
</p></sp>
<sp>
<speaker>Κρέων</speaker>
<p><l>ἀλλ’ ἥδε μέντοι μὴ λέγ’· οὐ γὰρ ἔστ’ ἔτι.</l>
</p></sp>
<sp>
<speaker>Ἰσμήνη</speaker>
<p><l>ἀλλὰ κτενεῖς νυμφεῖα τοῦ σαυτοῦ τέκνου;</l>
</p></sp>
<sp>
<speaker>Κρέων</speaker>
<p><l>ἀρώσιμοι γὰρ χἀτέρων εἰσὶν γύαι.</l>
</p></sp>
<sp>
<speaker>Ἰσμήνη</speaker>
<p><l n="570">οὐχ ὥς γ’ ἐκείνῳ τῇδέ τ’  ἦν ἡρμοσμένα.</l>
</p></sp>
<sp>
<speaker>Κρέων</speaker>
<p><l>κακὰς ἐγὼ γυναῖκας υἱέσι στυγῶ.</l>
</p></sp>
<sp>
<speaker>Ἀντιγόνη</speaker>
<p><l>ὦ φίλταθ’ Αἷμον, ὥς ς’ ἀτιμάζει πατήρ.</l>
</p></sp>
<sp>
<speaker>Κρέων</speaker>
<p><l>ἄγαν γε λυπεῖς καὶ σὺ καὶ τὸ σὸν λέχος.</l>
</p></sp>
<sp>
<speaker>Χορός</speaker>
<p><l>ἦ γὰρ στερήσεις τῆσδε τὸν σαυτοῦ γόνον;</l>
</p></sp>
<sp>
<speaker>Κρέων</speaker>
<p><l n="575">Ἅιδης ὁ παύσων τούσδε τοὺς γάμους ἔφυ.</l>
</p></sp>
<sp>
<speaker>Χορός</speaker>
<p><l>δεδογμέν’, ὡς ἔοικε, τήνδε κατθανεῖν.</l>
</p></sp>
<sp>
<speaker>Κρέων</speaker>
<p><l>καὶ σοί γε κἀμοί.  μὴ τριβὰς ἔτ’, ἀλλά νιν</l>
<l>κομίζετ’ εἴσω, δμῶες·  ἐκ δὲ τοῦδε χρὴ</l>
<l>γυναῖκας εἶναι τάσδε μηδ’ ἀνειμένας.</l>
<l n="580">φεύγουσι γάρ τοι χοἰ θρασεῖς, ὅταν πέλας</l>
<l>ἤδη τὸν, Ἅιδην εἰσορῶσι τοῦ βίου.</l>
<milestone ed="p" n="583" unit="card"/>
</p></sp></div2>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>εὐδαίμονες οἷσι κακῶν ἄγευστος αἰών.</l>
<l>οἷς γὰρ ἂν σεισθῇ θεόθεν δόμος, ἄτας</l>
<l n="585">οὐδὲν ἐλλείπει γενεᾶς ἐπὶ πλῆθος ἕρπον·</l>
<l>ὅμοιον ὥστε ποντίαις οἶδμα δυσπνόοις ὅταν</l>
<l>Θρῄσσαισιν ἔρεβος ὕφαλον ἐπιδράμῃ πνοαῖς,</l>
<l n="590">κυλίνδει βυσσόθεν κελαινὰν θῖνα καὶ</l>
<l>δυσάνεμοι, στόνῳ βρέμουσι δ’ ἀντιπλῆγες ἀκταί.</l>
<milestone ed="p" n="593" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ἀρχαῖα τὰ Λαβδακιδᾶν οἴκων ὁρῶμαι</l>
<l n="595">πήματα φθιτῶν ἐπὶ πήμασι πίπτοντ’,</l>
<l>οὐδ’ ἀπαλλάσσει γενεὰν γένος, ἀλλ’ ἐρείπει</l>
<l>θεῶν τις, οὐδ’ ἔχει λύσιν.  νῦν γὰρ ἐσχάτας ὕπερ</l>
<l n="600">ῥίζας ὃ τέτατο φάος ἐν Οἰδίπου δόμοις,</l>
<l>κατ’ αὖ νιν φοινία θεῶν τῶν νερτέρων</l>
<l>ἀμᾷ κόνις  λόγου τ’ ἄνοια καὶ φρενῶν ἐρινύς.</l>
<milestone ed="p" n="605" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l n="605">τεάν, Ζεῦ, δύνασιν τίς ἀνδρῶν ὑπερβασία κατάσχοι;</l>
<l>τὰν οὔθ’ ὕπνος αἱρεῖ ποθ’ ὁ πάντ’ ἀγρεύων,</l>
<l>οὔτε θεῶν ἄκματοι μῆνες, ἀγήρῳ δὲ χρόνῳ</l>
<l n="610">δυνάστας  κατέχεις  Ὀλύμπου  μαρμαρόεσσαν αἴγλαν.</l>
<l>τό τ’ ἔπειτα καὶ τὸ μέλλον</l>
<l>καὶ τὸ πρὶν ἐπαρκέσει</l>
<l>νόμος ὅδ’, οὐδὲν ἕρπει</l>
<l>θνατῶν βιότῳ πάμπολύ γ’ ἐκτὸς ἄτας.</l>
<milestone ed="p" n="615" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l n="615">ἁ γὰρ δὴ πολύπλαγκτος ἐλπὶς πολλοῖς μὲν ὄνασις ἀνδρῶν,</l>
<l>πολλοῖς δ’ ἀπάτα κουφονόων ἐρώτων·</l>
<l>εἰδότι δ’ οὐδὲν ἕρπει, πρὶν πυρὶ θερμῷ πόδα τις</l>
<l n="620">προσαύσῃ.  σοφίᾳ γὰρ ἔκ του κλεινὸν ἔπος πέφανται.</l>
<l>τὸ κακὸν δοκεῖν ποτ’ ἐσθλὸν</l>
<l>τῷδ’ ἔμμεν ὅτῳ φρένας</l>
<l>θεὸς ἄγει πρὸς ἄταν·</l></p></sp>
<sp><speaker>Χορός</speaker>
<p><l n="625">πράσσει δ’ ὀλίγιστον χρόνον ἐκτὸς ἄτας.</l>
<milestone ed="p" n="626" unit="card"/></p></sp></div2>
<div2 type="anapests">
<sp>
<p><l>ὅδε μὴν Αἵμων, παίδων τῶν σῶν</l>
<l>νέατον γέννημ’·  ἆρ’ ἀχνύμενος</l>
<l>τάλιδος ἥκει μόρον Ἀντιγόνης,</l>
<l n="630">ἀπάτης λεχέων ὑπεραλγῶν;</l>
<milestone ed="p" n="631" unit="card"/>
</p></sp></div2>
</div1>
<div1 type="episode">
<sp>
<speaker>Κρέων</speaker>
<p><l>τάχ’ εἰσόμεσθα μάντεων ὑπέρτερον.</l>
<l>ὦ παῖ, τελείαν ψῆφον ἆρα μὴ κλύων</l>
<l>τῆς μελλονύμφου πατρὶ λυσσαίνων πάρει;</l>
<l>ἢ σοὶ μὲν ἡμεῖς πανταχῇ, δρῶντες φίλοι;</l>
</p></sp>
<sp>
<speaker>Αἵμων</speaker>
<p><l n="635">πάτερ, σός εἰμι, καὶ σύ μοι γνώμας ἔχων</l>
<l>χρηστὰς ἀπορθοῖς, αἷς ἔγωγ’ ἐφέψομαι.</l>
<l>ἐμοὶ γὰρ οὐδεὶς ἀξιώσεται γάμος</l>
<l>μείζων φέρεσθαι σοῦ καλῶς ἡγουμένου.</l>
</p></sp>
<sp>
<speaker>Κρέων</speaker>
<p><l>οὕτω γάρ, ὦ παῖ, χρὴ διὰ στέρνων ἔχειν,</l>
<l n="640">γνώμης πατρῴας πάντ’ ὄπισθεν ἑστάναι.</l>
<l>τούτου γὰρ οὕνεκ’ ἄνδρες εὔχονται γονὰς</l>
<l>κατηκόους φύσαντες ἐν δόμοις ἔχειν,</l>
<l>ὡς καὶ τὸν ἐχθρὸν ἀνταμύνωνται κακοῖς</l>
<l>καὶ τὸν φίλον τιμῶσιν ἐξ ἴσου πατρί.</l>
<l n="645">ὅστις δ’ ἀνωφέλητα φιτύει τέκνα,</l>
<l>τί τόνδ’ ἂν εἴποις ἄλλο πλὴν αὑτῷ πόνους</l>
<l>φῦσαι, πολὺν δὲ τοῖσιν ἐχθροῖσιν γέλων;</l>
<l>μή νύν ποτ’, ὦ παῖ, τὰς φρένας ὑφ’ ἡδονῆς</l>
<l>γυναικὸς οὕνεκ’ ἐκβάλῃς, εἰδὼς ὅτι</l>
<l n="650">ψυχρὸν παραγκάλισμα τοῦτο γίγνεται,</l>
<l>γυνὴ κακὴ ξύνευνος ἐν δόμοις.  τί γὰρ</l>
<l>γένοιτ’ ἂν ἕλκος μεῖζον ἢ φίλος κακός;</l>
<l>ἀλλὰ πτύσας ὡσεί τε δυσμενῆ μέθες</l>
<l>τὴν παῖδ’ ἐν Αἴδου τήνδε νυμφεύειν τινί.</l>
<l n="655">ἐπεὶ γὰρ αὐτὴν εἷλον ἐμφανῶς ἐγὼ</l>
<l>πόλεως ἀπιστήσασαν ἐκ πάσης μόνην,</l>
<l>ψευδῆ γ’ ἐμαυτὸν οὐ καταστήσω πόλει,</l>
<l>ἀλλὰ κτενῶ.  πρὸς ταῦτ’ ἐφυμνείτω Δία</l>
<l>ξύναιμον.  εἰ γὰρ δὴ τά γ’ ἐγγενῆ φύσει</l>
<l n="660">ἄκοσμα θρέψω, κάρτα τοὺς ἔξω γένους</l>
<l>ἐν τοῖς γὰρ οἰκείοισιν ὅστις ἔστ’ ἀνὴρ</l>
<l>χρηστός, φανεῖται κἀν πόλει δίκαιος ὤν.</l>
<l>ὅστις δ’ ὑπερβὰς ἢ νόμους βιάζεται</l>
<l>ἢ τοὐπιτάσσειν τοῖς κρατύνουσιν νοεῖ,</l>
<l n="665">οὐκ ἔστ’ ἐπαίνου τοῦτον ἐξ ἐμοῦ τυχεῖν.</l>
<l>ἀλλ’ ὃν πόλις στήσειε τοῦδε χρὴ κλύειν</l>
<l>καὶ σμικρὰ καὶ δίκαια καὶ τἀναντία.</l>
<l>καὶ τοῦτον ἂν τὸν ἄνδρα θαρσοίην ἐγὼ</l>
<l>καλῶς μὲν ἄρχειν, εὖ δ’ ἂν ἄρχεσθαι θέλειν,</l>
<l n="670">δορός τ’  ἂν ἐν χειμῶνι προστεταγμένον</l>
<l>μένειν δίκαιον κἀγαθὸν παραστάτην.</l>
<l>ἀναρχίας δὲ μεῖζον οὐκ ἔστιν κακόν.</l>
<l>αὕτη πόλεις ὄλλυσιν, ἥδ’ ἀναστάτους</l>
<l>οἴκους τίθησιν, ἥδε συμμάχου δορὸς</l>
<l n="675">τροπὰς καταρρήγνυσι·  τῶν δ’ ὀρθουμένων</l>
<l>σῴζει τὰ πολλὰ σώμαθ’ ἡ πειθαρχία.</l>
<l>οὕτως ἀμυντέ’ ἐστὶ τοῖς κοσμουμένοις,</l>
<l>κοὔτοι γυναικὸς οὐδαμῶς ἡσσητέα.</l>
<l>κρεῖσσον γάρ, εἴπερ δεῖ, πρὸς ἀνδρὸς ἐκπεσεῖν,</l>
<l n="680">κοὐκ ἂν γυναικῶν ἥσσονες καλοίμεθ’  ἄν.</l>
<milestone ed="p" n="681" unit="card"/>
</p></sp>
<sp>
<speaker>Χορός</speaker>
<p><l>ἡμῖν μέν, εἰ μὴ τῷ χρόνῳ κεκλέμμεθα,</l>
<l>λέγειν φρονούντως ὧν λέγεις δοκεῖς πέρι.</l>
</p></sp>
<sp>
<speaker>Αἵμων</speaker>
<p><l>πάτερ, θεοὶ φύουσιν ἀνθρώποις φρένας,</l>
<l>πάντων ὅς’ ἐστὶ κτημάτων ὑπέρτατον.</l>
<l n="685">ἐγὼ δ’ ὅπως σὺ μὴ λέγεις ὀρθῶς τάδε,</l>
<l>οὔτ’ ἂν δυναίμην μήτ’ ἐπισταίμην λέγειν.</l>
<l>γένοιτο μεντἂν χἀτέρῳ καλῶς ἔχον.</l>
<l>σοῦ δ’ οὖν πέφυκα πάντα προσκοπεῖν ὅσα</l>
<l>λέγει τις ἢ πράσσει τις ἢ ψέγειν ἔχει.</l>
<l n="690">τὸ γὰρ σὸν ὄμμα δεινὸν, ἀνδρὶ δημότῃ</l>
<l>λόγοις τοιούτοις, οἷς σὺ μὴ τέρψει κλύων·</l>
<l>ἐμοὶ δ’ ἀκούειν ἔσθ’ ὑπὸ σκότου τάδε,</l>
<l>τὴν παῖδα ταύτην οἷ’, ὀδύρεται πόλις,</l>
<l>πασῶν γυναικῶν ὡς ἀναξιωτάτη</l>
<l n="695">κάκιστ’ ἀπ’ ἔργων εὐκλεεστάτων φθίνει.</l>
<l>ἥτις τὸν αὑτῆς αὐτάδελφον ἐν φοναῖς</l>
<l>πεπτῶτ’ ἄθαπτον μήθ’ ὑπ’ ὠμηστῶν κυνῶν</l>
<l>εἴας’ ὀλέσθαι μήθ’ ὑπ’ οἰωνῶν τινος.</l>
<l>οὐχ ἥδε χρυσῆς ἀξία τιμῆς λαχεῖν;</l>
<l n="700">τοιάδ’ ἐρεμνὴ σῖγ’ ἐπέρχεται φάτις.</l>
<l>ἐμοὶ δὲ σοῦ πράσσοντος εὐτυχῶς, πάτερ,</l>
<l>οὐκ ἔστιν οὐδὲν κτῆμα τιμιώτερον,</l>
<l>τί γὰρ πατρὸς θάλλοντος εὐκλείας τέκνοις</l>
<l>ἄγαλμα μεῖζον, ἢ τί πρὸς παίδων πατρί;</l>
<l n="705">μή νυν ἓν ἦθος μοῦνον ἐν σαυτῷ φόρει,</l>
<l>ὡς φὴς σύ, κοὐδὲν ἄλλο, τοῦτ’ ὀρθῶς ἔχειν.</l>
<l>ὅστις γὰρ αὐτὸς ἢ φρονεῖν μόνος δοκεῖ,</l>
<l>ἢ γλῶσσαν, ἣν οὐκ ἄλλος, ἢ ψυχὴν ἔχειν,</l>
<l>οὗτοι διαπτυχθέντες ὤφθησαν κενοί.</l>
<l n="710">ἀλλ’ ἄνδρα, κεἴ τις ᾖ σοφός, τὸ μανθάνειν</l>
<l>πόλλ’, αἰσχρὸν οὐδὲν καὶ τὸ μὴ τείνειν ἄγαν.</l>
<l>ὁρᾷς παρὰ ῥείθροισι χειμάρροις ὅσα</l>
<l>δένδρων ὑπείκει, κλῶνας ὡς ἐκσῴζεται,</l>
<l>τὰ δ’ ἀντιτείνοντ’ αὐτόπρεμν’ ἀπόλλυται.</l>
<l n="715">αὕτως δὲ ναὸς ὅστις ἐγκρατῆ πόδα</l>
<l>τείνας ὑπείκει μηδέν, ὑπτίοις κάτω</l>
<l>στρέψας τὸ λοιπὸν σέλμασιν ναυτίλλεται.</l>
<l>ἀλλ’ εἶκε καὶ θυμῷ μετάστασιν δίδου.</l>
<l>γνώμη γὰρ εἴ τις κἀπ’ ἐμοῦ νεωτέρου</l>
<l n="720">πρόσεστι, φήμ’ ἔγωγε πρεσβεύειν πολὺ</l>
<l>φῦναι τὸν ἄνδρα πάντ’ ἐπιστήμης πλέων·</l>
<l>εἰ δ’ οὖν, φιλεῖ γὰρ τοῦτο μὴ ταύτῃ ῥέπειν,</l>
<l>καὶ τῶν λεγόντων εὖ καλὸν τὸ μανθάνειν.</l>
<milestone ed="p" n="724" unit="card"/>
</p></sp>
<sp>
<speaker>Χορός</speaker>
<p><l>ἄναξ, σέ τ’ εἰκός, εἴ τι καίριον λέγει,</l>
<l n="725">μαθεῖν, σέ τ’ αὖ τοῦδ’·  εὖ γὰρ εἴρηται διπλῇ.</l>
</p></sp>
<sp>
<speaker>Κρέων</speaker>
<p><l>οἱ τηλικοίδε καὶ διδαξόμεσθα δὴ</l>
<l>φρονεῖν ὑπ’ ἀνδρὸς  τηλικοῦδε τὴν φύσιν;</l>
</p></sp>
<sp>
<speaker>Αἵμων</speaker>
<p><l>μηδὲν τὸ μὴ δίκαιον·  εἰ δ’ ἐγὼ νέος,</l>
<l>οὐ τὸν χρόνον χρὴ μᾶλλον ἢ τἄργα σκοπεῖν.</l>
</p></sp>
<sp>
<speaker>Κρέων</speaker>
<p><l n="730">ἔργον γάρ ἐστι τοὺς ἀκοσμοῦντας σέβειν;</l>
</p></sp>
<sp>
<speaker>Αἵμων</speaker>
<p><l>οὐδ’ ἂν κελεύσαιμ’, εὐσεβεῖν εἰς τοὺς κακούς.</l>
</p></sp>
<sp>
<speaker>Κρέων</speaker>
<p><l>οὐχ ἥδε γὰρ τοιᾷδ’ ἐπείληπται νόσῳ;</l>
</p></sp>
<sp>
<speaker>Αἵμων</speaker>
<p><l>οὔ φησι Θήβης τῆσδ’ ὁμόπτολις λεώς.</l>
</p></sp>
<sp>
<speaker>Κρέων</speaker>
<p><l>πόλις γὰρ ἡμῖν ἁμὲ χρὴ τάσσειν ἐρεῖ;</l>
</p></sp>
<sp>
<speaker>Αἵμων</speaker>
<p><l n="735">ὁρᾷς τόδ’ ὡς εἴρηκας ὡς ἄγαν νέος;</l>
</p></sp>
<sp>
<speaker>Κρέων</speaker>
<p><l>ἄλλῳ γὰρ ἢ ’μοὶ χρή με τῆσδ’ ἄρχειν χθονός;</l>
</p></sp>
<sp>
<speaker>Αἵμων</speaker>
<p><l>πόλις γὰρ οὐκ ἔσθ’ ἥτις ἀνδρός ἐσθ’ ἑνός.</l>
</p></sp>
<sp>
<speaker>Κρέων</speaker>
<p><l>οὐ τοῦ κρατοῦντος ἡ πόλις νομίζεται;</l>
</p></sp>
<sp>
<speaker>Αἵμων</speaker>
<p><l>καλῶς γ’ ἐρήμης ἂν   σὺ γῆς ἄρχοις μόνος.</l>
</p></sp>
<sp>
<speaker>Κρέων</speaker>
<p><l n="740">ὅδ’, ὡς ἔοικε, τῇ γυναικὶ συμμαχεῖ.</l>
</p></sp>
<sp>
<speaker>Αἵμων</speaker>
<p><l>εἴπερ γυνὴ σύ.  σοῦ γὰρ οὖν προκήδομαι.</l>
</p></sp>
<sp>
<speaker>Κρέων</speaker>
<p><l>ὦ παγκάκιστε, διὰ δίκης ἰὼν πατρί;</l>
</p></sp>
<sp>
<speaker>Αἵμων</speaker>
<p><l>οὐ γὰρ δίκαιά ς’  ἐξαμαρτάνονθ’ ὁρῶ.</l>
</p></sp>
<sp>
<speaker>Κρέων</speaker>
<p><l>ἁμαρτάνω γὰρ τὰς ἐμὰς ἀρχὰς σέβων;</l>
</p></sp>
<sp>
<speaker>Αἵμων</speaker>
<p><l n="745">οὐ γὰρ σέβεις τιμάς γε τὰς θεῶν πατῶν.</l>
</p></sp>
<sp>
<speaker>Κρέων</speaker>
<p><l>ὦ μιαρὸν ἦθος καὶ γυναικὸς ὕστερον.</l>
</p></sp>
<sp>
<speaker>Αἵμων</speaker>
<p><l>οὔ τἂν ἕλοις ἥσσω γε τῶν αἰσχρῶν ἐμέ.</l>
</p></sp>
<sp>
<speaker>Κρέων</speaker>
<p><l>ὁ γοῦν λόγος σοι  πᾶς ὑπὲρ κείνης ὅδε.</l>
</p></sp>
<sp>
<speaker>Αἵμων</speaker>
<p><l>καὶ σοῦ γε κἀμοῦ, καὶ θεῶν τῶν νερτέρων.</l>
</p></sp>
<sp>
<speaker>Κρέων</speaker>
<p><l n="750">ταύτην ποτ’  οὐκ ἔσθ’  ὡς ἔτι ζῶσαν γαμεῖς.</l>
</p></sp>
<sp>
<speaker>Αἵμων</speaker>
<p><l>ἣ δ’ οὖν θανεῖται καὶ θανοῦς’ ὀλεῖ τινα.</l>
</p></sp>
<sp>
<speaker>Κρέων</speaker>
<p><l>ἦ κἀπαπειλῶν ὧδ’ ἐπεξέρχει θρασύς;</l>
</p></sp>
<sp>
<speaker>Αἵμων</speaker>
<p><l>τίς δ’ ἔστ’ ἀπειλὴ πρὸς κενὰς γνώμας λέγειν;</l>
</p></sp>
<sp>
<speaker>Κρέων</speaker>
<p><l>κλαίων φρενώσεις, ὢν φρενῶν αὐτὸς κενός.</l>
</p></sp>
<sp>
<speaker>Αἵμων</speaker>
<p><l n="755">εἰ μὴ πατὴρ ἦσθ’, εἶπον ἄν ς’ οὐκ εὖ φρονεῖν.</l>
</p></sp>
<sp>
<speaker>Κρέων</speaker>
<p><l>γυναικὸς ὢν δούλευμα μὴ κώτιλλέ με.</l>
</p></sp>
<sp>
<speaker>Αἵμων</speaker>
<p><l>βούλει λέγειν τι καὶ λέγων μηδὲν κλύειν;</l>
<milestone ed="p" n="758" unit="card"/>
</p></sp>
<sp>
<speaker>Κρέων</speaker>
<p><l>ἄληθες; ἀλλ’ οὐ τόνδ’ Ὄλυμπον, ἴσθ’ ὅτι,</l>
<l>χαίρων ἐπὶ ψόγοισι δεννάσεις ἐμέ.</l>
<l n="760">ἄγαγε τὸ μῖσος  ὡς κατ’  ὄμματ’  αὐτίκα</l>
<l>παρόντι θνῄσκῃ πλησία τῷ νυμφίῳ.</l>
</p></sp>
<sp>
<speaker>Αἵμων</speaker>
<p><l>οὐ δῆτ’ ἔμοιγε, τοῦτο μὴ δόξῃς ποτέ,</l>
<l>οὔθ’ ἥδ’ ὀλεῖται πλησία, σύ τ’ οὐδαμὰ</l>
<l>τοὐμὸν προσόψει κρᾶτ’ ἐν ὀφθαλμοῖς ὁρῶν,</l>
<l n="765">ὡς τοῖς θέλουσι τῶν φίλων μαίνῃ συνών.</l>
</p></sp>
<sp>
<speaker>Χορός</speaker>
<p><l>ἁνήρ, ἄναξ, βέβηκεν ἐξ ὀργῆς ταχύς·</l>
<l>νοῦς δ’ ἐστὶ τηλικοῦτος ἀλγήσας βαρύς.</l>
</p></sp>
<sp>
<speaker>Κρέων</speaker>
<p><l>δράτω·  φρονείτω μεῖζον ἢ κατ’ ἄνδρ’ ἰών·</l>
<l>τὼ δ’ οὖν κόρα τώδ’ οὐκ ἀπαλλάξει μόρου.</l>
</p></sp>
<sp>
<speaker>Χορός</speaker>
<p><l n="770">ἄμφω γὰρ αὐτὼ καὶ κατακτεῖναι νοεῖς;</l>
</p></sp>
<sp>
<speaker>Κρέων</speaker>
<p><l>οὐ τήν γε μὴ θιγοῦσαν·  εὖ γὰρ οὖν λέγεις.</l>
</p></sp>
<sp>
<speaker>Χορός</speaker>
<p><l>μόρῳ δὲ ποίῳ καί σφε βουλεύει κτανεῖν;</l>
</p></sp>
<sp>
<speaker>Κρέων</speaker>
<p><l>ἄγων ἔρημος ἔνθ’ ἂν ᾖ βροτῶν στίβος</l>
<l>κρύψω πετρώδει ζῶσαν ἐν κατώρυχι,</l>
<l n="775">φορβῆς τοσοῦτον ὡς ἄγος μόνον προθείς,</l>
<l>ὅπως μίασμα πᾶς’ ὑπεκφύγῃ πόλις.</l>
<l>κἀκεῖ τὸν Ἅιδην, ὃν μόνον σέβει θεῶν,</l>
<l>αἰτουμένη που τεύξεται τὸ μὴ θανεῖν,</l>
<l>ἢ γνώσεται γοῦν ἀλλὰ τηνικαῦθ’ ὅτι</l>
<l n="780">πόνος περισσός ἐστι τἀν Ἅιδου σέβειν.</l>
<milestone ed="p" n="781" unit="card"/>
</p></sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>Ἔρως ἀνίκατε μάχαν, Ἔρως, ὃς ἐν κτήμασι πίπτεις,</l>
<l>ὃς ἐν μαλακαῖς παρειαῖς νεάνιδος ἐννυχεύεις,</l>
<l n="785">φοιτᾷς δ’ ὑπερπόντιος ἔν τ’ ἀγρονόμοις αὐλαῖς·</l>
<l>καί ς’ οὔτ’ ἀθανάτων φύξιμος οὐδεὶς</l>
<l n="790">οὔθ’ ἁμερίων σέ γ’ ἀνθρώπων.  ὁ δ’ ἔχων μέμηνεν.</l>
<milestone ed="p" n="791" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>σὺ καὶ δικαίων ἀδίκους φρένας παρασπᾷς ἐπὶ λώβᾳ,</l>
<l>σὺ καὶ τόδε νεῖκος ἀνδρῶν ξύναιμον ἔχεις ταράξας·</l>
<l n="795">νικᾷ δ’ ἐναργὴς βλεφάρων ἵμερος εὐλέκτρου</l>
<l>νύμφας, τῶν μεγάλων πάρεδρος ἐν ἀρχαῖς</l>
<l n="800">θεσμῶν.  ἄμαχος γὰρ ἐμπαίζει θεὸς, Ἀφροδίτα.</l>
<milestone ed="p" n="801" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>νῦν δ’ ἤδη ’γὼ καὐτὸς θεσμῶν</l>
<l>ἔξω φέρομαι τάδ’ ὁρῶν ἴσχειν δ’</l>
<l>οὐκέτι πηγὰς δύναμαι δάκρυ</l>
<l>τὸν παγκοίτην ὅθ’ ὁρῶ θάλαμον</l>
<l n="805">τήνδ’ Ἀντιγόνην ἀνύτουσαν.</l>
<milestone ed="p" n="806" unit="card"/>
</p></sp></div2>
</div1>
<div1 type="choral">
<div2 type="strophe" n="1">
<sp><speaker>Ἀντιγόνη</speaker>
<p><l>ὁρᾶτ’ ἔμ’, ὦ γᾶς πατρίας πολῖται, τὰν νεάταν ὁδὸν</l>
<l>στείχουσαν, νέατον δὲ φέγγος λεύσσουσαν ἀελίου,</l>
<l n="810">κοὔποτ’ αὖθις.  ἀλλά μ’ ὁ παγκοίτας Ἅιδας ζῶσαν ἄγει</l>
<l>τὰν  Ἀχέροντος</l>
<l>ἀκτάν, οὔθ’ ὑμεναίων ἔγκληρον, οὔτ’ ἐπινύμφειός</l>
<l n="815">πώ μέ τις ὕμνος ὕμνησεν, ἀλλ’ Ἀχέροντι νυμφεύσω.</l>
<milestone ed="p" n="817" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>οὐκοῦν κλεινὴ καὶ ἔπαινον ἔχους’</l>
<l>ἐς τόδ’ ἀπέρχει κεῦθος νεκύων,</l>
<l>οὔτε φθινάσιν πληγεῖσα νόσοις</l>
<l n="820">οὔτε ξιφέων ἐπίχειρα λαχοῦς’,</l>
<l>ἀλλ’ αὐτόνομος ζῶσα μόνη δὴ</l>
<l>θνητῶν Ἅιδην καταβήσει.</l>
<milestone ed="p" n="823" unit="card"/>
</p></sp></div2>
<div2 type="antistrophe" n="1">
<sp><speaker>Ἀντιγόνη</speaker>
<p><l>ἤκουσα δὴ λυγρότατον ὀλέσθαι τὰν Φρυγίαν ξέναν</l>
<l n="825">Ταντάλου Σιπύλῳ πρὸς ἄκρῳ, τὰν κισσὸς ὡς ἀτενὴς</l>
<l>πετραία βλάστα δάμασεν, καί νιν ὄμβροι  τακομέναν,</l>
<l>ὡς φάτις ἀνδρῶν,</l>
<l n="830">χιών τ’ οὐδαμὰ λείπει, τέγγει δ’ ὑπ’ ὀφρύσι παγκλαύτοις</l>
<l>δειράδας·  ᾇ με δαίμων ὁμοιοτάταν κατευνάζει.</l>
<milestone ed="p" n="834" unit="card"/></p></sp></div2>
<div2 type="anapests">
<sp><speaker>Χορός</speaker>
<p><l>ἀλλὰ θεός τοι καὶ θεογεννής,</l>
<l n="835">ἡμεῖς δὲ βροτοὶ καὶ θνητογενεῖς.</l>
<l>καίτοι φθιμένῃ μέγα κἀκοῦσαι</l>
<l>τοῖς ἰσοθέοις σύγκληρα λαχεῖν.</l>
<l>ζῶσαν καὶ ἔπειτα θανοῦσαν.</l>
<milestone ed="p" n="839" unit="card"/>
</p></sp></div2>
<div2 type="strophe" n="2">
<sp><speaker>Ἀντιγόνη</speaker>
<p><l>οἴμοι γελῶμαι.  τί με, πρὸς θεῶν πατρῴων.</l>
<l n="840">οὐκ οἰχομέναν ὑβρίζεις, ἀλλ’  ἐπίφαντον;</l>
<l>ὦ πόλις, ὦ πόλεως πολυκτήμονες ἄνδρες·</l>
<l>ἰὼ Διρκαῖαι κρῆναι</l>
<l n="845">Θήβας τ’ εὐαρμάτου ἄλσος, ἔμπας ξυμμάρτυρας ὔμμ’ ἐπικτῶμαι,</l>
<l>οἵα φίλων ἄκλαυτος, οἵοις νόμοις</l>
<l>πρὸς ἕργμα τυμβόχωστον ἔρχομαι τάφου ποταινίου·</l>
<l n="850">ἰὼ δύστανος, βροτοῖς οὔτε νεκροῖς κυροῦσα</l>
<l>μέτοικος οὐ ζῶσιν, οὐ θανοῦσιν.</l>
<milestone ed="p" n="853" unit="card"/></p></sp></div2>
<div2 type="strophe" n="3">
<sp><speaker>Χορός</speaker>
<p><l>προβᾶς’ ἐπ’ ἔσχατον θράσους</l>
<l>ὑψηλὸν ἐς Δίκας βάθρον</l>
<l n="855">προσέπεσες, ὦ τέκνον, πολύ·</l>
<l>πατρῷον δ’ ἐκτίνεις τιν’ ἆθλον.</l>
<milestone ed="p" n="858" unit="card"/></p></sp></div2>
<div2 type="antistrophe" n="2">
<sp><speaker>Ἀντιγόνη</speaker>
<p><l>ἔψαυσας ἀλγεινοτάτας ἐμοὶ μερίμνας,</l>
<l>πατρὸς τριπόλιστον οἶκτον τού τε πρόπαντος</l>
<l n="860">ἁμετέρου πότμου κλεινοῖς Λαβδακίδαισιν.</l>
<l>ἰὼ ματρῷαι λέκτρων</l>
<l n="865">ἆται κοιμήματά τ’ αὐτογέννητ’ ἐμῷ πατρὶ δυσμόρου ματρός,</l>
<l>οἵων ἐγώ ποθ’ ἁ ταλαίφρων ἔφυν·</l>
<l>πρὸς οὓς ἀραῖος ἄγαμος ἅδ’ ἐγὼ μέτοικος ἔρχομαι.</l>
<l n="870">ἰὼ δυσπότμων κασίγνητε γάμων κυρήσας,</l>
<l>θανὼν ἔτ’ οὖσαν κατήναρές με.</l>
<milestone ed="p" n="872" unit="card"/></p></sp></div2>
<div2 type="antistrophe" n="3">
<sp><speaker>Χορός</speaker>
<p><l>σέβειν μὲν εὐσέβειά τις,</l>
<l>κράτος δ’ ὅτῳ κράτος μέλει</l>
<l>παραβατὸν οὐδαμᾷ πέλει·</l>
<l n="875">σὲ δ’ αὐτόγνωτος ὤλες’ ὀργά.</l>
<milestone ed="p" n="876" unit="card"/></p></sp></div2>
<div2 type="anapests">
<sp><speaker>Ἀντιγόνη</speaker>
<p><l>ἄκλαυτος, ἄφιλος, ἀνυμέναιος ταλαίφρων ἄγομαι</l>
<l>τὰν πυμάταν ὁδόν.  οὐκέτι μοι τόδε</l>
<l>λαμπάδος ἱερὸν ὄμμα</l>
<l n="880">θέμις ὁρᾶν ταλαίνᾳ.</l>
<l>τὸν δ’ ἐμὸν πότμον ἀδάκρυτον</l>
<l>οὐδεὶς φίλων στενάζει.</l>
<milestone ed="p" n="883" unit="card"/>
</p></sp></div2>
</div1>
<div1 type="episode">
<sp>
<speaker>Κρέων</speaker>
<p><l>ἆρ’ ἴστ’, ἀοιδὰς καὶ γόους πρὸ τοῦ θανεῖν</l>
<l>ὡς οὐδ’ ἂν εἷς παύσαιτ’ ἄν, εἰ χρείη λέγειν;</l>
<l n="885">οὐκ ἄξεθ’ ὡς τάχιστα; καὶ κατηρεφεῖ</l>
<l>τύμβῳ περιπτύξαντες, ὡς εἴρηκ’ ἐγώ,</l>
<l>ἄφετε μόνην ἔρημον, εἴτε χρῇ θανεῖν</l>
<l>εἴτ’ ἐν τοιαύτῃ ζῶσα τυμβεύειν στέγῃ·</l>
<l>ἡμεῖς γὰρ ἁγνοὶ τοὐπὶ τήνδε τὴν κόρην</l>
<l n="890">μετοικίας δ’  οὖν τῆς ἄνω στερήσεται.</l>
</p></sp>
<sp>
<speaker>Ἀντιγόνη</speaker>
<p><l>ὦ τύμβος, ὦ νυμφεῖον, ὦ κατασκαφὴς</l>
<l>οἴκησις ἀείφρουρος,  οἷ πορεύομαι</l>
<l>πρὸς τοὺς ἐμαυτῆς, ὧν ἀριθμὸν ἐν νεκροῖς</l>
<l>πλεῖστον δέδεκται Φερσέφασς’ ὀλωλότων·</l>
<l n="895">ὧν λοισθία ’γὼ καὶ κάκιστα δὴ μακρῷ</l>
<l>κάτειμι, πρίν μοι μοῖραν ἐξήκειν βίου.</l>
<l>ἐλθοῦσα μέντοι κάρτ’ ἐν ἐλπίσιν τρέφω</l>
<l>φίλη μὲν ἥξειν πατρί, προσφιλὴς δὲ σοί,</l>
<l>μῆτερ, φίλη δὲ σοί, κασίγνητον κάρα·</l>
<l n="900">ἐπεὶ θανόντας αὐτόχειρ ὑμᾶς ἐγὼ</l>
<l>ἔλουσα κἀκόσμησα κἀπιτυμβίους</l>
<l>χοὰς ἔδωκα.  νῦν δέ Πολύνεικες, τὸ σὸν</l>
<l>δέμας περιστέλλουσα τοιάδ’ ἄρνυμαι.</l>
<l>καίτοι ς’ ἐγὼ ’τίμησα τοῖς φρονοῦσιν εὖ.</l>
<l n="905">οὐ γάρ ποτ’ οὔτ’ ἄν, εἰ τέκνων μήτηρ ἔφυν,</l>
<l>οὔτ’ εἰ πόσις μοι κατθανὼν ἐτήκετο,</l>
<l>βίᾳ πολιτῶν τόνδ’ ἂν ᾐρόμην πόνον.</l>
<l>τίνος νόμου δὴ ταῦτα πρὸς χάριν λέγω;</l>
<l>πόσις μὲν ἄν μοι κατθανόντος ἄλλος ἦν,</l>
<l n="910">καὶ παῖς ἀπ’ ἄλλου φωτός, εἰ τοῦδ’ ἤμπλακον,</l>
<l>μητρὸς δ’ ἐν Ἅιδου καὶ πατρὸς κεκευθότοιν</l>
<l>οὐκ ἔστ’ ἀδελφὸς ὅστις ἂν βλάστοι ποτέ.</l>
<l>τοιῷδε μέντοι ς’ ἐκπροτιμήσας’ ἐγὼ</l>
<l>νόμῳ Κρέοντι ταῦτ’ ἔδοξ’ ἁμαρτάνειν</l>
<l n="915">καὶ δεινὰ τολμᾶν, ὦ κασίγνητον κάρα.</l>
<l>καὶ νῦν ἄγει με διὰ χερῶν οὕτω λαβὼν</l>
<l>ἄλεκτρον, ἀνυμέναιον, οὔτε του γάμου</l>
<l>μέρος λαχοῦσαν οὔτε παιδείου τροφῆς,</l>
<l>ἀλλ’ ὧδ’ ἔρημος πρὸς φίλων ἡ δύσμορος</l>
<l n="920">ζῶς’  εἰς θανόντων ἔρχομαι κατασκαφάς.</l>
<l>ποίαν παρεξελθοῦσα δαιμόνων δίκην;</l>
<l>τί χρή με τὴν δύστηνον ἐς θεοὺς ἔτι</l>
<l>βλέπειν; τίν’ αὐδᾶν ξυμμάχων; ἐπεί γε δὴ</l>
<l>τὴν δυσσέβειαν εὐσεβοῦς’, ἐκτησάμην.</l>
<l n="925">ἀλλ’ εἰ μὲν οὖν τάδ’ ἐστὶν ἐν θεοῖς καλά,</l>
<l>παθόντες ἂν ξυγγνοῖμεν ἡμαρτηκότες·</l>
<l>εἰ δ’ οἵδ’ ἁμαρτάνουσι, μὴ πλείω κακὰ</l>
<l>πάθοιεν ἢ καὶ δρῶσιν ἐκδίκως ἐμέ.</l>
<milestone ed="p" n="929" unit="card"/>
</p></sp>
<div2 type="anapests">
<sp><speaker>Χορός</speaker>
<p><l>ἔτι τῶν αὐτῶν ἀνέμων αὑταὶ</l>
<l n="930">ψυχῆς ῥιπαὶ τήνδε γ’  ἔχουσιν.</l>
</p></sp>
<sp><speaker>Κρέων</speaker>
<p><l>τοιγὰρ τούτων τοῖσιν ἄγουσιν</l>
<l>κλαύμαθ’ ὑπάρξει βραδυτῆτος ὕπερ.</l>
</p></sp>
<sp><speaker>Ἀντιγόνη</speaker>
<p><l>οἴμοι, θανάτου τοῦτ’ ἐγγυτάτω</l>
<l>τοὔπος ἀφῖκται.</l>
</p></sp>
<sp><speaker>Χορός</speaker>
<p><l n="935">θαρσεῖν οὐδὲν παραμυθοῦμαι</l>
<l>μὴ οὐ τάδε ταύτῃ κατακυροῦσθαι.</l>
</p></sp>
<sp><speaker>Ἀντιγόνη</speaker>
<p><l>ὦ γῆς Θήβης ἄστυ πατρῷον</l>
<l>καὶ θεοὶ προγενεῖς,</l>
<l>ἄγομαι δὴ κοὐκέτι μέλλω.</l>
<l n="940">λεύσσετε,   Θήβης οἱ κοιρανίδαι</l>
<l>τὴν βασιλειδᾶν  μούνην λοιπήν,</l>
<l>οἷα πρὸς οἵων ἀνδρῶν πάσχω,</l>
<l>τὴν εὐσεβίαν σεβίσασα.</l>
<milestone ed="p" n="944" unit="card"/>
</p></sp></div2>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>ἔτλα καὶ Δανάας οὐράνιον φῶς</l>
<l n="945">ἀλλάξαι δέμας ἐν χαλκοδέτοις αὐλαῖς·</l>
<l>κρυπτομένα δ’ ἐν τυμβήρει θαλάμῳ κατεζεύχθη·</l>
<l>καίτοι καὶ γενεᾷ τίμιος, ὦ παῖ παῖ,</l>
<l n="950">καὶ Ζηνὸς ταμιεύεσκε γονὰς χρυσορύτους.</l>
<l>ἀλλ’ ἁ μοιριδία τις δύνασις δεινά·</l>
<l>οὔτ’ ἄν νιν ὄλβος οὔτ’ Ἄρης, οὐ πύργος, οὐχ ἁλίκτυποι</l>
<l>κελαιναὶ νᾶες ἐκφύγοιεν.</l>
<milestone ed="p" n="955" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l n="955">ζεύχθη δ’   ὀξύχολος παῖς ὁ Δρύαντος,</l>
<l>Ἠδωνῶν βασιλεύς, κερτομίοις ὀργαῖς</l>
<l>ἐκ Διονύσου πετρώδει κατάφαρκτος ἐν δεσμῷ.</l>
<l>οὕτω τᾶς μανίας δεινὸν ἀποστάζει</l>
<l n="960">ἀνθηρόν τε μένος.  κεῖνος ἐπέγνω μανίαις</l>
<l>ψαύων τὸν θεὸν ἐν κερτομίοις γλώσσαις.</l>
<l>παύεσκε μὲν γὰρ ἐνθέους γυναῖκας εὔιόν τε πῦρ,</l>
<l n="965">φιλαύλους τ’ ἠρέθιζε Μούσας.</l>
<milestone ed="p" n="966" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>παρὰ δὲ κυανεᾶν πελάγει διδύμας ἁλὸς</l>
<l>ἀκταὶ Βοσπόριαι ἥδ’ ὁ Θρῃκῶν ἄξενος</l>
<l n="970">Σαλμυδησσός, ἵν’ ἀγχίπτολις  Ἄρης</l>
<l>δισσοῖσι Φινείδαις</l>
<l>εἶδεν ἀρατὸν ἕλκος</l>
<l>τυφλωθὲν ἐξ ἀγρίας δάμαρτος</l>
<l>ἀλαὸν ἀλαστόροισιν ὀμμάτων κύκλοις</l>
<l n="975">ἀραχθέντων, ὑφ’ αἱματηραῖς</l>
<l>χείρεσσι καὶ κερκίδων ἀκμαῖσιν.</l>
<milestone ed="p" n="977" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>κατὰ δὲ τακόμενοι μέλεοι μελέαν πάθαν</l>
<l n="980">κλαῖον, ματρὸς ἔχοντες ἀνύμφευτον γονάν·</l>
<l>ἁ δὲ σπέρμα μὲν ἀρχαιογόνων</l>
<l>ἄντας’ Ἐρεχθειδᾶν,</l>
<l>τηλεπόροις δ’ ἐν ἄντροις</l>
<l>τράφη θυέλλαισιν ἐν πατρῴαις</l>
<l n="985">Βορεὰς ἅμιππος ὀρθόποδος ὑπὲρ πάγου</l>
<l>θεῶν παῖς.  ἀλλὰ κἀπ’ ἐκείνᾳ</l>
<l>Μοῖραι μακραίωνες ἔσχον, ὦ παῖ.</l>
<milestone ed="p" n="988" unit="card"/></p></sp></div2>
</div1>
<div1 type="episode">
<sp>
<speaker>Τειρεσίας</speaker>
<p><l>Θήβης ἄνακτες, ἥκομεν κοινὴν ὁδὸν</l>
<l>δύ’ ἐξ ἑνὸς βλέποντε·  τοῖς τυφλοῖσι γὰρ</l>
<l n="990">αὕτη κέλευθος ἐκ προηγητοῦ πέλει.</l>
</p></sp>
<sp>
<speaker>Κρέων</speaker>
<p><l>τί δ’ ἔστιν, ὦ γεραιὲ Τειρεσία, νέον;</l>
</p></sp>
<sp>
<speaker>Τειρεσίας</speaker>
<p><l>ἐγὼ διδάξω, καὶ σὺ τῷ μάντει πιθοῦ.</l>
</p></sp>
<sp>
<speaker>Κρέων</speaker>
<p><l>οὔκουν πάρος γε σῆς ἀπεστάτουν φρενός.</l>
</p></sp>
<sp>
<speaker>Τειρεσίας</speaker>
<p><l>τοιγὰρ δι’ ὀρθῆς τήνδ’ ἐναυκλήρεις πόλιν.</l>
</p></sp>
<sp>
<speaker>Κρέων</speaker>
<p><l n="995">ἔχω πεπονθὼς μαρτυρεῖν ὀνήσιμα.</l>
</p></sp>
<sp>
<speaker>Τειρεσίας</speaker>
<p><l>φρόνει βεβὼς αὖ νῦν ἐπὶ ξυροῦ τύχης.</l>
</p></sp>
<sp>
<speaker>Κρέων</speaker>
<p><l>τί δ’ ἔστιν; ὡς ἐγὼ τὸ σὸν φρίσσω στόμα.</l>
</p></sp>
<sp>
<speaker>Τειρεσίας</speaker>
<p><l>γνώσει, τέχνης σημεῖα τῆς ἐμῆς κλύων.</l>
<l>εἰς γὰρ παλαιὸν θᾶκον ὀρνιθοσκόπον</l>
<l n="1000">ἵζων, ἵν’  ἦν μοι παντὸς οἰωνοῦ λιμήν,</l>
<l>ἀγνῶτ’ ἀκούω φθόγγον ὀρνίθων, κακῷ</l>
<l>κλάζοντας οἴστρῳ καὶ βεβαρβαρωμένῳ.</l>
<l>καὶ σπῶντας ἐν χηλαῖσιν ἀλλήλους φοναῖς</l>
<l>ἔγνων·  πτερῶν γὰρ ῥοῖβδος οὐκ ἄσημος ἦν.</l>
<l n="1005">εὐθὺς δὲ δείσας ἐμπύρων ἐγευόμην</l>
<l>βωμοῖσι παμφλέκτοισιν·  ἐκ δὲ θυμάτων</l>
<l>Ἥφαιστος οὐκ ἔλαμπεν, ἀλλ’ ἐπὶ σποδῷ</l>
<l>μυδῶσα κηκὶς μηρίων ἐτήκετο</l>
<l>κἄτυφε κἀνέπτυε, καὶ μετάρσιοι</l>
<l n="1010">χολαὶ διεσπείροντο, καὶ καταρρυεῖς</l>
<l>μηροὶ καλυπτῆς ἐξέκειντο πιμελῆς.</l>
<l>τοιαῦτα παιδὸς τοῦδ’ ἐμάνθανον πάρα,</l>
<l>φθίνοντ’ ἀσήμων ὀργίων μαντεύματα.</l>
<l>ἐμοὶ γὰρ οὗτος ἡγεμών, ἄλλοις δ’ ἐγώ.</l>
<l n="1015">καὶ ταῦτα τῆς σῆς ἐκ φρενὸς νοσεῖ πόλις.</l>
<l>βωμοὶ γὰρ ἡμῖν ἐσχάραι τε παντελεῖς</l>
<l>πλήρεις ὑπ’ οἰωνῶν τε καὶ κυνῶν βορᾶς</l>
<l>τοῦ δυσμόρου πεπτῶτος Οἰδίπου γόνου.</l>
<l>κᾆτ’ οὐ δέχονται θυστάδας λιτὰς ἔτι</l>
<l n="1020">θεοὶ παρ’ ἡμῶν οὐδὲ μηρίων φλόγα,</l>
<l>οὐδ’ ὄρνις εὐσήμους ἀπορροιβδεῖ βοάς</l>
<l>ἀνδροφθόρου βεβρῶτες αἵματος λίπος.</l>
<l>ταῦτ’ οὖν, τέκνον, φρόνησον.  ἀνθρώποισι γὰρ</l>
<l>τοῖς πᾶσι κοινόν ἐστι τοὐξαμαρτάνειν·</l>
<l n="1025">ἐπεὶ δ’ ἁμάρτῃ, κεῖνος οὐκέτ’ ἔστ’ ἀνὴρ</l>
<l>ἄβουλος οὐδ’ ἄνολβος, ὅστις ἐς κακὸν</l>
<l>πεσὼν ἀκῆται μηδ’ ἀκίνητος πέλῃ.</l>
<l>αὐθαδία τοι σκαιότητ’ ὀφλισκάνει.</l>
<l>ἀλλ’ εἶκε τῷ θανόντι μηδ’ ὀλωλότα</l>
<l n="1030">κέντει·  τίς ἀλκὴ τὸν θανόντ’  ἐπικτανεῖν;</l>
<l>εὖ σοι φρονήσας εὖ λέγω.  τὸ μανθάνειν δ’</l>
<l>ἥδιστον εὖ λέγοντος, εἰ κέρδος λέγοι.</l>
<milestone ed="p" n="1033" unit="card"/>
</p></sp>
<sp>
<speaker>Κρέων</speaker>
<p><l>ὦ πρέσβυ, πάντες ὥστε τοξόται σκοποῦ</l>
<l>τοξεύετ’ ἀνδρὸς τοῦδε, κοὐδὲ μαντικῆς</l>
<l n="1035">ἄπρακτος ὑμῖν εἰμι·  τῶν δ’ ὑπαὶ γένους</l>
<l>ἐξημπόλημαι κἀμπεφόρτισμαι πάλαι.</l>
<l>κερδαίνετ’, ἐμπολᾶτε τἀπὸ Σάρδεων</l>
<l>ἤλεκτρον, εἰ βούλεσθε, καὶ τὸν Ἰνδικὸν</l>
<l>χρυσόν·  τάφῳ δ’ ἐκεῖνον οὐχὶ κρύψετε,</l>
<l n="1040">οὐδ’ εἰ θέλους’, οἱ Ζηνὸς αἰετοὶ βορὰν</l>
<l>φέρειν νιν ἁρπάζοντες ἐς Διὸς θρόνους,</l>
<l>οὐδ’ ὣς μίασμα τοῦτο μὴ τρέσας ἐγὼ</l>
<l>θάπτειν παρήσω κεῖνον·  εὖ γὰρ οἶδ’ ὅτι</l>
<l>θεοὺς μιαίνειν οὔτις ἀνθρώπων σθένει.</l>
<l n="1045">πίπτουσι δ’, ὦ γεραιὲ Τειρεσία, βροτῶν</l>
<l>χοἰ πολλὰ δεινοὶ πτώματ’ αἴσχρ’, ὅταν λόγους</l>
<l>αἰσχροὺς καλῶς λέγωσι τοῦ κέρδους χάριν.</l>
</p></sp>
<sp>
<speaker>Τειρεσίας</speaker>
<p><l part="Y">φεῦ.</l>
<l>ἆρ’ οἶδεν ἀνθρώπων τις, ἆρα φράζεται,</l>
</p></sp>
<sp>
<speaker>Κρέων</speaker>
<p><l>τί χρῆμα; ποῖον   τοῦτο πάγκοινον λέγεις;</l>
</p></sp>
<sp>
<speaker>Τειρεσίας</speaker>
<p><l n="1050">ὅσῳ κράτιστον κτημάτων εὐβουλία;</l>
</p></sp>
<sp>
<speaker>Κρέων</speaker>
<p><l>ὅσῳπερ, οἶμαι,   μὴ φρονεῖν πλείστη βλάβη.</l>
</p></sp>
<sp>
<speaker>Τειρεσίας</speaker>
<p><l>ταύτης σὺ μέντοι  τῆς νόσου πλήρης ἔφυς.</l>
</p></sp>
<sp>
<speaker>Κρέων</speaker>
<p><l>οὐ βούλομαι τὸν μάντιν ἀντειπεῖν κακῶς.</l>
</p></sp>
<sp>
<speaker>Τειρεσίας</speaker>
<p><l>καὶ μὴν λέγεις, ψευδῆ με θεσπίζειν λέγων.</l>
</p></sp>
<sp>
<speaker>Κρέων</speaker>
<p><l n="1055">τὸ μαντικὸν γὰρ πᾶν φιλάργυρον γένος.</l>
</p></sp>
<sp>
<speaker>Τειρεσίας</speaker>
<p><l>τὸ δ’ ἐκ τυράννων αἰσχροκέρδειαν φιλεῖ.</l>
</p></sp>
<sp>
<speaker>Κρέων</speaker>
<p><l>ἆρ’ οἶσθα ταγοὺς ὄντας ἃν λέγῃς λέγων;</l>
</p></sp>
<sp>
<speaker>Τειρεσίας</speaker>
<p><l>οἶδ’·  ἐξ ἐμοῦ γὰρ τήνδ’ ἔχεις σώσας πόλιν.</l>
</p></sp>
<sp>
<speaker>Κρέων</speaker>
<p><l>σοφὸς σὺ μάντις, ἀλλὰ τἀδικεῖν φιλῶν.</l>
</p></sp>
<sp>
<speaker>Τειρεσίας</speaker>
<p><l n="1060">ὄρσεις με τἀκίνητα διὰ φρενῶν φράσαι.</l>
</p></sp>
<sp>
<speaker>Κρέων</speaker>
<p><l>κίνει, μόνον δὲ μὴ ’πὶ κέρδεσιν λέγων.</l>
</p></sp>
<sp>
<speaker>Τειρεσίας</speaker>
<p><l>οὕτω γὰρ ἤδη καὶ δοκῶ τὸ σὸν μέρος.</l>
</p></sp>
<sp>
<speaker>Κρέων</speaker>
<p><l>ὡς μὴ ’μπολήσων ἴσθι τὴν ἐμὴν φρένα.</l>
<milestone ed="p" n="1064" unit="card"/>
</p></sp>
<sp>
<speaker>Τειρεσίας</speaker>
<p><l>ἀλλ’ εὖ γέ τοι κάτισθι μὴ πολλοὺς ἔτι</l>
<l n="1065">τρόχους ἁμιλλητῆρας ἡλίου τελεῖν,</l>
<l>ἐν οἷσι τῶν σῶν αὐτὸς ἐκ σπλάγχνων ἕνα</l>
<l>νέκυν νεκρῶν ἀμοιβὸν ἀντιδοὺς ἔσει,</l>
<l>ἀνθ’ ὧν ἔχεις μὲν τῶν ἄνω βαλὼν κάτω</l>
<l>ψυχήν τ’ ἀτίμως ἐν τάφῳ κατῴκισας,</l>
<l n="1070">ἔχεις δὲ τῶν κάτωθεν ἐνθάδ’ αὖ θεῶν</l>
<l>ἄμοιρον, ἀκτέριστον, ἀνόσιον νέκυν.</l>
<l>ὧν οὔτε σοὶ μέτεστιν οὔτε τοῖς ἄνω</l>
<l>θεοῖσιν, ἀλλ’ ἐκ σοῦ βιάζονται τάδε.</l>
<l>τούτων σε λωβητῆρες ὑστεροφθόροι</l>
<l n="1075">λοχῶσιν Ἅιδου καὶ θεῶν Ἐρινύες,</l>
<l>ἐν τοῖσιν αὐτοῖς τοῖσδε ληφθῆναι κακοῖς.</l>
<l>καὶ ταῦτ’ ἄθρησον εἰ κατηργυρωμένος</l>
<l>λέγω·  φανεῖ γὰρ οὐ μακροῦ χρόνου τριβὴ</l>
<l>ἀνδρῶν γυναικῶν σοῖς δόμοις κωκύματα.</l>
<l n="1080">ἐχθραὶ δὲ πᾶσαι συνταράσσονται πόλεις,</l>
<l>ὅσων σπαράγματ’ ἢ κύνες καθήγνισαν</l>
<l>ἢ θῆρες ἤ τις πτηνὸς οἰωνός, φέρων</l>
<l>ἀνόσιον ὀσμὴν ἑστιοῦχον ἐς πόλιν.</l>
<l>τοιαῦτά σου, λυπεῖς γάρ, ὥστε τοξότης</l>
<l n="1085">ἀφῆκα θυμῷ, καρδίας τοξεύματα</l>
<l>βέβαια, τῶν σὺ θάλπος οὐχ ὑπεκδραμεῖ.</l>
<l>ὦ παῖ, σὺ δ’ ἡμᾶς ἄπαγε πρὸς δόμους, ἵνα</l>
<l>τὸν θυμὸν οὗτος ἐς νεωτέρους ἀφῇ,</l>
<l>καὶ γνῷ τρέφειν τὴν γλῶσσαν ἡσυχαιτέραν</l>
<l n="1090">τὸν νοῦν τ’  ἀμείνω τῶν φρενῶν ἢ νῦν φέρει.</l>
<milestone ed="p" n="1091" unit="card"/>
</p></sp>
<sp>
<speaker>Χορός</speaker>
<p><l>ἁνήρ, ἄναξ, βέβηκε δεινὰ θεσπίσας·</l>
<l>ἐπιστάμεσθα δ’, ἐξ ὅτου λευκὴν ἐγὼ</l>
<l>τήνδ’ ἐκ μελαίνης ἀμφιβάλλομαι τρίχα,</l>
<l>μή πώ ποτ’ αὐτὸν ψεῦδος ἐς πόλιν λακεῖν.</l>
</p></sp>
<sp>
<speaker>Κρέων</speaker>
<p><l n="1095">ἔγνωκα καὐτὸς καὶ ταράσσομαι φρένας.</l>
<l>τό τ’ εἰκαθεῖν γὰρ δεινόν, ἀντιστάντα δὲ</l>
<l>ἄτῃ πατάξαι θυμὸν ἐν δεινῷ πάρα.</l>
</p></sp>
<sp>
<speaker>Χορός</speaker>
<p><l>εὐβουλίας  δεῖ, παῖ Μενοικέως, λαβεῖν.</l>
</p></sp>
<sp>
<speaker>Κρέων</speaker>
<p><l>τί δῆτα χρὴ δρᾶν; φράζε.  πείσομαι δ’ ἐγώ.</l>
</p></sp>
<sp>
<speaker>Χορός</speaker>
<p><l n="1100">ἐλθὼν κόρην μὲν ἐκ κατώρυχος στέγης</l>
<l>ἄνες, κτίσον δὲ τῷ προκειμένῳ, τάφον.</l>
</p></sp>
<sp>
<speaker>Κρέων</speaker>
<p><l>καὶ ταῦτ’  ἐπαινεῖς καὶ δοκεῖς  παρεικαθεῖν;</l>
</p></sp>
<sp>
<speaker>Χορός</speaker>
<p><l>ὅσον γ’, ἄναξ, τάχιστα·  συντέμνουσι γὰρ</l>
<l>θεῶν ποδώκεις τοὺς κακόφρονας βλάβαι.</l>
</p></sp>
<sp>
<speaker>Κρέων</speaker>
<p><l n="1105">οἴμοι·  μόλις μέν,    καρδίας δ’ ἐξίσταμαι</l>
<l>τὸ δρᾶν·   ἀνάγκῃ δ’ οὐχὶ δυσμαχητέον.</l>
</p></sp>
<sp>
<speaker>Χορός</speaker>
<p><l>δρᾶ νυν τάδ’ ἐλθὼν μηδ’ ἐπ’ ἄλλοισιν τρέπε.</l>
</p></sp>
<sp>
<speaker>Κρέων</speaker>
<p><l>ὧδ’ ὡς ἔχω στείχοιμ’ ἄν·  ἴτ’ ἴτ’ ὀπάονες,</l>
<l>οἵ τ’ ὄντες οἵ τ’ ἀπόντες, ἀξίνας χεροῖν</l>
<l n="1110">ὁρμᾶσθ’  ἑλόντες εἰς ἐπόψιον τόπον.</l>
<l>ἐγὼ δ’, ἐπειδὴ δόξα τῇδ’ ἐπεστράφη,</l>
<l>αὐτός τ’ ἔδησα καὶ παρὼν ἐκλύσομαι.</l>
<l>δέδοικα γὰρ μὴ τοὺς καθεστῶτας νόμους</l>
<l>ἄριστον ᾖ σῴζοντα τὸν βίον τελεῖν.</l>
<milestone ed="p" n="1115" unit="card"/>
</p></sp>
</div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l n="1115">πολυώνυμε, Καδμείας νύμφας ἄγαλμα</l>
<l>καὶ Διὸς βαρυβρεμέτα</l>
<l>γένος, κλυτὰν ὃς ἀμφέπεις</l>
<l>Ἰταλίαν, μέδεις δὲ</l>
<l>παγκοίνοις, Ἐλευσινίας</l>
<l n="1120">Δῃοῦς ἐν κόλποις, Βακχεῦ  Βακχᾶν</l>
<l>ὁ ματρόπολιν Θήβαν</l>
<l>ναιετῶν παρ’ ὑγρῶν</l>
<l n="1125">Ἰσμηνοῦ ῥείθρων ἀγρίου τ’ ἐπὶ σπορᾷ δράκοντος</l>
<milestone ed="p" n="1126" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>σὲ δ’ ὑπὲρ διλόφου πέτρας στέροψ ὄπωπε</l>
<l>λιγνύς, ἔνθα Κωρύκιαι</l>
<l>στείχουσι νύμφαι Βακχίδες,</l>
<l n="1130">Κασταλίας τε νᾶμα.</l>
<l>καί σε Νυσαίων ὀρέων</l>
<l>κισσήρεις ὄχθαι χλωρά τ’ ἀκτὰ</l>
<l>πολυστάφυλος πέμπει,</l>
<l>ἀμβρότων ἐπέων</l>
<l n="1135">εὐαζόντων Θηβαί̈ας ἐπισκοποῦντ’ ἀγυιάς·</l>
<milestone ed="p" n="1137" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>τὰν ἐκ πᾶσαι τιμᾷς ὑπερτάταν πόλεων</l>
<l>ματρὶ σὺν κεραυνίᾳ·</l>
<l n="1140">καὶ νῦν, ὡς βιαίας ἔχεται</l>
<l>πάνδαμος πόλις ἐπὶ νόσου,</l>
<l>μολεῖν καθαρσίῳ ποδὶ Παρνασίαν ὑπὲρ κλιτὺν</l>
<l n="1145">ἢ στονόεντα πορθμόν.</l>
<milestone ed="p" n="1146" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ἰὼ πῦρ πνειόντων χοράγ’ ἄστρων, νυχίων</l>
<l>φθεγμάτων ἐπίσκοπε,</l>
<l>παῖ Διὸς γένεθλον, προφάνηθ’</l>
<l n="1150">ὦναξ, σαῖς ἅμα περιπόλοις</l>
<l>Θυίαισιν, αἵ σε μαινόμεναι πάννυχοι χορεύουσι</l>
<l>τὸν ταμίαν Ἴακχον.</l>
<milestone ed="p" n="1155" unit="card"/></p></sp></div2>
</div1>
<div1 type="episode">
<sp>
<speaker>Ἄγγελος</speaker>
<p><l n="1155">Κάδμου πάροικοι καὶ δόμων Ἀμφίονος,</l>
<l>οὐκ ἔσθ’ ὁποῖον στάντ’ ἂν ἀνθρώπου βίον</l>
<l>οὔτ’ αἰνέσαιμ’ ἂν οὔτε μεμψαίμην ποτέ.</l>
<l>τύχη γὰρ ὀρθοῖ καὶ τύχη καταρρέπει</l>
<l>τὸν εὐτυχοῦντα τόν τε δυστυχοῦντ’ ἀεί·</l>
<l n="1160">καὶ μάντις οὐδεὶς τῶν καθεστώτων βροτοῖς.</l>
<l>Κρέων γὰρ ἦν ζηλωτός, ὡς ἐμοί, ποτέ,</l>
<l>σώσας μὲν ἐχθρῶν τήνδε Καδμείαν χθόνα</l>
<l>λαβών τε χώρας παντελῆ μοναρχίαν</l>
<l>ηὔθυνε, θάλλων εὐγενεῖ τέκνων σπορᾷ·</l>
<l n="1165">καὶ νῦν ἀφεῖται πάντα.  τὰς γὰρ ἡδονὰς</l>
<l>ὅταν προδῶσιν ἄνδρες, οὐ τίθημ’ ἐγὼ</l>
<l>ζῆν τοῦτον, ἀλλ’ ἔμψυχον ἡγοῦμαι νεκρόν.</l>
<l>πλούτει τε γὰρ κατ’ οἶκον, εἰ βούλει, μέγα</l>
<l>καὶ ζῆ τύραννον σχῆμ’ ἔχων·  ἐὰν δ’ ἀπῇ</l>
<l n="1170">τούτων τὸ χαίρειν, τἄλλ’ ἐγὼ καπνοῦ σκιᾶς</l>
<l>οὐκ ἂν πριαίμην ἀνδρὶ πρὸς τὴν ἡδονήν.</l>
</p></sp>
<sp>
<speaker>Χορός</speaker>
<p><l>τί δ’ αὖ τόδ’ ἄχθος βασιλέων ἥκεις φέρων;</l>
</p></sp>
<sp>
<speaker>Ἄγγελος</speaker>
<p><l>τεθνᾶσιν.  οἱ δὲ ζῶντες αἴτιοι θανεῖν.</l>
</p></sp>
<sp>
<speaker>Χορός</speaker>
<p><l>καὶ τίς φονεύει; τίς δ’ ὁ κείμενος; λέγε.</l>
</p></sp>
<sp>
<speaker>Ἄγγελος</speaker>
<p><l n="1175">Αἵμων ὄλωλεν·  αὐτόχειρ δ’ αἱμάσσεται.</l>
</p></sp>
<sp>
<speaker>Χορός</speaker>
<p><l>πότερα πατρῴας ἢ πρὸς οἰκείας χερός;</l>
</p></sp>
<sp>
<speaker>Ἄγγελος</speaker>
<p><l>αὐτὸς πρὸς αὑτοῦ, πατρὶ μηνίσας φόνου.</l>
</p></sp>
<sp>
<speaker>Χορός</speaker>
<p><l>ὦ μάντι, τοὔπος ὡς ἄρ’ ὀρθὸν ἤνυσας.</l>
</p></sp>
<sp>
<speaker>Ἄγγελος</speaker>
<p><l>ὡς ὧδ’ ἐχόντων τἄλλα βουλεύειν πάρα.</l>
</p></sp>
<sp>
<speaker>Χορός</speaker>
<p><l n="1180">καὶ μὴν ὁρῶ τάλαιναν Εὐρυδίκην ὁμοῦ</l>
<l>δάμαρτα τὴν Κρέοντος.  ἐκ δὲ δωμάτων</l>
<l>ἤτοι κλύουσα παιδὸς ἢ τύχῃ πάρα.</l>
<milestone ed="p" n="1183" unit="card"/>
</p></sp>
<sp>
<speaker>Εὐρυδίκη</speaker>
<p><l>ὦ πάντες ἀστοί, τῶν λόγων ἐπῃσθόμην</l>
<l>πρὸς ἔξοδον στείχουσα, Παλλάδος θεᾶς</l>
<l n="1185">ὅπως ἱκοίμην εὐγμάτων προσήγορος.</l>
<l>καὶ τυγχάνω τε κλῇθρ’ ἀνασπαστοῦ πύλης</l>
<l>χαλῶσα καί με φθόγγος οἰκείου κακοῦ</l>
<l>βάλλει δι’ ὤτων·  ὑπτία δὲ κλίνομαι</l>
<l>δείσασα πρὸς δμωαῖσι κἀποπλήσσομαι</l>
<l n="1190">ἀλλ’  ὅστις ἦν ὁ μῦθος αὖθις εἴπατε·</l>
<l>κακῶν γὰρ οὐκ ἄπειρος οὖς’ ἀκούσομαι.</l>
</p></sp>
<sp n="*)/aggelos">
<speaker>Ἄγγελος</speaker>
<p><l>ἐγώ, φίλη δέσποινα, καὶ παρὼν ἐρῶ</l>
<l>κοὐδὲν παρήσω τῆς ἀληθείας ἔπος.</l>
<l>τί γάρ σε μαλθάσσοιμ’ ἂν ὧν ἐς ὕστερον</l>
<l n="1195">ψεῦσται φανούμεθ’; ὀρθὸν ἁλήθει’ ἀεί.</l>
<l>ἐγὼ δὲ σῷ ποδαγὸς ἑσπόμην πόσει</l>
<l>πεδίον ἐπ’ ἄκρον, ἔνθ’ ἔκειτο νηλεὲς</l>
<l>κυνοσπάρακτον σῶμα Πολυνείκους ἔτι·</l>
<l>καὶ τὸν μέν, αἰτήσαντες ἐνοδίαν θεὸν</l>
<l n="1200">Πλούτωνά τ’  ὀργὰς εὐμενεῖς κατασχεθεῖν</l>
<l>λούσαντες ἁγνὸν λουτρόν, ἐν νεοσπάσιν</l>
<l>θαλλοῖς ὃ δὴ λέλειπτο συγκατῄθομεν,</l>
<l>καὶ τύμβον ὀρθόκρανον οἰκείας χθονὸς</l>
<l>χώσαντες αὖθις πρὸς λιθόστρωτον κόρης</l>
<l n="1205">νυμφεῖον Ἅιδου κοῖλον εἰσεβαίνομεν.</l>
<l>φωνῆς δ’ ἄπωθεν ὀρθίων κωκυμάτων</l>
<l>κλύει τις ἀκτέριστον ἀμφὶ παστάδα,</l>
<l>καὶ δεσπότῃ Κρέοντι σημαίνει μολών.</l>
<l>τῷ δ’ ἀθλίας ἄσημα περιβαίνει βοῆς</l>
<l n="1210">ἕρποντι μᾶλλον ἆσσον, οἰμώξας δ’  ἔπος</l>
<l>ἵησι δυσθρήνητον·  ὦ τάλας ἐγώ,</l>
<l>ἆρ’ εἰμὶ μάντις; ἆρα δυστυχεστάτην</l>
<l>κέλευθον ἕρπω τῶν παρελθουσῶν ὁδῶν;</l>
<l>παιδός με σαίνει φθόγγος.  ἀλλὰ πρόσπολοι,</l>
<l n="1215">ἴτ’ ἆσσον ὠκεῖς καὶ παραστάντες τάφῳ</l>
<l>ἀθρήσαθ’, ἁρμὸν χώματος λιθοσπαδῆ</l>
<l>δύντες πρὸς αὐτὸ στόμιον, εἰ τὸν Αἵμονος</l>
<l>φθόγγον συνίημ’ ἢ θεοῖσι κλέπτομαι.</l>
<milestone ed="p" n="1219" unit="card"/>
<l>τάδ’ ἐξ ἀθύμου δεσπότου κελευσμάτων</l>
<l n="1220">ἠθροῦμεν·  ἐν δὲ λοισθίῳ τυμβεύματι</l>
<l>τὴν μὲν κρεμαστὴν αὐχένος κατείδομεν,</l>
<l>βρόχῳ μιτώδει σινδόνος καθημμένην,</l>
<l>τὸν δ’ ἀμφὶ μέσσῃ περιπετῆ προσκείμενον,</l>
<l>εὐνῆς ἀποιμώζοντα τῆς κάτω φθορὰν</l>
<l n="1225">καὶ πατρὸς ἔργα καὶ τὸ δύστηνον λέχος.</l>
<l>ὁ δ’ ὡς ὁρᾷ σφε, στυγνὸν οἰμώξας ἔσω</l>
<l>χωρεῖ πρὸς αὐτὸν κἀνακωκύσας καλεῖ·</l>
<l>ὦ τλῆμον, οἷον ἔργον εἴργασαι·  τίνα</l>
<l>νοῦν ἔσχες; ἐν τῷ συμφορᾶς διεφθάρης;</l>
<l n="1230">ἔξελθε, τέκνον, ἱκέσιός σε λίσσομαι.</l>
<l>τὸν δ’ ἀγρίοις ὄσσοισι παπτήνας ὁ παῖς,</l>
<l>πτύσας προσώπῳ κοὐδὲν ἀντειπών, ξίφους</l>
<l>ἕλκει διπλοῦς κνώδοντας.  ἐκ δ’ ὁρμωμένου</l>
<l>πατρὸς φυγαῖσιν ἤμπλακ’·  εἶθ’ ὁ δύσμορος</l>
<l n="1235">αὑτῷ χολωθείς, ὥσπερ εἶχ’, ἐπενταθεὶς</l>
<l>ἤρεισε πλευραῖς μέσσον ἔγχος, ἐς δ’ ὑγρὸν</l>
<l>ἀγκῶν’ ἔτ’ ἔμφρων παρθένῳ προσπτύσσεται.</l>
<l>καὶ φυσιῶν ὀξεῖαν ἐκβάλλει ῥοὴν</l>
<l>λευκῇ παρειᾷ φοινίου σταλάγματος.</l>
<l n="1240">κεῖται δὲ νεκρὸς περὶ νεκρῷ, τὰ νυμφικὰ</l>
<l>τέλη λαχὼν δείλαιος εἰν Ἅιδου δόμοις,</l>
<l>δείξας ἐν ἀνθρώποισι τὴν ἀβουλίαν</l>
<l>ὅσῳ μέγιστον ἀνδρὶ πρόσκειται κακόν.</l>
</p></sp>
<milestone ed="p" n="1244" unit="card"/>
<sp>
<speaker>Χορός</speaker>
<p><l>τί τοῦτ’ ἂν εἰκάσειας; ἡ γυνὴ πάλιν</l>
<l n="1245">φρούδη, πρὶν εἰπεῖν ἐσθλὸν ἢ κακὸν λόγον.</l>
</p></sp>
<sp>
<speaker>Ἄγγελος</speaker>
<p><l>καὐτὸς τεθάμβηκ’·  ἐλπίσιν δὲ βόσκομαι</l>
<l>ἄχη τέκνου κλύουσαν ἐς πόλιν γόους</l>
<l>οὐκ ἀξιώσειν, ἀλλ’ ὑπὸ στέγης ἔσω</l>
<l>δμωαῖς προθήσειν πένθος οἰκεῖον στένειν.</l>
<l n="1250">γνώμης γὰρ οὐκ ἄπειρος, ὥσθ’  ἁμαρτάνειν.</l>
</p></sp>
<sp>
<speaker>Χορός</speaker>
<p><l>οὐκ οἶδ’·  ἐμοὶ δ’ οὖν ἥ τ’ ἄγαν σιγὴ βαρὺ</l>
<l>δοκεῖ προσεῖναι χἠ μάτην πολλὴ βοή.</l>
</p></sp>
<sp>
<speaker>Ἄγγελος</speaker>
<p><l>ἀλλ’ εἰσόμεσθα, μή τι καὶ κατάσχετον</l>
<l>κρυφῇ καλύπτει καρδίᾳ θυμουμένῃ,</l>
<l n="1255">δόμους παραστείχοντες·  εὖ γὰρ οὖν λέγεις,</l>
<l>καὶ τῆς ἄγαν γάρ ἐστί που σιγῆς βάρος.</l>
<milestone ed="p" n="1257" unit="card"/>
</p></sp>
<div2 type="anapests">
<sp><speaker>Χορός</speaker>
<p><l>καὶ μὴν ὅδ’ ἄναξ αὐτὸς ἐφήκει</l>
<l>μνῆμ’ ἐπίσημον διὰ χειρὸς ἔχων,</l>
<l>εἰ θέμις εἰπεῖν, οὐκ ἀλλοτρίαν</l>
<l n="1260">ἄτην, ἀλλ’  αὐτὸς ἁμαρτών.</l>
<milestone ed="p" n="1261" unit="card"/>
</p></sp></div2>
</div1>
<div1 type="choral">
<div2 type="strophe" n="1">
<sp><speaker>Κρέων</speaker>
<p><l>ἰὼ</l>
<l>φρενῶν δυσφρόνων ἁμαρτήματα</l>
<l>στερεὰ θανατόεντ’,</l>
<l>ὦ κτανόντας τε καὶ</l>
<l>θανόντας βλέποντες ἐμφυλίους.</l>
<l n="1265">ὤμοι ἐμῶν ἄνολβα βουλευμάτων.</l>
<l>ἰὼ παῖ, νέος νέῳ ξὺν μόρῳ</l>
<l>αἰαῖ αἰαῖ,</l>
<l>ἔθανες, ἀπελύθης</l>
<l>ἐμαῖς οὐδὲ σαῖς δυσβουλίαις.</l>
<milestone ed="p" n="1270" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l n="1270">οἴμ’  ὡς ἔοικας ὀψὲ τὴν δίκην ἰδεῖν.</l></p></sp>
<sp><speaker>Κρέων</speaker>
<p><l>οἴμοι,</l>
<l>ἔχω μαθὼν δείλαιος· ἐν δ’ ἐμῷ κάρᾳ</l>
<l>θεὸς τότ’ ἄρα τότε μέγα βάρος μ’ ἔχων</l>
<l>ἔπαισεν, ἐν δ’ ἔσεισεν ἀγρίαις ὁδοῖς,</l>
<l n="1275">οἴμοι, λακπάτητον ἀντρέπων χαράν.</l>
<l>φεῦ φεῦ, ὦ πόνοι βροτῶν δύσπονοι.</l>
<milestone ed="p" n="1278" unit="card"/></p></sp>
<sp>
<speaker>Ἐξάγγελος</speaker>
<p><l>ὦ δέσποθ’, ὡς ἔχων τε καὶ κεκτημένος,</l>
<l>τὰ μὲν πρὸ χειρῶν τάδε φέρων, τὰ δ’ ἐν δόμοις</l>
<l n="1280">ἔοικας ἥκειν καὶ τάχ’  ὄψεσθαι κακά.</l>
<milestone ed="p" n="1281" unit="card"/>
</p></sp>
<sp><speaker>Κρέων</speaker>
<p><l>τί δ’ ἔστιν αὖ κάκιον ἐκ κακῶν ἔτι;</l>
</p></sp>
<sp>
<speaker>Ἐξάγγελος</speaker>
<p><l>γυνὴ τέθνηκε, τοῦδε παμμήτωρ νεκροῦ,</l>
<l>δύστηνος, ἄρτι νεοτόμοισι πλήγμασιν.</l>
<milestone ed="p" n="1284" unit="card"/>
</p></sp></div2>
<div2 type="antistrophe" n="1">
<sp><speaker>Κρέων</speaker>
<p><l>ἰώ.</l>
<l>ἰὼ δυσκάθαρτος Ἅιδου λιμήν,</l>
<l n="1285">τί μ’ ἄρα τί μ’ ὀλέκεις;</l>
<l>ὦ κακάγγελτά μοι</l>
<l>προπέμψας ἄχη, τίνα θροεῖς λόγον;</l>
<l>αἰαῖ, ὀλωλότ’ ἄνδρ’ ἐπεξειργάσω.</l>
<l>τί φής, παῖ; τίν’ αὖ λέγεις μοι νέον,</l>
<l n="1290">αἰαῖ αἰαῖ,</l>
<l>σφάγιον ἐπ’ ὀλέθρῳ</l>
<l>γυναικεῖον ἀμφικεῖσθαι μόρον;</l>
<milestone ed="p" n="1293" unit="card"/></p></sp>
<sp>
<speaker>Χορός</speaker>
<p><l>ὁρᾶν πάρεστιν·  οὐ γὰρ ἐν μυχοῖς ἔτι.</l>
<milestone ed="p" n="1294" unit="card"/></p></sp></div2>
<div2 type="antistrophe" n="2">
<sp><speaker>Κρέων</speaker>
<p><l>οἴμοι,</l>
<l n="1295">κακὸν τόδ’ ἄλλο δεύτερον βλέπω τάλας.</l>
<l>τίς ἄρα, τίς με πότμος ἔτι περιμένει;</l>
<l>ἔχω μὲν ἐν χείρεσσιν ἀρτίως τέκνον,</l>
<l>τάλας, τὸν δ’ ἔναντα προσβλέπω νεκρόν.</l>
<l n="1300">φεῦ φεῦ μᾶτερ ἀθλία, φεῦ τέκνον.</l></p></sp>
<sp>
<speaker>Ἐξάγγελος</speaker>
<p><l>ἡ δ’ ὀξυθήκτῳ βωμία περὶ ξίφει</l>
<l>λύει κελαινὰ βλέφαρα, κωκύσασα μὲν</l>
<l>τοῦ πρὶν θανόντος Μεγαρέως κλεινὸν λάχος,</l>
<l>αὖθις δὲ τοῦδε, λοίσθιον δὲ σοὶ κακὰς</l>
<l n="1305">πράξεις ἐφυμνήσασα τῷ παιδοκτόνῳ.</l>
<milestone ed="p" n="1306" unit="card"/>
</p></sp></div2>
<div2 type="strophe" n="3">
<sp><speaker>Κρέων</speaker>
<p><l>αἰαῖ αἰαῖ,</l>
<l>ἀνέπταν φόβῳ.  τί μ’ οὐκ ἀνταίαν</l>
<l>ἔπαισέν τις ἀμφιθήκτῳ ξίφει;</l>
<l n="1310">δείλαιος ἐγώ, αἰαῖ,</l>
<l>δειλαίᾳ δὲ συγκέκραμαι δύᾳ.</l></p></sp>
<sp>
<speaker>Ἐξάγγελος</speaker>
<p><l>ὡς αἰτίαν γε τῶνδε κἀκείνων ἔχων</l>
<l>πρὸς τῆς θανούσης τῆσδ’ ἐπεσκήπτου μόρων</l>
</p></sp>
<sp>
<speaker>Κρέων</speaker>
<p><l>ποίῳ δὲ κἀπελύσατ’ ἐν φοναῖς τρόπῳ;</l>
</p></sp>
<sp>
<speaker>Ἐξάγγελος</speaker>
<p><l n="1315">παίσας ὑφ’ ἧπαρ αὐτόχειρ αὑτήν, ὅπως</l>
<l>παιδὸς τόδ’ ᾔσθετ’ ὀξυκώκυτον πάθος.</l>
<milestone ed="p" n="1317" unit="card"/>
</p></sp></div2>
<div2 type="strophe" n="4">
<sp><speaker>Κρέων</speaker>
<p><l>ὤμοι μοι, τάδ’ οὐκ ἐπ’ ἄλλον βροτῶν</l>
<l>ἐμᾶς ἁρμόσει ποτ’ ἐξ αἰτίας.</l>
<l>ἐγὼ γάρ ς’ ἐγὼ ἔκανον, ὢ μέλεος,</l>
<l n="1320">ἐγώ, φάμ’  ἔτυμον. ἰὼ πρόσπολοι,</l>
<l>ἄγετέ μ’ ὅτι τάχιστ’, ἄγετέ μ’ ἐκποδών,</l>
<l n="1325">τὸν οὐκ ὄντα μᾶλλον ἢ μηδένα.</l></p></sp>
<sp>
<speaker>Χορός</speaker>
<p><l>κέρδη παραινεῖς, εἴ τι κέρδος ἐν κακοῖς.</l>
<l>βράχιστα γὰρ κράτιστα τἀν ποσὶν κακά.</l>
<milestone ed="p" n="1328" unit="card"/>
</p></sp></div2>
<div2 type="antistrophe" n="3">
<sp><speaker>Κρέων</speaker>
<p><l>ἴτω ἴτω,</l>
<l>φανήτω μόρων ὁ κάλλιστ’ ἔχων</l>
<l n="1330">ἐμοὶ τερμίαν ἄγων ἁμέραν</l>
<l>ὕπατος·  ἴτω ἴτω,</l>
<l>ὅπως μηκέτ’  ἆμαρ ἄλλ’ εἰσίδω.</l>
<milestone ed="p" n="1334" unit="card"/></p></sp>
<sp>
<speaker>Χορός</speaker>
<p><l>μέλλοντα ταῦτα. τῶν προκειμένων τι χρὴ μέλειν</l>
<l n="1335">πράσσειν.  μέλει γὰρ τῶνδ’ ὅτοισι χρὴ μέλειν</l>
</p></sp>
<sp>
<speaker>Κρέων</speaker>
<p><l>ἀλλ’ ὧν ἐρῶ, τοιαῦτα συγκατηυξάμην.</l>
</p></sp>
<sp>
<speaker>Χορός</speaker>
<p><l>μή νυν προσεύχου μηδέν·  ὡς πεπρωμένης</l>
<l>οὐκ ἔστι θνητοῖς συμφορᾶς ἀπαλλαγή.</l>
<milestone ed="p" n="1339" unit="card"/>
</p></sp></div2>
<div2 type="antistrophe" n="4">
<sp><speaker>Κρέων</speaker>
<p><l>ἄγοιτ’  ἂν μάταιον ἄνδρ’  ἐκποδών,</l>
<l n="1340">ὅς, ὦ παῖ, σέ τ’  οὐχ ἑκὼν κάκτανον</l>
<l>σέ τ’ αὖ τάνδ’, ὤμοι μέλεος, οὐδ’ ἔχω</l>
<l>ὅπᾳ πρὸς πότερα κλιθῶ·  πάντα γὰρ</l>
<l n="1345">λέχρια τἀν χεροῖν, τὰ δ’ ἐπὶ κρατί μοι</l>
<l>πότμος δυσκόμιστος εἰσήλατο.</l>
<milestone ed="p" n="1347" unit="card"/></p></sp></div2>
</div1>
<div1 type="episode">
<div2 type="anapests">
<sp><speaker>Χορός</speaker>
<p><l>πολλῷ τὸ  φρονεῖν εὐδαιμονίας</l>
<l>πρῶτον ὑπάρχει.  χρὴ δὲ τά γ’ εἰς θεοὺς</l>
<l n="1350">μηδὲν ἀσεπτεῖν.  μεγάλοι δὲ λόγοι</l>
<l>μεγάλας πληγὰς τῶν ὑπεραύχων</l>
<l>ἀποτίσαντες</l>
<l>γήρᾳ τὸ φρονεῖν ἐδίδαξαν.</l>
</p></sp></div2>
</div1>
</body></text>
</TEI.2>
