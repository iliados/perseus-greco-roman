<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="Trach.">Trachiniae</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 83Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Trachiniae of Sophocles. Edited with introduction and notes by Sir Richard Jebb.</title>
<editor role="editor">Sir Richard Jebb</editor>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1892</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing whole words or lines..</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where they were missing.</item>
</change>
<change><date>24-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.trach_gk.xml,v $
Revision 1.1  2009-12-08 18:56:08  rsingh04
moved more xml files around based on copyright status

Revision 1.2  2005/08/01 16:30:24  packel
removed stray item tags

Revision 1.1  2005/07/25 15:03:39  packel
Converted to XML

Revision 1.10  2004/04/21 20:42:00  mimno
added card 1s

Revision 1.9  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2000/03/06 21:29:39  amahoney
remove spurious headers

Revision 1.7  2000/03/04 20:35:17  dasmith
Added separate funder entity to TEI header.

Revision 1.6  2000/02/15 23:18:02  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.5  2000/01/31 17:44:34  amahoney
fix misspelled title

Revision 1.4  1999/11/24 21:12:08  amahoney
Bring remaining files up to new DTD;  use part=i and part=f for
antilabe in all files

</item></change>
</revisionDesc>
</teiHeader>

<text><body n="Trach.">
<div1 type="episode">
<milestone ed="p" n="1" unit="card"/>
<sp>
<speaker>Δηιάνειρα</speaker>
<p><l>λόγος μέν ἐστ’ ἀρχαῖος ἀνθρώπων φανείς,</l>
<l>ὡς οὐκ ἂν αἰῶν’ ἐκμάθοις βροτῶν, πρὶν ἂν</l>
<l>θάνῃ τις, οὔτ’ εἰ χρηστὸς οὔτ’ εἴ τῳ κακός·</l>
<l>ἐγὼ δὲ τὸν ἐμόν, καὶ πρὶν εἰς Ἅιδου μολεῖν,</l>
<l n="5">ἔξοιδ’ ἔχουσα δυστυχῆ τε καὶ βαρύν,</l>
<l>ἥτις πατρὸς μὲν ἐν δόμοισιν Οἰνέως</l>
<l>ναίους’ ἔτ’  ἐν Πλευρῶνι νυμφείων ὄκνον</l>
<l>ἄλγιστον ἔσχον, εἴ τις Αἰτωλὶς γυνή.</l>
<l>μνηστὴρ γὰρ ἦν μοι ποταμός, Ἀχελῷον λέγω,</l>
<l n="10">ὅς μ’ ἐν τρισὶν μορφαῖσιν ἐξῄτει πατρός,</l>
<l>φοιτῶν ἐναργὴς ταῦρος, ἄλλοτ’ αἰόλος</l>
<l>δράκων ἑλικτός, ἄλλοτ’ ἀνδρείῳ κύτει</l>
<l>βούπρῳρος· ἐκ δὲ δασκίου γενειάδος</l>
<l>κρουνοὶ διερραίνοντο κρηναίου ποτοῦ.</l>
<l n="15">τοιόνδ’ ἐγὼ μνηστῆρα προσδεδεγμένη</l>
<l>δύστηνος αἰεὶ κατθανεῖν ἐπηυχόμην,</l>
<l>πρὶν τῆσδε κοίτης ἐμπελασθῆναί ποτε.</l>
<l>χρόνῳ δ’ ἐν ὑστέρῳ μέν, ἀσμένῃ δέ μοι,</l>
<l>ὁ κλεινὸς ἦλθε Ζηνὸς Ἀλκμήνης τε παῖς·</l>
<l n="20">ὃς εἰς ἀγῶνα τῷδε συμπεσὼν μάχης</l>
<l>ἐκλύεταί με· καὶ τρόπον μὲν ἂν πόνων</l>
<l>οὐκ ἂν διείποιμ’· οὐ γὰρ οἶδ’· ἀλλ’ ὅστις ἦν</l>
<l>θακῶν ἀταρβὴς τῆς θέας, ὅδ’ ἂν λέγοι·</l>
<l>ἐγὼ γὰρ ἥμην ἐκπεπληγμένη φόβῳ</l>
<l n="25">μή μοι τὸ κάλλος ἄλγος ἐξεύροι ποτέ.</l>
<l>τέλος δ’ ἔθηκε Ζεὺς ἀγώνιος καλῶς,</l>
<l>εἰ δὴ καλῶς. λέχος γὰρ Ἡρακλεῖ κριτὸν</l>
<l>ξυστᾶς’ ἀεί τιν’ ἐκ φόβου φόβον τρέφω,</l>
<l>κείνου προκηραίνουσα· νὺξ γὰρ εἰσάγει</l>
<l n="30">καὶ νὺξ ἀπωθεῖ διαδεδεγμένη πόνον.</l>
<l>κἀφύσαμεν δὴ παῖδας, οὓς κεῖνός ποτε,</l>
<l>γῄτης ὅπως ἄρουραν ἔκτοπον λαβών,</l>
<l>σπείρων μόνον προσεῖδε κἀξαμῶν ἅπαξ.</l>
<l>τοιοῦτος αἰὼν εἰς δόμους τε κἀκ δόμων</l>
<l n="35">αἰεὶ τὸν ἄνδρ’ ἔπεμπε λατρεύοντά τῳ.</l>
<l>νῦν δ’ ἡνίκ’ ἄθλων τῶνδ’ ὑπερτελὴς ἔφυ,</l>
<l>ἐνταῦθα δὴ μάλιστα ταρβήσας’ ἔχω.</l>
<l>ἐξ οὗ γὰρ ἔκτα κεῖνος Ἰφίτου βίαν,</l>
<l>ἡμεῖς μὲν ἐν Τραχῖνι τῇδ’ ἀνάστατοι</l>
<l n="40">ξένῳ παρ’ ἀνδρὶ ναίομεν, κεῖνος δ’ ὅπου</l>
<l>βέβηκεν οὐδεὶς οἶδε· πλὴν ἐμοὶ πικρὰς</l>
<l>ὠδῖνας αὐτοῦ προσβαλὼν ἀποίχεται.</l>
<l>σχεδὸν δ’ ἐπίσταμαί τι πῆμ’ ἔχοντά νιν·</l>
<l>χρόνον γὰρ οὐχὶ βαιόν, ἀλλ’ ἤδη δέκα</l>
<l n="45">μῆνας πρὸς ἄλλοις πέντ’ ἀκήρυκτος μένει.</l>
<l>κἀστίν τι δεινὸν πῆμα· τοιαύτην ἐμοὶ</l>
<l>δέλτον λιπὼν ἔστειχε, τὴν ἐγὼ θαμὰ</l>
<l>θεοῖς ἀρῶμαι πημονῆς ἄτερ λαβεῖν.</l>
<milestone ed="p" n="49" unit="card"/></p></sp>
<sp>
<speaker>Θεράπαινα</speaker>
<p><l>δέσποινα Δῃάνειρα, πολλὰ μέν ς’ ἐγὼ</l>
<l n="50">κατεῖδον ἤδη πανδάκρυτ’ ὀδύρματα</l>
<l>τὴν Ἡράκλειον ἔξοδον γοωμένην·</l>
<l>νῦν δ’, εἰ δίκαιον τοὺς ἐλευθέρους φρενοῦν</l>
<l>γνώμαισι δούλαις, κἀμὲ χρὴ φράσαι τὸ σόν·</l>
<l>πῶς παισὶ μὲν τοσοῖσδε πληθύεις, ἀτὰρ</l>
<l n="55">ἀνδρὸς κατὰ ζήτησιν οὐ πέμπεις τινά,</l>
<l>μάλιστα δ’ ὅνπερ εἰκὸς Ὕλλον, εἰ πατρὸς</l>
<l>νέμοι τιν’ ὤραν τοῦ καλῶς πράσσειν δοκεῖν;</l>
<l>ἐγγὺς δ’ ὅδ’ αὐτὸς ἀρτίπους θρῴσκει δόμους,</l>
<l>ὥστ’ εἴ τί σοι πρὸς καιρὸν ἐννέπειν δοκῶ,</l>
<l n="60">πάρεστι χρῆσθαι τἀνδρὶ τοῖς τ’ ἐμοῖς λόγοις.</l>
<milestone ed="p" n="61" unit="card"/></p></sp>
<sp>
<speaker>Δηιάνειρα</speaker>
<p><l>ὦ τέκνον, ὦ παῖ, κἀξ ἀγεννήτων ἄρα</l>
<l>μῦθοι καλῶς πίπτουσιν· ἥδε γὰρ γυνὴ</l>
<l>δούλη μέν, εἴρηκεν δ’ ἐλεύθερον λόγον.</l></p></sp>
<sp>
<speaker>Ὕλλος</speaker>
<p><l>ποῖον; δίδαξον, μῆτερ, εἰ διδακτά μοι.</l></p></sp>
<sp>
<speaker>Δηιάνειρα</speaker>
<p><l n="65">σὲ πατρὸς οὕτω δαρὸν ἐξενωμένου</l>
<l>τὸ μὴ πυθέσθαι ποῦ ’στιν, αἰσχύνην φέρειν.</l></p></sp>
<sp>
<speaker>Ὕλλος</speaker>
<p><l>ἀλλ’ οἶδα, μύθοις εἴ τι πιστεύειν χρεών.</l></p></sp>
<sp>
<speaker>Δηιάνειρα</speaker>
<p><l>καὶ ποῦ κλύεις νιν, τέκνον, ἱδρῦσθαι χθονός;</l></p></sp>
<sp>
<speaker>Ὕλλος</speaker>
<p><l>τὸν μὲν παρελθόντ’ ἄροτον ἐν μήκει χρόνου</l>
<l n="70">Λυδῇ γυναικί φασί νιν λάτριν πονεῖν.</l></p></sp>
<sp>
<speaker>Δηιάνειρα</speaker>
<p><l>πᾶν τοίνυν, εἰ καὶ τοῦτ’ ἔτλη, κλύοι τις ἄν.</l></p></sp>
<sp>
<speaker>Ὕλλος</speaker>
<p><l>ἀλλ’ ἐξαφεῖται τοῦδέ γ’, ὡς ἐγὼ κλύω.</l></p></sp>
<sp>
<speaker>Δηιάνειρα</speaker>
<p><l>ποῦ δῆτα νῦν ζῶν ἢ θανὼν ἀγγέλλεται;</l></p></sp>
<sp>
<speaker>Ὕλλος</speaker>
<p><l>Εὐβοί̈δα χώραν φασίν, Εὐρύτου πόλιν,</l>
<l n="75">ἐπιστρατεύειν αὐτὸν ἢ μέλλειν ἔτι.</l></p></sp>
<sp>
<speaker>Δηιάνειρα</speaker>
<p><l>ἆρ’ οἶσθα δῆτ’, ὦ τέκνον, ὡς ἔλειπέ μοι</l>
<l>μαντεῖα πιστὰ τῆσδε τῆς χώρας πέρι;</l></p></sp>
<sp>
<speaker>Ὕλλος</speaker>
<p><l>τὰ ποῖα, μῆτερ; τὸν λόγον γὰρ ἀγνοῶ.</l>
<milestone ed="p" n="79" unit="card"/></p></sp>
<sp>
<speaker>Δηιάνειρα</speaker>
<p><l>ὡς ἢ τελευτὴν τοῦ βίου μέλλει τελεῖν</l>
<l n="80">ἢ τοῦτον ἄρας ἆθλον εἰς τό γ’ ὕστερον</l>
<l>τὸν λοιπὸν ἤδη βίοτον εὐαίων’ ἔχειν.</l>
<l>ἐν οὖν ῥοπῇ, τοιᾷδε κειμένῳ, τέκνον,</l>
<l>οὐκ εἶ ξυνέρξων, ἡνίκ’ ἢ σεσώσμεθα</l>
<l>&lsqb;ἢ πίπτομεν σοῦ πατρὸς ἐξολωλότος&rsqb;</l>
<l n="85">κείνου βίον σώσαντος, ἢ οἰχόμεσθ’ ἅμα;</l></p></sp>
<sp>
<speaker>Ὕλλος</speaker>
<p><l>ἀλλ’ εἶμι, μῆτερ· εἰ δὲ θεσφάτων ἐγὼ</l>
<l>βάξιν κατῄδη τῶνδε, κἂν πάλαι παρῆ·</l>
<l>νῦν δ’ ὁ ξυνήθης πότμος οὐκ εἴα  πατρὸς</l>
<l>ἡμᾶς προταρβεῖν οὐδὲ δειμαίνειν ἄγαν.</l>
<l n="90">νῦν δ’ ὡς ξυνίημ’, οὐδὲν ἐλλείψω τὸ μὴ οὐ</l>
<l>πᾶσαν πυθέσθαι τῶνδ’ ἀλήθειαν πέρι.</l></p></sp>
<sp>
<speaker>Δηιάνειρα</speaker>
<p><l>χώρει νυν, ὦ παῖ· καὶ γὰρ ὑστέρῳ τό γ’ εὖ</l>
<l>πράσσειν, ἐπεὶ πύθοιτο, κέρδος ἐμπολᾷ.</l>
<milestone ed="p" n="94" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>ὃν αἰόλα νὺξ ἐναριζομένα</l>
<l n="95">τίκτει κατευνάζει τε, φλογιζόμενον</l>
<l>Ἅλιον Ἅλιον αἰτῶ</l>
<l>τοῦτο καρῦξαι, τὸν Ἀλκμήνας πόθι μοι πόθι παῖς</l>
<l>ναίει ποτ’, ὦ λαμπρᾷ στεροπᾷ φλεγέθων,</l>
<l n="100">ἢ ποντίας αὐλῶνος ἢ δισσαῖσιν ἀπείροις κλιθείς,</l>
<l>εἴπ’, ὦ κρατιστεύων κατ’ ὄμμα.</l>
<milestone ed="p" n="103" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ποθουμένᾳ γὰρ φρενὶ πυνθάνομαι</l>
<l>τὰν ἀμφινεικῆ Δηιάνειραν ἀεί,</l>
<l n="105">οἷά τιν’ ἄθλιον ὄρνιν,</l>
<l>οὔποτ’ εὐνάζειν ἀδακρύτων βλεφάρων πόθον, ἀλλ’</l>
<l>εὔμναστον ἀνδρὸς δεῖμα τρέφουσαν ὁδοῦ</l>
<l n="110">ἐνθυμίοις εὐναῖς ἀνανδρώτοισι τρύχεσθαι, κακὰν</l>
<l>δύστανον ἐλπίζουσαν αἶσαν.</l>
<milestone ed="p" n="112" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>πολλὰ γὰρ ὥστ’ ἀκάμαντος ἢ νότου ἢ βορέα τις</l>
<l>κύματ’ ἂν εὐρέϊ πόντῳ βάντ’ ἐπιόντα τ’ ἴδοι,</l>
<l>οὕτῶ δὲ τὸν Καδμογενῆ στρέφει, τὸ δ’ αὔξει,</l>
<l>βιότου πολύπονον ὥσπερ πέλαγος</l>
<l n="120">Κρήσιον.  ἀλλά τις θεῶν αἰὲν ἀναμπλάκητον Ἅιδα</l>
<l>σφε δόμων ἐρύκει.</l>
<milestone ed="p" n="122" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ὧν ἐπιμεμφομένα ς’ αἰδοῖα  μέν, ἀντία δ’ οἴσω.</l>
<l n="125">φαμὶ γὰρ οὐκ ἀποτρύειν ἐλπίδα τὰν ἀγαθὰν</l>
<l>χρῆναί ς’· ἀνάλγητα γὰρ οὐδ’ ὁ πάντα κραίνων βασιλεὺς ἐπέβαλε θνατοῖς Κρονίδας·</l>
<l>ἀλλ’ ἐπὶ πῆμα καὶ χαρὰ πᾶσι κυκλοῦσιν, οἷον</l>
<l n="130">ἄρκτου στροφάδες κέλευθοι.</l>
<l>μένει γὰρ οὔτ’ αἰόλα</l>
<milestone ed="p" n="132" unit="card"/></p></sp></div2>
<div2 type="epode">
<sp><speaker>Χορός</speaker>
<p><l>νὺξ βροτοῖσιν οὔτε κῆρες</l>
<l>οὔτε πλοῦτος, ἀλλ’ ἄφαρ</l>
<l>βέβακε, τῷ δ’ ἐπέρχεται</l>
<l n="135">χαίρειν τε καὶ στέρεσθαι.</l>
<l>ἃ καὶ σὲ τὰν ἄνασσαν ἐλπίσιν λέγω</l>
<l>τάδ’ αἰὲν ἴσχειν· ἐπεὶ τίς ὧδε</l>
<l n="140">τέκνοισι Ζῆν’ ἄβουλον εἶδεν;</l>
<milestone ed="p" n="141" unit="card"/></p></sp></div2></div1>
<div1 type="episode">
<sp>
<speaker>Δηιάνειρα</speaker>
<p><l>πεπυσμένη μέν, ὡς ἀπεικάσαι, πάρει</l>
<l>πάθημα τοὐμόν·  ὡς δ’ ἐγὼ θυμοφθορῶ,</l>
<l>μήτ’ ἐκμάθοις παθοῦσα νῦν τ’ ἄπειρος εἶ.</l>
<l>τὸ γὰρ νεάζον ἐν τοιοῖσδε βόσκεται</l>
<l n="145">χώροισιν αὑτοῦ, καί νιν οὐ θάλπος θεοῦ</l>
<l>οὐδ’ ὄμβρος οὐδὲ πνευμάτων οὐδὲν κλονεῖ,</l>
<l>ἀλλ’ ἡδοναῖς ἄμοχθον ἐξαίρει βίον</l>
<l>ἐς τοῦθ’ ἕως τις ἀντὶ παρθένου γυνὴ</l>
<l>κληθῇ λάβῃ τ’ ἐν νυκτὶ φροντίδων μέρος,</l>
<l n="150">ἤτοι πρὸς ἀνδρὸς ἢ τέκνων φοβουμένη.</l>
<l>τότ’ ἄν τις εἰσίδοιτο, τὴν αὑτοῦ σκοπῶν</l>
<l>πρᾶξιν, κακοῖσιν οἷς ἐγὼ βαρύνομαι.</l>
<l>πάθη μὲν οὖν δὴ πόλλ’ ἔγωγ’ ἐκλαυσάμην·</l>
<l>ἓν δ’, οἷον οὔπω πρόσθεν, αὐτίκ’ ἐξερῶ.</l>
<l n="155">ὁδὸν γὰρ ἦμος τὴν τελευταίαν ἄναξ</l>
<l>ὡρμᾶτ’ ἀπ’ οἴκων Ἡρακλῆς, τότ’ ἐν δόμοις</l>
<l>λείπει παλαιὰν δέλτον ἐγγεγραμμένην</l>
<l>ξυνθήμαθ’, ἁμοὶ πρόσθεν οὐκ ἔτλη ποτέ,</l>
<l>πολλοὺς ἀγῶνας ἐξιών, οὔπω φράσαι,</l>
<l n="160">ἀλλ’ ὥς τι δράσων εἷρπε κοὐ θανούμενος.</l>
<l>νῦν δ’ ὡς ἔτ’ οὐκ ὢν εἶπε μὲν λέχους ὅ τι</l>
<l>χρείη μ’ ἑλέσθαι κτῆσιν εἶπε δ’ ἣν τέκνοις</l>
<l>μοῖραν πατρῴας γῆς διαιρετὸν νέμοι,</l>
<l>χρόνον προτάξας ὡς τρίμηνον ἡνίκα</l>
<l n="165">χώρας ἀπείη κἀνιαύσιον βεβώς,</l>
<l>τότ’ ἢ θανεῖν χρείη σφε τῷδε τῷ χρόνῳ</l>
<l>ἢ τοῦθ’ ὑπεκδραμόντα τοῦ χρόνου τέλος</l>
<l>τὸ λοιπὸν ἤδη ζῆν ἀλυπήτῳ βίῳ.</l>
<l>τοιαῦτ’ ἔφραζε πρὸς θεῶν εἱμαρμένα</l>
<l n="170">τῶν Ἡρακλείων ἐκτελευτᾶσθαι πόνων,</l>
<l>ὡς τὴν παλαιὰν φηγὸν αὐδῆσαί ποτε</l>
<l>Δωδῶνι δισσῶν ἐκ Πελειάδων ἔφη.</l>
<l>καὶ τῶνδε ναμέρτεια συμβαίνει χρόνου</l>
<l>τοῦ νῦν παρόντος, ὡς τελεσθῆναι χρεών·</l>
<l n="175">ὥσθ’ ἡδέως εὕδουσαν ἐκπηδᾶν ἐμὲ</l>
<l>φόβῳ, φίλαι, ταρβοῦσαν, εἴ με χρὴ μένειν</l>
<l>πάντων ἀρίστου φωτὸς ἐστερημένην.</l></p></sp>
<milestone ed="p" n="180" unit="card"/><sp>
<speaker>Χορός</speaker>
<p><l>εὐφημίαν νῦν ἴσχ’· ἐπεὶ καταστεφῆ</l>
<l>στείχονθ’ ὁρῶ τιν’ ἄνδρα πρὸς χαρὰν λόγων.</l>
<milestone ed="p" n="180" unit="card"/></p></sp>
<sp>
<speaker>Ἄγγελος</speaker>
<p><l n="180">δέσποινα Δῃάνειρα, πρῶτος ἀγγέλων</l>
<l>ὄκνου σε λύσω· τὸν γὰρ Ἀλκμήνης τόκον</l>
<l>καὶ ζῶντ’ ἐπίστω καὶ κρατοῦντα κἀκ μάχης</l>
<l>ἄγοντ’ ἀπαρχὰς θεοῖσι τοῖς ἐγχωρίοις.</l></p></sp>
<sp>
<speaker>Δηιάνειρα</speaker>
<p><l>τίν’ εἶπας, ὦ γεραιέ, τόνδε μοι λόγον;</l></p></sp>
<sp>
<speaker>Ἄγγελος</speaker>
<p><l n="185">τάχ’ ἐς δόμους σοὺς τὸν πολύζηλον πόσιν</l>
<l>ἥξειν φανέντα σὺν κράτει νικηφόρῳ.</l></p></sp>
<sp>
<speaker>Δηιάνειρα</speaker>
<p><l>καὶ τοῦ τόδ’ ἀστῶν ἢ ξένων μαθὼν λέγεις;</l></p></sp>
<sp>
<speaker>Ἄγγελος</speaker>
<p><l>ἐν βουθερεῖ λειμῶνι πρὸς πολλοὺς θροεῖ</l>
<l n="190">Λίχας ὁ κῆρυξ ταῦτα· τοῦδ’ ἐγὼ κλύων</l>
<l>ἀπῇξ’, ὅπως τοι πρῶτος ἀγγείλας τάδε</l>
<l>πρὸς σοῦ τι κερδάναιμι καὶ κτῴμην χάριν.</l></p></sp>
<sp>
<speaker>Δηιάνειρα</speaker>
<p><l>αὐτὸς δὲ πῶς ἄπεστιν, εἴπερ εὐτυχεῖ;</l></p></sp>
<sp>
<speaker>Ἄγγελος</speaker>
<p><l>οὐκ εὐμαρείᾳ χρώμενος πολλῇ, γύναι.</l>
<l n="195">κύκλῳ γὰρ αὐτὸν Μηλιεὺς ἅπας λεὼς</l>
<l>κρίνει παραστάς, οὐδ’ ἔχει βῆναι πρόσω·</l>
<l>τὸ γὰρ ποθοῦν ἕκαστος ἐκμαθεῖν  θέλων</l>
<l>οὐκ ἂν μεθεῖτο, πρὶν καθ’ ἡδονὴν κλύειν.</l>
<l>οὕτως ἐκεῖνος οὐχ ἑκών, ἑκοῦσι δὲ</l>
<l>ξύνεστιν· ὄψει δ’ αὐτὸν αὐτίκ’ ἐμφανῆ.</l></p></sp>
<sp>
<speaker>Δηιάνειρα</speaker>
<p><l n="200">ὦ Ζεῦ, τὸν Οἴτης ἄτομον ὃς λειμῶν’ ἔχεις,</l>
<l>ἔδωκας ἡμῖν ἀλλὰ σὺν χρόνῳ χαράν.</l>
<l>φωνήσατ’, ὦ γυναῖκες, αἵ τ’ εἴσω στέγης</l>
<l>αἵ τ’ ἐκτὸς αὐλῆς, ὡς ἄελπτον ὄμμ’ ἐμοὶ</l>
<l>φήμης ἀνασχὸν τῆσδε νῦν καρπούμεθα.</l>
<milestone ed="p" n="205" unit="card"/></p></sp></div1>
<div1 type="choral">
<sp><speaker>Χορός</speaker>
<p><l n="205">ἀνολολυξάτω  δόμοις ἐφεστίοις</l>
<l>ἀλαλαγαῖς ἁ  μελλόνυμφος, ἐν δὲ</l>
<l>κοινὸς ἀρσένων ἴτω</l>
<l>κλαγγὰ τὸν εὐφαρέτραν</l>
<l>Ἀπόλλω προστάταν· ὁμοῦ δὲ</l>
<l n="210">παιᾶνα παιᾶν’ ἀνάγετ’, ὦ παρθένοι,</l>
<l>βοᾶτε τὰν ὁμόσπορον</l>
<l>Ἄρτεμιν Ὀρτυγίαν</l>
<l>ἐλαφαβόλον ἀμφίπυρον,</l>
<l>γείτονάς τε Νύμφας.</l>
<l n="215">ἀείρομαι οὐδ’ ἀπώσομαι</l>
<l>τὸν αὐλόν, ὦ τύραννε τᾶς ἐμᾶς φρενός.</l>
<l>ἰδού μ’ ἀναταράσσει,</l>
<l>εὐοῖ μ’,</l>
<l>ὁ κισσὸς ἄρτι βακχίαν</l>
<l n="220">ὑποστρέφων ἅμιλλαν.  ἰὼ ἰὼ Παιάν.</l>
<l>ἴδ’, ὦ φίλα γύναι,</l>
<l>τάδ’ ἀντίπρῳρα δή σοι</l>
<l>βλέπειν πάρεστ’ ἐναργῆ.</l>
<milestone ed="p" n="225" unit="card"/></p></sp>
<sp>
<speaker>Δηιάνειρα</speaker>
<p><l n="225">ὁρῶ, φίλαι γυναῖκες, οὐδέ μ’ ὄμματος</l>
<l>φρουρὰν παρῆλθε, τόνδε μὴ λεύσσειν στόλον·</l>
<l>χαίρειν δὲ τὸν κήρυκα προυννέπω, χρόνῳ</l>
<l>πολλῷ φανέντα, χαρτὸν εἴ τι καὶ φέρεις.</l></p></sp>
<sp>
<speaker>Λίχας</speaker>
<p><l>ἀλλ’ εὖ μὲν ἵγμεθ’, εὖ δὲ προσφωνούμεθα,</l>
<l n="230">γύναι, κατ’ ἔργου κτῆσιν· ἄνδρα γὰρ καλῶς</l>
<l>πράσσοντ’ ἀνάγκη χρηστὰ κερδαίνειν ἔπη.</l></p></sp>
<sp>
<speaker>Δηιάνειρα</speaker>
<p><l>ὦ φίλτατ’ ἀνδρῶν, πρῶθ’ ἃ πρῶτα βούλομαι</l>
<l>δίδαξον, εἰ ζῶνθ’ Ἡρακλῆ προσδέξομαι.</l></p></sp>
<sp>
<speaker>Λίχας</speaker>
<p><l>ἔγωγέ τοι σφ’ ἔλειπον ἰσχύοντά τε</l>
<l n="235">καὶ ζῶντα καὶ θάλλοντα κοὐ νόσῳ βαρύν.</l></p></sp>
<sp>
<speaker>Δηιάνειρα</speaker>
<p><l>ποῦ γῆς; πατρῴας εἴτε βαρβάρου; λέγε.</l></p></sp>
<sp>
<speaker>Λίχας</speaker>
<p><l>ἀκτή τις ἔστ’ Εὐβοιίς, ἔνθ’ ὁρίζεται</l>
<l>βωμοὺς τέλη τ’ ἔγκαρπα Κηναίῳ Διί.</l></p></sp>
<sp>
<speaker>Δηιάνειρα</speaker>
<p><l>εὐκταῖα φαίνων ἢ ἀπὸ μαντείας τινός;</l></p></sp>
<sp>
<speaker>Λίχας</speaker>
<p><l n="240">εὐχαῖς ὅθ’ ᾕρει τῶνδ’ ἀνάστατον δορὶ</l>
<l>χώραν γυναικῶν ὧν ὁρᾷς ἐν ὄμμασιν.</l></p></sp>
<sp>
<speaker>Δηιάνειρα</speaker>
<p><l>αὗται δέ, πρὸς θεῶν, τοῦ ποτ’ εἰσὶ καὶ τίνες;</l>
<l>οἰκτραὶ γάρ, εἰ μὴ ξυμφοραὶ κλέπτουσί με.</l></p></sp>
<sp>
<speaker>Λίχας</speaker>
<p><l>ταύτας ἐκεῖνος Εὐρύτου πέρσας πόλιν</l>
<l n="245">ἐξείλεθ’ αὑτῷ κτῆμα καὶ θεοῖς κριτόν.</l></p></sp>
<sp>
<speaker>Δηιάνειρα</speaker>
<p><l>ἦ κἀπὶ ταύτῃ τῇ πόλει τὸν ἄσκοπον</l>
<l>χρόνον βεβὼς ἦν ἡμερῶν ἀνήριθμον;</l>
<milestone ed="p" n="248" unit="card"/></p></sp>
<sp n="*li/xas">
<speaker>Λίχας</speaker>
<p><l>οὔκ, ἀλλὰ τὸν μὲν πλεῖστον ἐν Λυδοῖς χρόνον</l>
<l>κατείχεθ’, ὥς φης’ αὐτός, οὐκ ἐλεύθερος,</l>
<l n="250">ἀλλ’ ἐμποληθείς· τοῦ λόγου δ’ οὐ χρὴ φθόνον,</l>
<l>γύναι, προσεῖναι, Ζεὺς ὅτου πράκτωρ φανῇ.</l>
<l>κεῖνος δὲ πραθεὶς Ὀμφάλῃ τῇ βαρβάρῳ</l>
<l>ἐνιαυτὸν ἐξέπλησεν, ὡς αὐτὸς λέγει.</l>
<l>χοὔτως ἐδήχθη τοῦτο τοὔνειδος λαβὼν</l>
<l n="255">ὥσθ’ ὅρκον αὑτῷ προσβαλὼν διώμοσεν,</l>
<l>ἦ μὴν τὸν ἀγχιστῆρα τοῦδε τοῦ πάθους</l>
<l>ξὺν παιδὶ καὶ γυναικὶ δουλώσειν ἔτι.</l>
<l>κοὐχ ἡλίωσε τοὔπος, ἀλλ’ ὅθ’ ἁγνὸς ἦν,</l>
<l>στρατὸν λαβὼν ἐπακτὸν ἔρχεται πόλιν</l>
<l n="260">τὴν Εὐρυτείαν.  τόνδε γὰρ μεταίτιον</l>
<l>μόνον βροτῶν ἔφασκε τοῦδ’ εἶναι πάθους·</l>
<l>ὃς αὐτὸν ἐλθόντ’ ἐς δόμους ἐφέστιον,</l>
<l>ξένον παλαιὸν ὄντα, πολλὰ μὲν λόγοις</l>
<l>ἐπερρόθησε, πολλὰ δ’ ἀτηρᾷ φρενί,</l>
<l n="265">λέγων χεροῖν μὲν ὡς ἄφυκτ’ ἔχων βέλη</l>
<l>τῶν ὧν τέκνων λείποιτο πρὸς τόξου κρίσιν,</l>
<l>φωνεῖ δὲ δοῦλος ἀνδρὸς ὡς ἐλευθέρου</l>
<l>ῥαίοιτο· δείπνοις δ’ ἡνίκ’ ἦν ᾠνωμένος,</l>
<l>ἔρριψεν ἐκτὸς αὐτόν.  ὧν ἔχων χόλον,</l>
<milestone ed="p" n="270" unit="card"/>
<l n="270">ὡς ἵκετ’ αὖθις Ἴφιτος Τιρυνθίαν</l>
<l>πρὸς κλιτύν, ἵππους νομάδας ἐξιχνοσκοπῶν,</l>
<l>τότ’ ἄλλος’ αὐτὸν ὄμμα, θατέρᾳ δὲ νοῦν</l>
<l>ἔχοντ’, ἀπ’ ἄκρας ἧκε πυργώδους πλακός.</l>
<l>ἔργου δ’ ἕκατι τοῦδε μηνίσας ἄναξ</l>
<l n="275">ὁ τῶν ἁπάντων Ζεὺς πατὴρ Ὀλύμπιος</l>
<l>πρατόν νιν ἐξέπεμψεν οὐδ’ ἠνέσχετο,</l>
<l>ὁθούνεκ’ αὐτὸν μοῦνον ἀνθρώπων δόλῳ</l>
<l>ἔκτεινεν· εἰ γὰρ ἐμφανῶς ἠμύνατο,</l>
<l>Ζεύς τἂν συνέγνω ξὺν δίκῃ χειρουμένῳ·</l>
<l n="280">ὕβριν γὰρ οὐ στέργουσιν οὐδὲ δαίμονες.</l>
<l>κεῖνοι δ’ ὑπερχλίοντες ἐκ γλώσσης κακῆς</l>
<l>αὐτοὶ μὲν Ἅιδου πάντες εἴς’ οἰκήτορες,</l>
<l>πόλις δὲ δούλη· τάσδε δ’ ἅσπερ εἰσορᾷς</l>
<l>ἐξ ὀλβίων ἄζηλον εὑροῦσαι βίον</l>
<l n="285">χωροῦσι πρὸς σέ· ταῦτα γὰρ πόσις τε σὸς</l>
<l>ἐφεῖτ’, ἐγὼ δὲ πιστὸς ὢν κείνῳ τελῶ.</l>
<l>αὐτὸν δ’ ἐκεῖνον, εὖτ’ ἂν ἁγνὰ θύματα</l>
<l>ῥέξῃ πατρῴῳ Ζηνὶ τῆς ἁλώσεως,</l>
<l>φρόνει νιν ὡς ἥξοντα· τοῦτο γὰρ λόγου</l>
<l n="290">πολλοῦ καλῶς λεχθέντος ἥδιστον κλύειν.</l>
</p></sp>
<milestone ed="p" n="291" unit="card"/>
<sp>
<speaker>Χορός</speaker>
<p><l>ἄνασσα, νῦν σοι τέρψις ἐμφανὴς κυρεῖ,</l>
<l>τῶν μὲν παρόντων, τὰ δὲ πεπυσμένῃ λόγῳ.</l></p></sp>
<sp>
<speaker>Δηιάνειρα</speaker>
<p><l>πῶς δ’ οὐκ ἐγὼ χαίροιμ’ ἄν, ἀνδρὸς εὐτυχῆ</l>
<l>κλύουσα πρᾶξιν τήνδε, πανδίκῳ φρενί;</l>
<l n="295">πολλή ’στ’ ἀνάγκη τῇδε τοῦτο συντρέχειν.</l>
<l>ὅμως δ’ ἔνεστι τοῖσιν εὖ σκοπουμένοις</l>
<l>ταρβεῖν τὸν εὖ πράσσοντα, μὴ σφαλῇ ποτε.</l>
<l>ἐμοὶ γὰρ οἶκτος δεινὸς εἰσέβη, φίλαι,</l>
<l>ταύτας ὁρώσῃ δυσπότμους ἐπὶ ξένης</l>
<l n="300">χώρας ἀοίκους ἀπάτοράς τ’ ἀλωμένας,</l>
<l>αἳ πρὶν μὲν ἦσαν ἐξ ἐλευθέρων ἴσως</l>
<l>ἀνδρῶν, τανῦν δὲ δοῦλον ἴσχουσιν βίον.</l>
<l>ὦ Ζεῦ τροπαῖε, μή ποτ’ εἰσίδοιμί σε</l>
<l>πρὸς τοὐμὸν οὕτω σπέρμα χωρήσαντά ποι,</l>
<l n="305">μηδ’, εἴ τι δράσεις, τῆσδέ γε ζώσης ἔτι.</l>
<l>οὕτως ἐγὼ δέδοικα τάσδ’ ὁρωμένη.</l>
<l>ὦ δυστάλαινα, τίς ποτ’ εἶ νεανίδων;</l>
<l>ἄνανδρος ἢ τεκνοῦσσα; πρὸς μὲν γὰρ φύσιν</l>
<l>πάντων ἄπειρος τῶνδε, γενναία δέ τις.</l>
<l n="310">Λίχα, τίνος ποτ’ ἐστὶν ἡ ξένη βροτῶν;</l>
<l>τίς ἡ τεκοῦσα, τίς δ’ ὁ φιτύσας πατήρ;</l>
<l>ἔξειπ’·  ἐπεί νιν τῶνδε πλεῖστον ᾤκτισα</l>
<l>βλέπους’, ὅσῳπερ καὶ φρονεῖν οἶδεν μόνη.</l>
<milestone ed="p" n="314" unit="card"/></p></sp>
<sp>
<speaker>Λίχας</speaker>
<p><l>τί δ’ οἶδ’ ἐγώ, τί δ’ ἄν με καὶ κρίνοις; ἴσως</l>
<l n="315">γέννημα τῶν ἐκεῖθεν οὐκ ἐν ὑστάτοις.</l></p></sp>
<sp>
<speaker>Δηιάνειρα</speaker>
<p><l>μὴ τῶν τυράννων; Εὐρύτου σπορά τις ἦν;</l></p></sp>
<sp>
<speaker>Λίχας</speaker>
<p><l>οὐκ οἶδα· καὶ γὰρ οὐδ’ ἀνιστόρουν μακράν.</l></p></sp>
<sp>
<speaker>Δηιάνειρα</speaker>
<p><l>οὐδ’ ὄνομα πρός του τῶν ξυνεμπόρων ἔχεις;</l></p></sp>
<sp>
<speaker>Λίχας</speaker>
<p><l>ἥκιστα·  σιγῇ τοὐμὸν ἔργον ἤνυτον.</l></p></sp>
<sp>
<speaker>Δηιάνειρα</speaker>
<p><l n="320">εἴπ’, ὦ τάλαιν’, ἀλλ’ ἡμὶν ἐκ σαυτῆς, ἐπεὶ</l>
<l>καὶ ξυμφορά τοι μὴ εἰδέναι σέ γ’ ἥτις εἶ.</l></p></sp>
<sp>
<speaker>Λίχας</speaker>
<p><l>οὔ τἄρα τῷ γε πρόσθεν οὐδὲν ἐξ ἴσου</l>
<l>χρόνῳ διήσει  γλῶσσαν, ἥτις οὐδαμὰ</l>
<l>προύφηνεν οὔτε μείζον’ οὔτ’ ἐλάσσονα,</l>
<l n="325">ἀλλ’ αἰὲν ὠδίνουσα συμφορᾶς βάρος</l>
<l>δακρυρροεῖ δύστηνος, ἐξ ὅτου πάτραν</l>
<l>διήνεμον λέλοιπεν· ἡ δέ τοι τύχη</l>
<l>κακὴ μὲν αὐτῇ γ’, ἀλλὰ συγγνώμην ἔχει.</l></p></sp>
<sp>
<speaker>Δηιάνειρα</speaker>
<p><l>ἡ δ’ οὖν ἐάσθω, καὶ πορευέσθω στέγας</l>
<l n="330">οὕτως ὅπως ἥδιστα, μηδὲ πρὸς κακοῖς</l>
<l>τοῖς οὖσιν ἄλλην  πρός γ’ ἐμοῦ λύπην λάβῃ·</l>
<l>ἅλις γὰρ ἡ παροῦσα.  πρὸς δὲ δώματα</l>
<l>χωρῶμεν ἤδη πάντες, ὡς σύ θ’ οἷ θέλεις</l>
<l>σπεύδῃς, ἐγώ τε τἄνδον ἐξαρκῆ τιθῶ.</l>
<milestone ed="p" n="335" unit="card"/></p></sp>
<sp>
<speaker>Ἄγγελος</speaker>
<p><l n="335">αὐτοῦ γε πρῶτον βαιὸν ἀμμείνας’, ὅπως</l>
<l>μάθῃς ἄνευ τῶνδ’, οὕστινάς τ’ ἄγεις ἔσω,</l>
<l>ὧν τ’ οὐδὲν εἰσήκουσας ἐκμάθῃς ἃ δεῖ·</l>
<l>τούτων ἔχω γὰρ πάντ’ ἐπιστήμην ἐγώ.</l></p></sp>
<sp>
<speaker>Δηιάνειρα</speaker>
<p><l>τί δ’ ἐστί; τοῦ με τήνδ’ ἐφίστασαι βάσιν;</l></p></sp>
<sp>
<speaker>Ἄγγελος</speaker>
<p><l n="340">σταθεῖς’ ἄκουσον· καὶ γὰρ οὐδὲ τὸν πάρος</l>
<l>μῦθον μάτην ἤκουσας, οὐδὲ νῦν δοκῶ.</l></p></sp>
<sp>
<speaker>Δηιάνειρα</speaker>
<p><l>πότερον ἐκείνους δῆτα δεῦρ’ αὖθις πάλιν</l>
<l>καλῶμεν, ἢ ’μοὶ ταῖσδέ τ’ ἐξειπεῖν θέλεις;</l></p></sp>
<sp>
<speaker>Ἄγγελος</speaker>
<p><l>σοὶ ταῖσδέ τ’ οὐδὲν εἴργεται, τούτους δ’ ἔα.</l></p></sp>
<sp>
<speaker>Δηιάνειρα</speaker>
<p><l n="345">καὶ δὴ βεβᾶσι, χὠ λόγος σημαινέτω.</l></p></sp>
<sp>
<speaker>Ἄγγελος</speaker>
<p><l>ἁνὴρ ὅδ’ οὐδὲν ὧν ἔλεξεν ἀρτίως</l>
<l>φωνεῖ δίκης ἐς ὀρθόν, ἀλλ’ ἢ νῦν κακὸς</l>
<l>ἢ πρόσθεν οὐ δίκαιος ἄγγελος παρῆν.</l></p></sp>
<sp>
<speaker>Δηιάνειρα</speaker>
<p><l>τί φής; σαφῶς μοι φράζε πᾶν ὅσον νοεῖς.</l>
<l n="350">ἃ μὲν γὰρ ἐξείρηκας ἀγνοία μ’ ἔχει.</l>
<milestone ed="p" n="351" unit="card"/></p></sp>
<sp>
<speaker>Ἄγγελος</speaker>
<p><l>τούτου λέγοντος τἀνδρὸς εἰσήκους’ ἐγώ,</l>
<l>πολλῶν παρόντων μαρτύρων, ὡς τῆς κόρης</l>
<l>ταύτης ἕκατι κεῖνος Εὔρυτόν θ’ ἕλοι</l>
<l>τήν θ’ ὑψίπυργον Οἰχαλίαν, Ἔρως δέ νιν</l>
<l n="355">μόνος θεῶν θέλξειεν αἰχμάσαι τάδε,</l>
<l>οὐ τἀπὶ Λυδοῖς οὐδ’ ὑπ’ Ὀμφάλῃ πόνων</l>
<l>λατρεύματ’ οὐδ’ ὁ ῥιπτὸς Ἰφίτου μόρος·</l>
<l>ὃν νῦν παρώσας οὗτος ἔμπαλιν λέγει.</l>
<l>ἀλλ’ ἡνίκ’ οὐκ ἔπειθε τὸν φυτοσπόρον</l>
<l n="360">τὴν παῖδα δοῦναι, κρύφιον ὡς ἔχοι λέχος,</l>
<l>ἔγκλημα μικρὸν αἰτίαν θ’ ἑτοιμάσας</l>
<l>ἐπιστρατεύει πατρίδα τὴν ταύτης, ἐν ᾗ</l>
<l>τὸν Εὔρυτον τόνδ’ εἶπε δεσπόζειν θρόνων,</l>
<l>κτείνει τ’ ἄνακτα πατέρα τῆσδε καὶ πόλιν</l>
<l n="365">ἔπερσε.  καὶ νῦν, ὡς ὁρᾷς, ἥκει δόμους</l>
<l>ὡς τούσδε πέμπων οὐκ ἀφροντίστως, γύναι,</l>
<l>οὐδ’ ὥστε δούλην· μηδὲ προσδόκα τόδε·</l>
<l>οὐδ’ εἰκός, εἴπερ ἐντεθέρμανται πόθῳ.</l>
<l>ἔδοξεν οὖν μοι πρὸς σὲ δηλῶσαι τὸ πᾶν,</l>
<l n="370">δέσποιν’, ὃ τοῦδε τυγχάνω μαθὼν πάρα.</l>
<l>καὶ ταῦτα πολλοὶ πρὸς μέσῃ Τραχινίων</l>
<l>ἀγορᾷ συνεξήκουον ὡσαύτως ἐμοί,</l>
<l>ὥστ’ ἐξελέγχειν· εἰ δὲ μὴ λέγω φίλα,</l>
<l>οὐχ ἥδομαι, τὸ δ’ ὀρθὸν ἐξείρηχ’ ὅμως.</l>
<milestone ed="p" n="375" unit="card"/></p></sp>
<sp>
<speaker>Δηιάνειρα</speaker>
<p><l n="375">οἴμοι τάλαινα, ποῦ ποτ’ εἰμὶ πράγματος;</l>
<l>τίν’ εἰσδέδεγμαι πημονὴν ὑπόστεγον</l>
<l>λαθραῖον; ὦ δύστηνος· ἆρ’ ἀνώνυμος</l>
<l>πέφυκεν, ὥσπερ οὑπάγων διώμνυτο;</l></p></sp>
<sp>
<speaker>Ἄγγελος</speaker>
<p><l>ἦ κάρτα λαμπρὰ καὶ κατ’ ὄνομα καὶ φύσιν,</l>
<l n="380">πατρὸς μὲν οὖσα γένεσιν Εὐρύτου ποτὲ</l>
<l>Ἰόλη ’καλεῖτο, τῆς ἐκεῖνος οὐδαμὰ</l>
<l>βλάστας ἐφώνει, δῆθεν οὐδὲν ἱστορῶν.</l></p></sp>
<sp>
<speaker>Χορός</speaker>
<p><l>ὄλοιντο&mdash;μή τι πάντες οἱ κακοί, τὰ δὲ</l>
<l>λαθραῖ’ ὃς ἀσκεῖ μὴ πρέποντ’ αὐτῷ κακά.</l></p></sp>
<sp>
<speaker>Δηιάνειρα</speaker>
<p><l n="385">τί χρὴ ποεῖν, γυναῖκες; ὡς ἐγὼ λόγοις</l>
<l>τοῖς νῦν παροῦσιν ἐκπεπληγμένη κυρῶ.</l></p></sp>
<sp>
<speaker>Χορός</speaker>
<p><l>πεύθου μολοῦσα τἀνδρός, ὡς τάχ’ ἂν σαφῆ</l>
<l>λέξειεν, εἴ νιν πρὸς βίαν κρίνειν θέλοις.</l></p></sp>
<sp>
<speaker>Δηιάνειρα</speaker>
<p><l>ἀλλ’ εἶμι· καὶ γὰρ οὐκ ἀπὸ γνώμης λέγεις.</l></p></sp>
<sp>
<speaker>Ἄγγελος</speaker>
<p><l n="390">ἡμεῖς δὲ προσμένωμεν; ἢ τί χρὴ ποεῖν;</l></p></sp>
<sp>
<speaker>Δηιάνειρα</speaker>
<p><l>μίμν’, ὡς ὅδ’ ἀνὴρ οὐκ ἐμῶν ὑπ’ ἀγγέλων,</l>
<l>ἀλλ’ αὐτόκλητος ἐκ δόμων πορεύεται.</l>
<milestone ed="p" n="393" unit="card"/></p></sp>
<sp>
<speaker>Λίχας</speaker>
<p><l>τί χρή, γύναι, μολόντα μ’ Ἡρακλεῖ λέγειν;</l>
<l>δίδαξον, ὡς ἕρποντος, ὡς ὁρᾷς, ἐμοῦ.</l></p></sp>
<sp>
<speaker>Δηιάνειρα</speaker>
<p><l n="395">ὡς ἐκ ταχείας σὺν χρόνῳ βραδεῖ μολὼν</l>
<l>ᾄσσεις, πρὶν ἡμᾶς κἀννεώσασθαι λόγους.</l></p></sp>
<sp>
<speaker>Λίχας</speaker>
<p><l>ἀλλ’ εἴ τι χρῄζεις ἱστορεῖν, πάρειμ’ ἐγώ.</l></p></sp>
<sp>
<speaker>Δηιάνειρα</speaker>
<p><l>ἦ καὶ τὸ πιστὸν τῆς ἀληθείας νέμεις;</l></p></sp>
<sp>
<speaker>Λίχας</speaker>
<p><l>ἴστω μέγας Ζεύς, ὧν γ’ ἂν ἐξειδὼς κυρῶ.</l></p></sp>
<sp>
<speaker>Δηιάνειρα</speaker>
<p><l n="400">τίς ἡ γυνὴ δῆτ’ ἐστὶν ἣν ἥκεις ἄγων;</l></p></sp>
<sp>
<speaker>Λίχας</speaker>
<p><l>Εὐβοιίς·  ὧν δ’ ἔβλαστεν οὐκ ἔχω λέγειν.</l></p></sp>
<sp>
<speaker>Ἄγγελος</speaker>
<p><l>οὗτος, βλέφ’ ὧδε· πρὸς τίν’ ἐννέπειν δοκεῖς;</l></p></sp>
<sp>
<speaker>Λίχας</speaker>
<p><l>σὺ δ’ εἰς τί δή με τοῦτ’ ἐρωτήσας ἔχεις;</l></p></sp>
<sp>
<speaker>Ἄγγελος</speaker>
<p><l>τόλμησον εἰπεῖν, εἰ φρονεῖς, ὅ ς’ ἱστορῶ.</l></p></sp>
<sp>
<speaker>Λίχας</speaker>
<p><l n="405">πρὸς τὴν κρατοῦσαν Δῃάνειραν, Οἰνέως</l>
<l>κόρην δάμαρτά θ’ Ἡρακλέους, εἰ μὴ κυρῶ</l>
<l>λεύσσων μάταια, δεσπότιν τε τὴν ἐμήν.</l></p></sp>
<sp>
<speaker>Ἄγγελος</speaker>
<p><l>τοῦτ’ αὔτ’ ἔχρῃζον, τοῦτό σου μαθεῖν· λέγεις</l>
<l part="I">δέσποιναν εἶναι τήνδε σήν;</l></p></sp>
<sp>
<speaker>Λίχας</speaker>
<p><l part="F">δίκαια γάρ.</l></p></sp>
<sp>
<speaker>Ἄγγελος</speaker>
<p><l n="410">τί δῆτα; ποίαν ἀξιοῖς δοῦναι δίκην,</l>
<l>ἢν εὑρεθῇς ἐς τήνδε μὴ δίκαιος ὤν;</l></p></sp>
<sp>
<speaker>Λίχας</speaker>
<p><l>πῶς μὴ δίκαιος; τί ποτε ποικίλας ἔχεις;</l></p></sp>
<sp>
<speaker>Ἄγγελος</speaker>
<p><l>οὐδέν· σὺ μέντοι κάρτα τοῦτο δρῶν κυρεῖς.</l></p></sp>
<sp>
<speaker>Λίχας</speaker>
<p><l>ἄπειμι· μῶρος δ’ ἦ πάλαι κλύων σέθεν.</l></p></sp>
<sp>
<speaker>Ἄγγελος</speaker>
<p><l n="415">οὔ, πρίν γ’ ἂν εἴπῃς ἱστορούμενος βραχύ.</l></p></sp>
<sp>
<speaker>Λίχας</speaker>
<p><l>λέγ’, εἴ τι χρῄζεις· καὶ γὰρ οὐ σιγηλὸς εἶ.</l></p></sp>
<sp>
<speaker>Ἄγγελος</speaker>
<p><l>τὴν αἰχμάλωτον, ἣν ἔπεμψας ἐς δόμους,</l>
<l part="I">κάτοισθα δήπου;</l></p></sp>
<sp>
<speaker>Λίχας</speaker>
<p><l part="F">φημί· πρὸς τί δ’ ἱστορεῖς;</l></p></sp>
<sp>
<speaker>Ἄγγελος</speaker>
<p><l>οὔκουν σὺ ταύτην, ἣν ὑπ’ ἀγνοίας ὁρᾷς,</l>
<l n="420">Ἰόλην ἔφασκες Εὐρύτου σπορὰν ἄγειν;</l></p></sp>
<sp>
<speaker>Λίχας</speaker>
<p><l>ποίοις ἐν ἀνθρώποισι; τίς πόθεν μολὼν</l>
<l>σοὶ μαρτυρήσει ταῦτ’ ἐμοῦ κλύειν πάρα;</l></p></sp>
<sp>
<speaker>Ἄγγελος</speaker>
<p><l>πολλοῖσιν ἀστῶν· ἐν μέσῃ Τραχινίων</l>
<l>ἀγορᾷ πολύς σου ταῦτά γ’ εἰσήκους’ ὄχλος.</l></p></sp>
<sp>
<speaker>Λίχας</speaker>
<p><l n="425">κλύειν γ’ ἔφασκον· ταὐτὸ δ’ οὐχὶ γίγνεται</l>
<l>δόκησιν εἰπεῖν κἀξακριβῶσαι λόγον.</l></p></sp>
<sp>
<speaker>Ἄγγελος</speaker>
<p><l>ποίαν δόκησιν; οὐκ ἐπώμοτος λέγων</l>
<l>δάμαρτ’ ἔφασκες Ἡρακλεῖ ταύτην ἄγειν;</l></p></sp>
<sp>
<speaker>Λίχας</speaker>
<p><l>ἐγὼ δάμαρτα; πρὸς θεῶν, φράσον, φίλη</l>
<l n="430">δέσποινα, τόνδε τίς ποτ’ ἐστὶν ὁ ξένος.</l></p></sp>
<sp>
<speaker>Ἄγγελος</speaker>
<p><l>ὃς σοῦ παρὼν ἤκουσεν, ὡς ταύτης πόθῳ</l>
<l>πόλις δαμείη πᾶσα, κοὐχ ἡ Λυδία</l>
<l>πέρσειεν αὐτήν, ἀλλ’ ὁ τῆσδ’ ἔρως φανείς.</l></p></sp>
<sp>
<speaker>Λίχας</speaker>
<p><l>ἅνθρωπος, ὦ δέσποιν’, ἀποστήτω· τὸ γὰρ</l>
<l n="435">νοσοῦντι ληρεῖν ἀνδρὸς οὐχὶ σώφρονος.</l>
<milestone ed="p" n="436" unit="card"/></p></sp>
<sp>
<speaker>Δηιάνειρα</speaker>
<p><l>μή, πρός σε τοῦ κατ’ ἄκρον Οἰταῖον νάπος</l>
<l>Διὸς καταστράπτοντος, ἐκκλέψῃς λόγον.</l>
<l>οὐ γὰρ γυναικὶ τοὺς λόγους ἐρεῖς κακῇ</l>
<l>οὐδ’ ἥτις οὐ κάτοιδε τἀνθρώπων, ὅτι</l>
<l n="440">χαίρειν πέφυκεν οὐχὶ τοῖς αὐτοῖς ἀεί.</l>
<l>Ἔρωτι μέν νυν ὅστις ἀντανίσταται</l>
<l>πύκτης ὅπως ἐς χεῖρας, οὐ καλῶς φρονεῖ·</l>
<l>οὗτος γὰρ ἄρχει καὶ θεῶν ὅπως θέλει,</l>
<l>κἀμοῦ γε· πῶς δ’ οὐ χἀτέρας οἵας γ’ ἐμοῦ;</l>
<l n="445">ὥστ’ εἴ τι τὠμῷ τ’ ἀνδρὶ τῇδε τῇ νόσῳ</l>
<l>ληφθέντι μεμπτός εἰμι, κάρτα μαίνομαι,</l>
<l>ἢ τῇδε τῇ γυναικὶ τῇ μεταιτίᾳ</l>
<l>τοῦ μηδὲν αἰσχροῦ μηδ’ ἐμοὶ κακοῦ τινος.</l>
<l>οὐκ ἔστι ταῦτ’· ἀλλ’ εἰ μὲν ἐκ κείνου μαθὼν</l>
<l n="450">ψεύδει, μάθησιν οὐ καλὴν ἐκμανθάνεις.</l>
<l>εἰ δ’ αὐτὸς αὑτὸν ὧδε παιδεύεις, ὅταν</l>
<l>θέλῃς γενέσθαι χρηστός, ὀφθήσει κακός.</l>
<l>ἀλλ’ εἰπὲ πᾶν τἀληθές· ὡς ἐλευθέρῳ</l>
<l>ψευδεῖ καλεῖσθαι κὴρ πρόσεστιν οὐ καλή.</l>
<l n="455">ὅπως δὲ λήσεις, οὐδὲ τοῦτο γίγνεται·</l>
<l>πολλοὶ γὰρ οἷς εἴρηκας, οἳ φράσους’ ἐμοί.</l>
<l>κεἰ μὲν δέδοικας, οὐ καλῶς ταρβεῖς, ἐπεὶ</l>
<l>τὸ μὴ πυθέσθαι, τοῦτό μ’ ἀλγύνειεν ἄν·</l>
<l>τὸ δ’ εἰδέναι τί δεινόν; οὐχὶ χἀτέρας</l>
<l n="460">πλείστας ἀνὴρ εἷς Ἡρακλῆς ἔγημε δή;</l>
<l>κοὔπω τις αὐτῶν ἔκ γ’ ἐμοῦ λόγον κακὸν</l>
<l>ἠνέγκατ’ οὐδ’ ὄνειδος· ἥδε τ’ οὐδ’ ἂν εἰ</l>
<l>κάρτ’ ἐντακείη τῷ φιλεῖν, ἐπεί σφ’ ἐγὼ</l>
<l>ᾤκτιρα δὴ μάλιστα προσβλέψας’, ὅτι</l>
<l n="465">τὸ κάλλος αὐτῆς τὸν βίον διώλεσεν,</l>
<l>καὶ γῆν πατρῴαν οὐχ ἑκοῦσα δύσμορος</l>
<l>ἔπερσε κἀδούλωσεν.  ἀλλὰ ταῦτα μὲν</l>
<l>ῥείτω κατ’ οὖρον· σοὶ δ’ ἐγὼ φράζω κακὸν</l>
<l>πρὸς ἄλλον εἶναι, πρὸς δ’ ἔμ’ ἀψευδεῖν ἀεί.</l>
<milestone ed="p" n="470" unit="card"/></p></sp>
<sp>
<speaker>Χορός</speaker>
<p><l n="470">πείθου λεγούσῃ χρηστά, κοὐ μέμψει χρόνῳ</l>
<l>γυναικὶ τῇδε κἀπ’ ἐμοῦ κτήσει χάριν.</l></p></sp>
<sp>
<speaker>Λίχας</speaker>
<p><l>ἀλλ’, ὦ φίλη δέσποιν’, ἐπεί σε μανθάνω</l>
<l>θνητὴν φρονοῦσαν θνητὰ κοὐκ ἀγνώμονα,</l>
<l>πᾶν σοι φράσω τἀληθὲς οὐδὲ κρύψομαι.</l>
<l n="475">ἔστιν γὰρ οὕτως ὥσπερ οὗτος ἐννέπει.</l>
<l>ταύτης ὁ δεινὸς ἵμερός ποθ’ Ἡρακλῆ</l>
<l>διῆλθε, καὶ τῆσδ’ εἵνεχ’ ἡ πολύφθορος</l>
<l>καθῃρέθη πατρῷος Οἰχαλία δόρει.</l>
<l>καὶ ταῦτα, δεῖ γὰρ καὶ τὸ πρὸς κείνου λέγειν,</l>
<l n="480">οὔτ’ εἶπε κρύπτειν οὔτ’ ἀπηρνήθη ποτέ,</l>
<l>ἀλλ’ αὐτός, ὦ δέσποινα, δειμαίνων τὸ σὸν</l>
<l>μὴ στέρνον ἀλγύνοιμι τοῖσδε τοῖς λόγοις,</l>
<l>ἥμαρτον, εἴ τι τήνδ’ ἁμαρτίαν νέμεις.</l>
<l>ἐπεί γε μὲν δὴ πάντ’ ἐπίστασαι λόγον,</l>
<l n="485">κείνου τε καὶ σὴν ἐξ ἴσου κοινὴν χάριν</l>
<l>καὶ στέργε τὴν γυναῖκα καὶ βούλου λόγους,</l>
<l>οὓς εἶπας ἐς τήνδ’, ἐμπέδως εἰρηκέναι·</l>
<l>ὡς τἄλλ’ ἐκεῖνος πάντ’ ἀριστεύων χεροῖν</l>
<l>τοῦ τῆσδ’ ἔρωτος εἰς ἅπανθ’ ἥσσων ἔφυ.</l></p></sp>
<sp>
<speaker>Δηιάνειρα</speaker>
<p><l n="490">ἀλλ’ ὧδε καὶ φρονοῦμεν ὥστε ταῦτα δρᾶν,</l>
<l>κοὔτοι νόσον γ’ ἐπακτὸν ἐξαρούμεθα,</l>
<l>θεοῖσι δυσμαχοῦντες.  ἀλλ’ εἴσω στέγης</l>
<l>χωρῶμεν, ὡς λόγων τ’ ἐπιστολὰς φέρῃς,</l>
<l>ἅ τ’ ἀντὶ δώρων δῶρα χρὴ προσαρμόσαι,</l>
<l n="495">καὶ ταῦτ’ ἄγῃς· κενὸν γὰρ οὐ δίκαιά σε</l>
<l>χωρεῖν προσελθόνθ’ ὧδε σὺν πολλῷ στόλῳ.</l>
<milestone ed="p" n="497" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>μέγα τι σθένος ἁ Κύπρις ἐκφέρεται νίκας ἀεί.</l>
<l>καὶ τὰ μὲν θεῶν</l>
<l n="500">παρέβαν, καὶ ὅπως Κρονίδαν ἀπάτασεν οὐ λέγω,</l>
<l>οὐδὲ τὸν ἔννυχον Ἅιδαν</l>
<l>ἢ Ποσειδάωνα τινάκτορα γαίας·</l>
<l>ἀλλ’ ἐπὶ τάνδ’ ἄρ’ ἄκοιτιν</l>
<l>τίνες ἀμφίγυοι κατέβαν πρὸ γάμων,</l>
<l n="505">τίνες πάμπληκτα παγκόνιτά τ’ ἐξῆλθον ἄεθλ’ ἀγώνων;</l>
<milestone ed="p" n="507" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ὁ μὲν ἦν ποταμοῦ σθένος, ὑψίκερω τετραόρου</l>
<l>φάσμα ταύρου,</l>
<l n="510">Ἀχελῷος ἀπ’ Οἰνιαδᾶν, ὁ δὲ Βακχίας ἀπὸ</l>
<l>ἦλθε παλίντονα Θήβας</l>
<l>τόξα καὶ λόγχας ῥόπαλόν τε τινάσσων,</l>
<l>παῖς Διός· οἳ τότ’ ἀολλεῖς</l>
<l>ἴσαν ἐς μέσον ἱέμενοι λεχέων·</l>
<l n="515">μόνα δ’ εὔλεκτρος ἐν μέσῳ Κύπρις ῥαβδονόμει ξυνοῦσα.</l>
<milestone ed="p" n="517" unit="card"/></p></sp></div2>
<div2 type="epode">
<sp><speaker>Χορός</speaker>
<p><l>τότ’ ἦν χερός, ἦν δὲ τόξων πάταγος,</l>
<l>ταυρείων τ’ ἀνάμιγδα κεράτων·</l>
<l n="520">ἦν δ’ ἀμφίπλεκτοι κλίμακες,</l>
<l>ἦν δὲ μετώπων ὀλόεντα</l>
<l>πλήγματα, καὶ στόνος ἀμφοῖν.</l>
<l>ἁ δ’ εὐῶπις ἁβρὰ</l>
<l>τηλαυγεῖ παρ’ ὄχθῳ</l>
<l n="525">ἧστο, τὸν ὃν προσμένους’ ἀκοίταν.</l>
<l>ἀγὼν δὲ μαργᾷ  μὲν οἷα φράζω·</l>
<l>τὸ δ’ ἀμφινείκητον ὄμμα νύμφας</l>
<l>ἐλεινὸν ἀμμένει·</l>
<l>κἀπὸ ματρὸς ἄφαρ βέβακεν,</l>
<l n="530">ὥστε πόρτις ἐρήμα.</l>
<milestone ed="p" n="531" unit="card"/></p></sp></div2></div1>
<div1 type="episode">
<sp>
<speaker>Δηιάνειρα</speaker>
<p><l>ἦμος, φίλαι, κατ’ οἶκον ὁ ξένος θροεῖ</l>
<l>ταῖς αἰχμαλώτοις παισὶν ὡς ἐπ’ ἐξόδῳ,</l>
<l>τῆμος θυραῖος ἦλθον ὡς ὑμᾶς λάθρᾳ,</l>
<l>τὰ μὲν φράσουσα χερσὶν ἁτεχνησάμην,</l>
<l n="535">τὰ δ’ οἷα πάσχω συγκατοικτιουμένη.</l>
<l>κόρην γάρ, οἶμαι δ’ οὐκέτ’, ἀλλ’ ἐζευγμένην,</l>
<l>παρεισδέδεγμαι φόρτον ὥστε ναυτίλος,</l>
<l>λωβητὸν ἐμπόλημα τῆς ἐμῆς φρενός.</l>
<l>καὶ νῦν δύ’ οὖσαι μίμνομεν μιᾶς ὑπὸ</l>
<l n="540">χλαίνης ὑπαγκάλισμα.  τοιάδ’ Ἡρακλῆς,</l>
<l>ὁ πιστὸς ἡμῖν κἀγαθὸς καλούμενος,</l>
<l>οἰκούρι’ ἀντέπεμψε τοῦ μακροῦ χρόνου.</l>
<l>ἐγὼ δὲ θυμοῦσθαι μὲν οὐκ ἐπίσταμαι</l>
<l>νοσοῦντι κείνῳ πολλὰ τῇδε τῇ νόσῳ·</l>
<l n="545">τὸ δ’ αὖ ξυνοικεῖν τῇδ’ ὁμοῦ τίς ἂν γυνὴ</l>
<l>δύναιτο, κοινωνοῦσα τῶν αὐτῶν γάμων;</l>
<l>ὁρῶ γὰρ ἥβην τὴν μὲν ἕρπουσαν πρόσω,</l>
<l>τὴν δὲ φθίνουσαν·  ὧν ἀφαρπάζειν φιλεῖ</l>
<l>ὀφθαλμὸς ἄνθος, τῶν δ’ ὑπεκτρέπει πόδα.</l>
<l n="550">ταῦτ’ οὖν φοβοῦμαι μὴ πόσις μὲν Ἡρακλῆς</l>
<l>ἐμὸς καλῆται, τῆς νεωτέρας δ’ ἀνήρ.</l>
<l>ἀλλ’ οὐ γάρ, ὥσπερ εἶπον, ὀργαίνειν καλὸν</l>
<l>γυναῖκα νοῦν ἔχουσαν· ᾗ δ’ ἔχω, φίλαι,</l>
<l>λυτήριον λώφημα, τῇδ’ ὑμῖν φράσω.</l>
<l n="555">ἦν μοι παλαιὸν δῶρον ἀρχαίου ποτὲ</l>
<l>θηρός, λέβητι χαλκέῳ κεκρυμμένον,</l>
<l>ὃ παῖς ἔτ’ οὖσα τοῦ δασυστέρνου παρὰ</l>
<l>Νέσσου φθίνοντος ἐκ φονῶν ἀνειλόμην,</l>
<l>ὃς τὸν βαθύρρουν ποταμὸν Εὔηνον βροτοὺς</l>
<l n="560">μισθοῦ ’πόρευε χερσίν, οὔτε πομπίμοις</l>
<l>κώπαις ἐρέσσων οὔτε λαίφεσιν νεώς.</l>
<l>ὃς κἀμέ, τὸν πατρῷον ἡνίκα στόλον</l>
<l>ξὺν Ἡρακλεῖ τὸ πρῶτον εὖνις ἑσπόμην,</l>
<l>φέρων ἐπ’ ὤμοις, ἡνίκ’ ἦ μέσῳ πόρῳ,</l>
<l n="565">ψαύει ματαίαις χερσίν· ἐκ δ’ ἤυς’ ἐγώ,</l>
<l>χὠ Ζηνὸς εὐθὺς παῖς ἐπιστρέψας χεροῖν</l>
<l>ἧκεν κομήτην ἰόν· ἐς δὲ πλεύμονας</l>
<l>στέρνων διερροίζησεν.  ἐκθνῄσκων δ’ ὁ θὴρ</l>
<l>τοσοῦτον εἶπε· παῖ γέροντος Οἰνέως,</l>
<l n="570">τοσόνδ’ ὀνήσει τῶν ἐμῶν, ἐὰν πίθῃ,</l>
<l>πορθμῶν, ὁθούνεχ’ ὑστάτην ς’ ἔπεμψ’ ἐγώ·</l>
<l>ἐὰν γὰρ ἀμφίθρεπτον αἷμα τῶν ἐμῶν</l>
<l>σφαγῶν ἐνέγκῃ χερσίν, ᾗ μελαγχόλους</l>
<l>ἔβαψεν ἰοὺς θρέμμα Λερναίας ὕδρας,</l>
<l n="575">ἔσται φρενός σοι τοῦτο κηλητήριον</l>
<l>τῆς Ἡρακλείας, ὥστε μήτιν’ εἰσιδὼν</l>
<l>στέρξει γυναῖκα κεῖνος ἀντὶ σοῦ πλέον.</l>
<l>τοῦτ’ ἐννοήσας’, ὦ φίλαι, δόμοις γὰρ ἦν</l>
<l>κείνου θανόντος ἐγκεκλῃμένον καλῶς,</l>
<l n="580">χιτῶνα τόνδ’ ἔβαψα, προσβαλοῦς’ ὅσα</l>
<l>ζῶν κεῖνος εἶπε· καὶ πεπείρανται τάδε.</l>
<l>κακὰς δὲ τόλμας μήτ’ ἐπισταίμην ἐγὼ</l>
<l>μήτ’ ἐκμάθοιμι, τάς τε τολμώσας στυγῶ·</l>
<l>φίλτροις δ’ ἐάν πως τήνδ’ ὑπερβαλώμεθα</l>
<l n="585">τὴν παῖδα καὶ θέλκτροισι τοῖς ἐφ’ Ἡρακλεῖ,</l>
<l>μεμηχάνηται τοὔργον, εἴ τι μὴ δοκῶ</l>
<l>πράσσειν μάταιον· εἰ δὲ μή, πεπαύσομαι.</l>
<milestone ed="p" n="588" unit="card"/></p></sp>
<sp>
<speaker>Χορός</speaker>
<p><l>ἀλλ’ εἴ τις ἐστὶ πίστις ἐν τοῖς δρωμένοις,</l>
<l>δοκεῖς παρ’ ἡμῖν οὐ βεβουλεῦσθαι κακῶς.</l></p></sp>
<sp>
<speaker>Δηιάνειρα</speaker>
<p><l n="590">οὕτως ἔχει γ’ ἡ πίστις, ὡς τὸ μὲν δοκεῖν</l>
<l>ἔνεστι, πείρᾳ δ’ οὐ προσωμίλησά πω·</l></p></sp>
<sp>
<speaker>Χορός</speaker>
<p><l>ἀλλ’ εἰδέναι χρὴ δρῶσαν, ὡς οὐδ’ εἰ δοκεῖς</l>
<l>ἔχειν, ἔχοις ἂν γνῶμα, μὴ πειρωμένη.</l></p></sp>
<sp>
<speaker>Δηιάνειρα</speaker>
<p><l>ἀλλ’ αὐτίκ’ εἰσόμεσθα, τόνδε γὰρ βλέπω</l>
<l n="595">θυραῖον ἤδη· διὰ τάχους δ’ ἐλεύσεται.</l>
<l>μόνον παρ’ ὑμῶν εὖ στεγοίμεθ’·  ὡς σκότῳ</l>
<l>κἂν αἰσχρὰ πράσσῃς, οὔποτ’ αἰσχύνῃ πεσεῖ.</l></p></sp>
<sp>
<speaker>Λίχας</speaker>
<p><l>τί χρὴ ποεῖν; σήμαινε, τέκνον Οἰνέως,</l>
<l>ὡς ἐσμὲν ἤδη τῷ μακρῷ χρόνῳ βραδεῖς.</l>
<milestone ed="p" n="600" unit="card"/></p></sp>
<sp>
<speaker>Δηιάνειρα</speaker>
<p><l n="600">ἀλλ’ αὐτὰ δή σοι ταῦτα καὶ πράσσω, Λίχα,</l>
<l>ἕως σὺ ταῖς ἔσωθεν ἠγορῶ ξέναις,</l>
<l>ὅπως φέρῃς μοι τόνδε ταναϋφῆ πέπλον,</l>
<l>δώρημ’ ἐκείνῳ τἀνδρὶ τῆς ἐμῆς χερός.</l>
<l>διδοὺς δὲ τόνδε φράζ’ ὅπως μηδεὶς βροτῶν</l>
<l n="605">κείνου πάροιθεν ἀμφιδύσεται χροί̈,</l>
<l>μηδ’ ὄψεταί νιν μήτε φέγγος ἡλίου</l>
<l>μήθ’ ἕρκος ἱερὸν μήτ’ ἐφέστιον σέλας,</l>
<l>πρὶν κεῖνος αὐτὸν φανερὸς ἐμφανῶς σταθεὶς</l>
<l>δείξῃ θεοῖσιν ἡμέρᾳ ταυροσφάγῳ.</l>
<l n="610">οὕτω γὰρ ηὔγμην, εἴ ποτ’ αὐτὸν ἐς δόμους</l>
<l>ἴδοιμι σωθέντ’ ἢ κλύοιμι πανδίκως,</l>
<l>στελεῖν χιτῶνι τῷδε καὶ φανεῖν θεοῖς</l>
<l>θυτῆρα καινῷ καινὸν ἐν πεπλώματι.</l>
<l>καὶ τῶνδ’ ἀποίσεις σῆμ’, ὃ κεῖνος εὐμαθὲς</l>
<l n="615">σφραγῖδος ἕρκει τῷδ’ ἐπὸν μαθήσεται.</l>
<l>ἀλλ’ ἕρπε, καὶ φύλασσε πρῶτα μὲν νόμον,</l>
<l>τὸ μὴ ’πιθυμεῖν πομπὸς ὢν περισσὰ δρᾶν·</l>
<l>ἔπειθ’ ὅπως ἂν ἡ χάρις κείνου τέ σοι</l>
<l>κἀμοῦ ξυνελθοῦς’ ἐξ ἁπλῆς διπλῆ φανῇ.</l>
<milestone ed="p" n="620" unit="card"/></p></sp>
<sp>
<speaker>Λίχας</speaker>
<p><l n="620">ἀλλ’ εἴπερ Ἑρμοῦ τήνδε πομπεύω τέχνην</l>
<l>βέβαιον, οὔ τι μὴ σφαλῶ γ’ ἐν σοί ποτε,</l>
<l>τὸ μὴ οὐ τόδ’ ἄγγος ὡς ἔχει δεῖξαι φέρων,</l>
<l>λόγων τε πίστιν ὧν λέγεις  ἐφαρμόσαι.</l></p></sp>
<sp>
<speaker>Δηιάνειρα</speaker>
<p><l>στείχοις ἂν ἤδη· καὶ γὰρ ἐξεπίστασαι</l>
<l n="625">τά γ’ ἐν δόμοισιν ὡς ἔχοντα τυγχάνει.</l></p></sp>
<sp>
<speaker>Λίχας</speaker>
<p><l>ἐπίσταμαί τε καὶ φράσω σεσωσμένα.</l></p></sp>
<sp>
<speaker>Δηιάνειρα</speaker>
<p><l>ἀλλ’ οἶσθα μὲν δὴ καὶ τὰ τῆς ξένης ὁρῶν</l>
<l>προσδέγματ’, αὐτὴν ὡς ἐδεξάμην φίλως.</l></p></sp>
<sp>
<speaker>Λίχας</speaker>
<p><l>ὥστ’ ἐκπλαγῆναι τοὐμὸν ἡδονῇ κέαρ.</l></p></sp>
<sp>
<speaker>Δηιάνειρα</speaker>
<p><l n="630">τί δῆτ’ ἂν ἄλλο γ’ ἐννέποις; δέδοικα γὰρ</l>
<l>μὴ πρῲ λέγοις ἂν τὸν πόθον τὸν ἐξ ἐμοῦ,</l>
<l>πρὶν εἰδέναι τἀκεῖθεν εἰ ποθούμεθα.</l>
<milestone ed="p" n="633" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>ὦ ναύλοχα καὶ πετραῖα</l>
<l>θερμὰ λουτρὰ καὶ πάγους</l>
<l n="635">Οἴτας παραναιετάοντες, οἵ τε μέσσαν Μηλίδα πὰρ λίμναν</l>
<l>χρυσαλακάτου τ’ ἀκτὰν κόρας,</l>
<l>ἔνθ’ Ἑλλάνων ἀγοραὶ</l>
<l>Πυλάτιδες κλέονται·</l>
<milestone ed="p" n="640" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l n="640">ὁ καλλιβόας τάχ’ ὑμῖν</l>
<l>αὐλὸς οὐκ ἀναρσίαν</l>
<l>ἀχῶν καναχὰν ἐπάνεισιν, ἀλλὰ θείας ἀντίλυρον μούσας.</l>
<l>ὁ γὰρ Διὸς Ἀλκμήνας κόρος</l>
<l n="645">σοῦται πάσας ἀρετᾶς</l>
<l>λάφυρ’ ἔχων ἐπ’ οἴκους·</l>
<milestone ed="p" n="647" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>ὃν ἀπόπτολιν εἴχομεν παντᾷ,</l>
<l>δυοκαιδεκάμηνον ἀμμένουσαι</l>
<l>χρόνον, πελάγιον, ἴδριες οὐδέν·</l>
<l n="650">ἁ δέ οἱ φίλα δάμαρ</l>
<l>τάλαιναν δυστάλαινα καρδίαν</l>
<l>πάγκλαυτος αἰὲν ὤλλυτο·</l>
<l>νῦν δ’ Ἄρης οἰστρηθεὶς</l>
<l>ἐξέλυς’ ἐπίπονον ἁμέραν.</l>
<milestone ed="p" n="655" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l n="655">ἀφίκοιτ’ ἀφίκοιτο· μὴ σταίη</l>
<l>πολύκωπον ὄχημα ναὸς αὐτῷ,</l>
<l>πρὶν τάνδε πρὸς πόλιν ἀνύσειε,</l>
<l>νασιῶτιν ἑστίαν</l>
<l>ἀμείψας, ἔνθα κλῄζεται θυτήρ·</l>
<l n="660">ὅθεν μόλοι πανίμερος,</l>
<l>τᾶς πειθοῦς παγχρίστῳ</l>
<l>συγκραθεὶς ἐπὶ προφάσει φάρους.</l>
<milestone ed="p" n="663" unit="card"/></p></sp></div2></div1>
<div1 type="episode">
<sp>
<speaker>Δηιάνειρα</speaker>
<p><l>γυναῖκες, ὡς δέδοικα μὴ περαιτέρω</l>
<l>πεπραγμέν’ ᾖ μοι πάνθ’ ὅς’ ἀρτίως ἔδρων.</l></p></sp>
<sp>
<speaker>Χορός</speaker>
<p><l n="665">τί δ’ ἔστι, Δῃάνειρα, τέκνον Οἰνέως;</l></p></sp>
<sp>
<speaker>Δηιάνειρα</speaker>
<p><l>οὐκ οἶδ’· ἀθυμῶ δ’, εἰ φανήσομαι τάχα</l>
<l>κακὸν μέγ’ ἐκπράξας’ ἀπ’ ἐλπίδος καλῆς.</l></p></sp>
<sp>
<speaker>Χορός</speaker>
<p><l>οὐ δή τι τῶν σῶν Ἡρακλεῖ δωρημάτων;</l></p></sp>
<sp>
<speaker>Δηιάνειρα</speaker>
<p><l>μάλιστά γ’, ὥστε μήποτ’ ἂν προθυμίαν</l>
<l n="670">ἄδηλον ἔργου τῳ παραινέσαι λαβεῖν.</l></p></sp>
<sp>
<speaker>Χορός</speaker>
<p><l>δίδαξον, εἰ διδακτόν, ἐξ ὅτου φοβεῖ.</l>
<milestone ed="p" n="672" unit="card"/></p></sp>
<sp n="*dhia/neira">
<speaker>Δηιάνειρα</speaker>
<p><l>τοιοῦτον ἐκβέβηκεν οἷον, ἢν φράσω,</l>
<l>γυναῖκες, ὑμᾶς  θαῦμ’ ἀνέλπιστον μαθεῖν.</l>
<l>ᾧ γὰρ τὸν ἐνδυτῆρα πέπλον ἀρτίως</l>
<l n="675">ἔχριον, ἀργὴς οἰὸς εὐέρου πόκος,</l>
<l>τοῦτ’ ἠφάνισται διάβορον πρὸς οὐδενὸς</l>
<l>τῶν ἔνδον, ἀλλ’ ἐδεστὸν ἐξ αὑτοῦ φθίνει,</l>
<l>καὶ ψῇ κατ’ ἄκρας σπιλάδος· ὡς δ’ εἰδῇς ἅπαν,</l>
<l>ᾗ τοῦτ’ ἐπράχθη, μείζον’ ἐκτενῶ λόγον.</l>
<l n="680">ἐγὼ γὰρ ὧν ὁ θήρ με Κένταυρος, πονῶν</l>
<l>πλευρὰν πικρᾷ γλωχῖνι, προυδιδάξατο</l>
<l>παρῆκα θεσμῶν οὐδέν, ἀλλ’ ἐσῳζόμην</l>
<l>χαλκῆς ὅπως δύσνιπτον ἐκ δέλτου γραφήν.</l>
<l>καί μοι τάδ’ ἦν πρόρρητα καὶ τοιαῦτ’ ἔδρων·</l>
<l n="685">τὸ φάρμακον τοῦτ’ ἄπυρον ἀκτῖνός τ’ ἀεὶ</l>
<l>θερμῆς ἄθικτον ἐν μυχοῖς σῴζειν ἐμέ,</l>
<l>ἕως νιν ἀρτίχριστον ἁρμόσαιμί που.</l>
<l>κἄδρων τοιαῦτα.  νῦν δ’, ὅτ’ ἦν ἐργαστέον,</l>
<l>ἔχρισα μὲν κατ’ οἶκον ἐν δόμοις κρυφῇ</l>
<l n="690">μαλλῷ, σπάσασα κτησίου βοτοῦ λάχνην,</l>
<l>κἄθηκα συμπτύξας’ ἀλαμπὲς ἡλίου</l>
<l>κοίλῳ ζυγάστρῳ δῶρον, ὥσπερ εἴδετε.</l>
<l>εἴσω δ’ ἀποστείχουσα δέρκομαι φάτιν</l>
<l>ἄφραστον, ἀξύμβλητον ἀνθρώπῳ μαθεῖν.</l>
<l n="695">τὸ γὰρ κάταγμα τυγχάνω ῥίψασά πως</l>
<l>τῆς οἰός, ᾧ προύχριον, ἐς μέσην φλόγα,</l>
<l>ἀκτῖν’ ἐς ἡλιῶτιν· ὡς δ’ ἐθάλπετο,</l>
<l>ῥεῖ πᾶν ἄδηλον καὶ κατέψηκται χθονί,</l>
<l>μορφῇ μάλιστ’ εἰκαστὸν ὥστε πρίονος</l>
<l n="700">ἐκβρώματ’ ἂν βλέψειας ἐν τομῇ ξύλου.</l>
<l>τοιόνδε κεῖται προπετές·  ἐκ δὲ γῆς, ὅθεν</l>
<l>προύκειτ’, ἀναζέουσι θρομβώδεις ἀφροί,</l>
<l>γλαυκῆς ὀπώρας ὥστε πίονος ποτοῦ</l>
<l>χυθέντος εἰς γῆν Βακχίας ἀπ’ ἀμπέλου.</l>
<milestone ed="p" n="705" unit="card"/>
<l n="705">ὥστ’ οὐκ ἔχω τάλαινα ποῖ γνώμης πέσω·</l>
<l>ὁρῶ δέ μ’ ἔργον δεινὸν ἐξειργασμένην.</l>
<l>πόθεν γὰρ ἄν ποτ’, ἀντὶ τοῦ θνῄσκων ὁ θὴρ</l>
<l>ἐμοὶ παρέσχ’ εὔνοιαν, ἧς ἔθνῃσχ’ ὕπερ;</l>
<l>οὐκ ἔστιν, ἀλλὰ τὸν βαλόντ’ ἀποφθίσαι</l>
<l n="710">χρῄζων ἔθελγέ μ’· ὧν ἐγὼ μεθύστερον,</l>
<l>ὅτ’ οὐκέτ’ ἀρκεῖ, τὴν μάθησιν ἄρνυμαι.</l>
<l>μόνη γὰρ αὐτόν, εἴ τι μὴ ψευσθήσομαι</l>
<l>γνώμης, ἐγὼ δύστηνος ἐξαποφθερῶ·</l>
<l>τὸν γὰρ βαλόντ’ ἄτρακτον οἶδα καὶ θεὸν</l>
<l n="715">Χείρωνα πημήναντα, χὦνπερ ἂν θίγῃ,</l>
<l>φθείρει τὰ πάντα κνώδαλ’· ἐκ δὲ τοῦδ’ ὅδε</l>
<l>σφαγῶν διελθὼν ἰὸς αἵματος μέλας</l>
<l>πῶς οὐκ ὀλεῖ καὶ τόνδε; δόξῃ γοῦν ἐμῇ.</l>
<l>καίτοι δέδοκται, κεῖνος εἰ σφαλήσεται,</l>
<l n="720">ταύτῃ σὺν ὁρμῇ κἀμὲ συνθανεῖν ἅμα·</l>
<l>ζῆν γὰρ κακῶς κλύουσαν οὐκ ἀνασχετόν,</l>
<l>ἥτις προτιμᾷ μὴ κακὴ πεφυκέναι.</l>
</p></sp>
<milestone ed="p" n="723" unit="card"/>
<sp>
<speaker>Χορός</speaker>
<p><l>ταρβεῖν μὲν ἔργα δείν’ ἀναγκαίως ἔχει,</l>
<l>τὴν δ’ ἐλπίδ’ οὐ χρὴ τῆς τύχης κρίνειν πάρος.</l></p></sp>
<sp>
<speaker>Δηιάνειρα</speaker>
<p><l n="725">οὐκ ἔστιν ἐν τοῖς μὴ καλοῖς βουλεύμασιν</l>
<l>οὐδ’ ἐλπίς, ἥτις καὶ θράσος τι προξενεῖ.</l></p></sp>
<sp>
<speaker>Χορός</speaker>
<p><l>ἀλλ’ ἀμφὶ τοῖς σφαλεῖσι μὴ ’ξ ἑκουσίας</l>
<l>ὀργὴ πέπειρα, τῆς σε τυγχάνειν πρέπει.</l></p></sp>
<sp>
<speaker>Δηιάνειρα</speaker>
<p><l>τοιαῦτα δ’ ἂν λέξειεν οὐχ ὁ τοῦ κακοῦ</l>
<l n="730">κοινωνός, ἀλλ’ ᾧ μηδέν ἐστ’ οἴκοι βαρύ.</l></p></sp>
<sp>
<speaker>Χορός</speaker>
<p><l>σιγᾶν ἂν ἁρμόζοι σε τὸν πλείω λόγον,</l>
<l>εἰ μή τι λέξεις παιδὶ τῷ σαυτῆς· ἐπεὶ</l>
<l>πάρεστι, μαστὴρ πατρὸς ὃς πρὶν ᾤχετο.</l></p></sp>
<sp>
<speaker>Ὕλλος</speaker>
<p><l>ὦ μῆτερ, ὡς ἂν ἐκ τριῶν ς’ ἓν εἱλόμην,</l>
<l n="735">ἢ μηκέτ’ εἶναι ζῶσαν, ἢ σεσωσμένην</l>
<l>ἄλλου κεκλῆσθαι μητέρ’, ἢ λῴους φρένας</l>
<l>τῶν νῦν παρουσῶν τῶνδ’ ἀμείψασθαί ποθεν.</l></p></sp>
<sp>
<speaker>Δηιάνειρα</speaker>
<p><l>τί δ’ ἐστίν, ὦ παῖ, πρός γ’ ἐμοῦ στυγούμενον;</l></p></sp>
<sp>
<speaker>Ὕλλος</speaker>
<p><l>τὸν ἄνδρα τὸν σὸν ἴσθι, τὸν δ’ ἐμὸν λέγω</l>
<l n="740">πατέρα, κατακτείνασα τῇδ’ ἐν ἡμέρᾳ.</l></p></sp>
<sp>
<speaker>Δηιάνειρα</speaker>
<p><l>οἴμοι, τιν’ ἐξήνεγκας, ὦ τέκνον, λόγον;</l></p></sp>
<sp>
<speaker>Ὕλλος</speaker>
<p><l>ὃν οὐχ οἷόν τε μὴ οὐ τελεσθῆναι· τὸ γὰρ</l>
<l>φανθὲν τίς ἂν δύναιτ’ ἂν ἀγένητον ποεῖν;</l></p></sp>
<sp>
<speaker>Δηιάνειρα</speaker>
<p><l>πῶς εἶπας, ὦ παῖ; τοῦ παρ’ ἀνθρώπων μαθὼν</l>
<l n="745">ἄζηλον οὕτως ἔργον εἰργάσθαι με φής;</l></p></sp>
<sp>
<speaker>Ὕλλος</speaker>
<p><l>αὐτὸς βαρεῖαν ξυμφορὰν ἐν ὄμμασιν</l>
<l>πατρὸς δεδορκὼς κοὐ κατὰ γλῶσσαν κλύων.</l></p></sp>
<sp>
<speaker>Δηιάνειρα</speaker>
<p><l>ποῦ δ’ ἐμπελάζεις τἀνδρὶ καὶ παρίστασαι;</l>
<milestone ed="p" n="749" unit="card"/></p></sp>
<sp n="*(/ullos">
<speaker>Ὕλλος</speaker>
<p><l>εἰ χρὴ μαθεῖν σε, πάντα δὴ φωνεῖν χρεών.</l>
<l n="750">ὅθ’ εἷρπε κλεινὴν Εὐρύτου πέρσας πόλιν,</l>
<l>νίκης ἄγων τροπαῖα κἀκροθίνια,</l>
<l>ἀκτή τις ἀμφίκλυστος Εὐβοίας ἄκρον</l>
<l>Κήναιόν ἐστιν, ἔνθα πατρῴῳ Διὶ</l>
<l>βωμοὺς ὁρίζει τεμενίαν τε φυλλάδα·</l>
<l n="755">οὗ νιν τὰ πρῶτ’ ἐσεῖδον ἄσμενος πόθῳ.</l>
<l>μέλλοντι δ’ αὐτῷ πολυθύτους τεύχειν σφαγὰς</l>
<l>κῆρυξ ἀπ’ οἴκων ἵκετ’ οἰκεῖος Λίχας,</l>
<l>τὸ σὸν φέρων δώρημα, θανάσιμον πέπλον·</l>
<l>ὃν κεῖνος ἐνδύς, ὡς σὺ προυξεφίεσο,</l>
<l n="760">ταυροκτονεῖ μὲν δώδεκ’ ἐντελεῖς ἔχων</l>
<l>λείας ἀπαρχὴν βοῦς· ἀτὰρ τὰ πάνθ’ ὁμοῦ</l>
<l>ἑκατὸν προσῆγε συμμιγῆ βοσκήματα.</l>
<l>καὶ πρῶτα μὲν δείλαιος ἵλεῳ φρενί,</l>
<l>κόσμῳ τε χαίρων καὶ στολῇ, κατηύχετο·</l>
<l n="765">ὅπως δὲ σεμνῶν ὀργίων ἐδαίετο</l>
<l>φλὸξ αἱματηρὰ κἀπὸ πιείρας δρυός,</l>
<l>ἱδρὼς ἀνῄει χρωτί, καὶ προσπτύσσεται</l>
<l>πλευραῖσιν ἀρτίκολλος, ὥστε τέκτονος,</l>
<l>χιτὼν ἅπαν κατ’ ἄρθρον· ἦλθε δ’ ὀστέων</l>
<l n="770">ἀδαγμὸς ἀντίσπαστος· εἶτα φοινίας</l>
<l>ἐχθρᾶς ἐχίδνης ἰὸς ὣς ἐδαίνυτο.</l>
<l>ἐνταῦθα δὴ ’βόησε τὸν δυσδαίμονα</l>
<l>Λίχαν, τὸν οὐδὲν αἴτιον τοῦ σοῦ κακοῦ,</l>
<l>ποίαις ἐνέγκοι τόνδε μηχαναῖς πέπλον·</l>
<l n="775">ὁ δ’ οὐδὲν εἰδὼς δύσμορος τὸ σὸν μόνης</l>
<l>δώρημ’ ἔλεξεν, ὥσπερ ἦν ἐσταλμένον.</l>
<l>κἀκεῖνος ὡς ἤκουσε καὶ διώδυνος</l>
<l>σπαραγμὸς αὐτοῦ πλευμόνων ἀνθήψατο,</l>
<l>μάρψας ποδός νιν, ἄρθρον ᾗ λυγίζεται,</l>
<l n="780">ῥιπτεῖ πρὸς ἀμφίκλυστον ἐκ πόντου πέτραν·</l>
<l>κόμης δὲ λευκὸν μυελὸν ἐκραίνει, μέσου</l>
<l>κρατὸς διασπαρέντος αἵματός θ’ ὁμοῦ.</l>
<milestone ed="p" n="783" unit="card"/>
<l>ἅπας δ’ ἀνηυφήμησεν οἰμωγῇ λεώς,</l>
<l>τοῦ μὲν νοσοῦντος, τοῦ δὲ διαπεπραγμένου·</l>
<l n="785">κοὐδεὶς ἐτόλμα τἀνδρὸς ἀντίον μολεῖν.</l>
<l>ἐσπᾶτο γὰρ πέδονδε καὶ μετάρσιος,</l>
<l>βοῶν, ἰύζων· ἀμφὶ δ’ ἐκτύπουν πέτραι,</l>
<l>Λοκρῶν τ’ ὄρειοι πρῶνες Εὐβοίας τ’ ἄκραι.</l>
<l>ἐπεὶ δ’ ἀπεῖπε, πολλὰ μὲν τάλας χθονὶ</l>
<l n="790">ῥίπτων ἑαυτόν, πολλὰ δ’ οἰμωγῇ βοῶν,</l>
<l>τὸ δυσπάρευνον λέκτρον ἐνδατούμενος</l>
<l>σοῦ τῆς ταλαίνης, καὶ τὸν Οἰνέως γάμον</l>
<l>οἷον κατακτήσαιτο λυμαντὴν βίου,</l>
<l>τότ’ ἐκ προσέδρου λιγνύος διάστροφον</l>
<l n="795">ὀφθαλμὸν ἄρας εἶδέ μ’ ἐν πολλῷ στρατῷ</l>
<l>δακρυρροοῦντα, καί με προσβλέψας καλεῖ·</l>
<l>ὦ παῖ, πρόσελθε, μὴ φύγῃς τοὐμὸν κακόν,</l>
<l>μηδ’ εἴ σε χρὴ θανόντι συνθανεῖν ἐμοί·</l>
<l>ἀλλ’ ἆρον ἔξω, καὶ μάλιστα μέν με θὲς</l>
<l n="800">ἐνταῦθ’ ὅπου με μή τις ὄψεται βροτῶν·</l>
<l>εἰ δ’ οἶκτον ἴσχεις, ἀλλά μ’ ἔκ γε τῆσδε γῆς</l>
<l>πόρθμευσον ὡς τάχιστα, μηδ’ αὐτοῦ θάνω.</l>
<l>τοσαῦτ’ ἐπισκήψαντος, ἐν μέσῳ σκάφει</l>
<l>θέντες σφε πρὸς γῆν τήνδ’ ἐκέλσαμεν μόλις</l>
<l n="805">βρυχώμενον σπασμοῖσι· καί νιν αὐτίκα</l>
<l>ἢ ζῶντ’ ἐσόψεσθ’ ἢ τεθνηκότ’ ἀρτίως.</l>
<l>τοιαῦτα, μῆτερ, πατρὶ βουλεύσας’ ἐμῷ</l>
<l>καὶ δρῶς’ ἐλήφθης, ὧν σε ποίνιμος Δίκη</l>
<l>τίσαιτ’ Ἐρινύς τ’.  εἰ θέμις δ’, ἐπεύχομαι·</l>
<l n="810">θέμις δ’, ἐπεί μοι τὴν θέμιν σὺ προύβαλες,</l>
<l>πάντων ἄριστον ἄνδρα τῶν ἐπὶ χθονὶ</l>
<l>κτείνας’, ὁποῖον ἄλλον οὐκ ὄψει ποτέ.</l>
</p></sp>
<milestone ed="p" n="813" unit="card"/>
<sp>
<speaker>Χορός</speaker>
<p><l>τί σῖγ’ ἀφέρπεις; οὐ κάτοισθ’ ὁθούνεκα</l>
<l>ξυνηγορεῖς σιγῶσα τῷ κατηγόρῳ;</l></p></sp>
<sp>
<speaker>Ὕλλος</speaker>
<p><l n="815">ἐᾶτ’ ἀφέρπειν· οὖρος ὀφθαλμῶν ἐμῶν</l>
<l>αὐτῇ γένοιτ’ ἄπωθεν ἑρπούσῃ καλός.</l>
<l>ὄγκον γὰρ ἄλλως ὀνόματος τί δεῖ τρέφειν</l>
<l>μητρῷον, ἥτις μηδὲν ὡς τεκοῦσα δρᾷ;</l>
<l>ἀλλ’ ἑρπέτω χαίρουσα· τὴν δὲ τέρψιν ἣν</l>
<l n="820">τὠμῷ δίδωσι πατρί, τήνδ’ αὐτὴ λάβοι.</l>
<milestone ed="p" n="821" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>ἴδ’ οἷον, ὦ παῖδες, προσέμιξεν ἄφαρ</l>
<l>τοὔπος τὸ θεοπρόπον ἡμῖν</l>
<l>τᾶς παλαιφάτου προνοίας,</l>
<l>ὅ τ’ ἔλακεν, ὁπότε τελεόμηνος ἐκφέροι</l>
<l n="825">δωδέκατος ἄροτος, ἀναδοχὰν τελεῖν πόνων</l>
<l>τῷ Διὸς αὐτόπαιδι· καὶ τάδ’ ὀρθῶς</l>
<l>ἔμπεδα κατουρίζει.  πῶς γὰρ ἂν ὁ μὴ λεύσσων</l>
<l n="830">ἔτι ποτ’ ἔτ’ ἐπίπονον πόνων  ἔχοι θανὼν λατρείαν;</l>
<milestone ed="p" n="831" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>εἰ γάρ σφε Κενταύρου φονίᾳ νεφέλᾳ</l>
<l>χρίει δολοποιὸς ἀνάγκα</l>
<l>πλευρά, προστακέντος ἰοῦ,</l>
<l>ὃν τέκετο θάνατος, ἔτρεφε  δ’ αἰόλος δράκων,</l>
<l n="835">πῶς ὅδ’ ἂν ἀέλιον ἕτερον ἢ τανῦν ἴδοι,</l>
<l>δεινοτάτῳ μὲν ὕδρας προστετακὼς</l>
<l>φάσματι; μελαγχαίτα δ’ ἄμμιγά νιν αἰκίζει</l>
<l n="840">Νέσσου ὑποφόνια δολιόμυθα  κέντρ’ ἐπιζέσαντα.</l>
<milestone ed="p" n="841" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>ὧν ἅδ’ ἁ τλάμων ἄοκνος μεγάλαν προορῶσα</l>
<l>δόμοισι βλάβαν νέων</l>
<l>ἀί̈σσουσαν  γάμων τὰ μὲν αὐτὰ  προσέβαλε, τὰ</l>
<l>δ’ ἀπ’ ἀλλόθρου</l>
<l n="845">γνώμας μολόντ’ ὀλεθρίαισι συναλλαγαῖς</l>
<l>ἦ που ὀλοὰ στένει,</l>
<l>ἦ που ἀδινῶν χλωρὰν</l>
<l>τέγγει δακρύων ἄχναν.</l>
<l n="850">ἁ δ’ ἐρχομένα μοῖρα προφαίνει δολίαν</l>
<l>καὶ μεγάλαν ἄταν.</l>
<milestone ed="p" n="852" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ἔρρωγεν παγὰ δακρύων·  κέχυται νόσος, ὦ πόποι,</l>
<l>οἷον ἀναρσίων</l>
<l>οὔπω Ἡρακλέους  ἀγακλειτὸν ἐπέμολε πάθος οἰκτίσαι.</l>
<l n="855">ἰὼ κελαινὰ λόγχα προμάχου δορός,</l>
<l>ἃ τότε θοὰν νύμφαν</l>
<l>ἄγαγες ἀπ’ αἰπεινᾶς</l>
<l>τάνδ’ Οἰχαλίας αἰχμᾷ·</l>
<l n="860">ἁ δ’ ἀμφίπολος Κύπρις ἄναυδος φανερὰ</l>
<l>τῶνδ’ ἐφάνη πράκτωρ.</l>
<milestone ed="p" n="863" unit="card"/></p></sp></div2>
</div1>
<div1 type="episode">
<sp><speaker>Ἡμιχόριον 1</speaker>
<p><l>πότερον ἐγὼ μάταιος, ἢ κλύω τινὸς</l>
<l>οἴκτου δι’ οἴκων ἀρτίως ὁρμωμένου;</l>
<l part="Y" n="865">τί φημι;</l></p></sp>
<sp><speaker>Ἡμιχόριον 2</speaker>
<p><l>ἠχεῖ τις οὐκ ἄσημον, ἀλλὰ δυστυχῆ</l>
<l>κωκυτὸν εἴσω, καί τι καινίζει στέγη.</l></p></sp>
<sp><speaker>Ἡμιχόριον</speaker>
<p><l part="Y">ξύνες δὲ</l>
<l>τήνδ’ ὡς κατηφὴς  καὶ συνωφρυωμένη</l>
<l n="870">χωρεῖ πρὸς ἡμᾶς γραῖα σημανοῦσά τι.</l></p></sp>
<sp><speaker>Τροφός</speaker>
<p><l>ὦ παῖδες, ὡς ἄρ’ ἡμὶν οὐ σμικρῶν κακῶν</l>
<l>ἦρξεν τὸ δῶρον Ἡρακλεῖ τὸ πόμπιμον.</l></p></sp>
<sp><speaker>Χορός</speaker>
<p><l>τί δ’, ὦ γεραιά, καινοποιηθὲν λέγεις;</l></p></sp>
<sp><speaker>Τροφός</speaker>
<p><l>βέβηκε Δῃάνειρα τὴν πανυστάτην</l>
<l n="875">ὁδῶν ἁπασῶν ἐξ ἀκινήτου ποδός.</l></p></sp>
<sp><speaker>Χορός</speaker>
<p><l part="I">οὐ δή ποθ’ ὡς θανοῦσα;</l></p></sp>
<sp><speaker>Τροφός</speaker>
<p><l part="F">πάντ’ ἀκήκοας.</l></p></sp>
<sp><speaker>Χορός</speaker>
<p><l part="I">τέθνηκεν ἡ τάλαινα;</l></p></sp>
<sp><speaker>Τροφός</speaker>
<p><l part="F">δεύτερον κλύεις.</l></p></sp>
<sp><speaker>Χορός</speaker>
<p><l>τάλαιν’ ὀλεθρία· τίνι τρόπῳ θανεῖν σφε φής;</l></p></sp>
<sp><speaker>Τροφός</speaker>
<p><l part="I">σχετλιώτατά γε πρὸς πρᾶξιν.</l></p></sp>
<div2 type="lyric">
<sp><speaker>Χορός</speaker>
<p><l part="F">εἰπὲ τῷ μόρῳ,</l>
<l n="880">γύναι, ξυντρέχει.</l></p></sp>
<sp><speaker>Τροφός</speaker>
<p><l part="I">αὑτὴν διηί̈στωσε.</l></p></sp>
<sp><speaker>Χορός</speaker>
<p><l part="F">τίς θυμὸς ἢ τίνες νόσοι</l>
<l>τάνδ’ αἰχμᾷ  βέλεος κακοῦ ξυνεῖλε; πως ἐμήσατο</l>
<l n="885">πρὸς θανάτῳ θάνατον ἀνύσασα μόνα;</l></p></sp>
<sp><speaker>Τροφός</speaker>
<p><l>στονόεντος ἐν τομᾷ σιδάρου.</l></p></sp>
<sp><speaker>Χορός</speaker>
<p><l>ἐπεῖδες, ὦ ματαία, τάνδε τὴν ὕβριν;</l></p></sp>
<sp><speaker>Τροφός</speaker>
<p><l>ἐπεῖδον, ὡς δὴ πλησία παραστάτις.</l></p></sp>
<sp><speaker>Χορός</speaker>
<p><l n="890">τίς ἦν; πῶς; φέρ’ εἰπέ.</l></p></sp>
<sp><speaker>Τροφός</speaker>
<p><l>αὐτὴ πρὸς αὑτῆς χειροποιεῖται τάδε.</l></p></sp>
<sp><speaker>Χορός</speaker>
<p><l part="I">τί φωνεῖς;</l></p></sp>
<sp><speaker>Τροφός</speaker>
<p><l part="F">σαφηνῆ.</l></p></sp>
<sp><speaker>Χορός</speaker>
<p><l>ἔτεκεν ἔτεκε δὴ μεγάλαν</l>
<l>ἁ νέορτος ἅδε νύμφα</l>
<l n="895">δόμοισι τοῖσδ’ ἐρινύν.</l></p></sp></div2>
<div2 type="dialogue">
<milestone ed="p" n="896" unit="card"/>
<sp>
<speaker>Τροφός</speaker>
<p><l>ἄγαν γε· μᾶλλον δ’, εἰ παροῦσα πλησία</l>
<l>ἔλευσσες οἷ’ ἔδρασε, κάρτ’ ἂν ᾤκτισας.</l></p></sp>
<sp>
<speaker>Χορός</speaker>
<p><l>καὶ ταῦτ’ ἔτλη τις χεὶρ γυναικεία κτίσαι;</l></p></sp>
<sp>
<speaker>Τροφός</speaker>
<p><l>δεινῶς γε· πεύσει δ’, ὥστε μαρτυρεῖν ἐμοί.</l>
<l n="900">ἐπεὶ γὰρ ἦλθε δωμάτων εἴσω μόνη</l>
<l>καὶ παῖδ’ ἐν αὐλαῖς εἶδε κοῖλα δέμνια</l>
<l>στορνύνθ’, ὅπως ἄψορρον ἀντῴη πατρί,</l>
<l>κρύψας’ ἑαυτὴν ἔνθα μή τις εἰσίδοι,</l>
<l>βρυχᾶτο μὲν βωμοῖσι προσπίπτους’ ὅτι</l>
<l n="905">γένοιντ’ ἔρημοι, ’κλαιε δ’ ὀργάνων ὅτου</l>
<l>ψαύσειεν οἷς ἐχρῆτο δειλαία πάρος·</l>
<l>ἄλλῃ δὲ κἄλλῃ δωμάτων στρωφωμένη,</l>
<l>εἴ του φίλων βλέψειεν οἰκετῶν δέμας,</l>
<l>ἔκλαιεν ἡ δύστηνος εἰσορωμένη,</l>
<l n="910">αὐτὴ τὸν αὑτῆς δαίμον’ ἀνακαλουμένη</l>
<l>καὶ τὰς ἄπαιδας ἐς τὸ λοιπὸν οὐσίας.</l>
<l>ἐπεὶ δὲ τῶνδ’ ἔληξεν, ἐξαίφνης σφ’ ὁρῶ</l>
<l>τὸν Ἡράκλειον θάλαμον εἰσορμωμένην.</l>
<l>κἀγὼ λαθραῖον ὄμμ’ ἐπεσκιασμένη</l>
<l n="915">φρούρουν· ὁρῶ δὲ τὴν γυναῖκα δεμνίοις</l>
<l>τοῖς Ἡρακλείοις στρωτὰ βάλλουσαν φάρη.</l>
<l>ὅπως δ’ ἐτέλεσε τοῦτ’, ἐπενθοροῦς’ ἄνω</l>
<l>καθέζετ’ ἐν μέσοισιν εὐνατηρίοις,</l>
<l>καὶ δακρύων ῥήξασα θερμὰ νάματα</l>
<l n="920">ἔλεξεν· ὦ λέχη τε καὶ νυμφεῖ’ ἐμά,</l>
<l>τὸ λοιπὸν ἤδη χαίρεθ’, ὡς ἔμ’ οὔποτε</l>
<l>δέξεσθ’ ἔτ’ ἐν κοίταισι ταῖσδ’ εὐνάτριαν.</l>
<l>τοσαῦτα φωνήσασα συντόνῳ χερὶ</l>
<l>λύει τὸν αὑτῆς πέπλον, ᾗ  χρυσήλατος</l>
<l n="925">προύκειτο μαστῶν περονίς, ἐκ δ’ ἐλώπισεν</l>
<l>πλευρὰν ἅπασαν ὠλένην τ’ εὐώνυμον.</l>
<l>κἀγὼ δρομαία βᾶς’, ὅσονπερ ἔσθενον,</l>
<l>τῷ παιδὶ φράζω τῆς τεχνωμένης τάδε.</l>
<l>κἀν ᾧ τὸ κεῖσε δεῦρό τ’ ἐξορμώμεθα,</l>
<l n="930">ὁρῶμεν αὐτὴν ἀμφιπλῆγι φασγάνῳ</l>
<l>πλευρὰν ὑφ’ ἧπαρ καὶ φρένας πεπληγμένην.</l>
<l>ἰδὼν δ’ ὁ παῖς ᾤμωξεν· ἔγνω γὰρ τάλας</l>
<l>τοὔργον κατ’ ὀργὴν ὡς ἐφάψειεν τόδε,</l>
<l>ὄψ’ ἐκδιδαχθεὶς τῶν κατ’ οἶκον οὕνεκα</l>
<l n="935">ἄκουσα πρὸς τοῦ θηρὸς ἔρξειεν τάδε.</l>
<l>κἀνταῦθ’ ὁ παῖς δύστηνος οὔτ’ ὀδυρμάτων</l>
<l>ἐλείπετ’ οὐδέν, ἀμφί νιν γοώμενος,</l>
<l>οὔτ’ ἀμφιπίπτων στόμασιν, ἀλλὰ πλευρόθεν</l>
<l>πλευρὰν παρεὶς ἔκειτο πόλλ’ ἀναστένων,</l>
<l n="940">ὥς νιν ματαίως αἰτίᾳ βάλοι κακῇ,</l>
<l>κλαίων ὁθούνεκ’ ἐκ δυοῖν ἔσοιθ’ ἅμα,</l>
<l>πατρός τ’ ἐκείνης τ’, ὠρφανισμένος βίον.</l>
<l>τοιαῦτα τἀνθάδ’ ἐστίν· ὥστ’ εἴ τις δύο</l>
<l>ἢ καί τι πλείους  ἡμέρας λογίζεται,</l>
<l n="945">μάταιός ἐστιν· οὐ γὰρ ἔσθ’ ἥ γ’ αὔριον,</l>
<l>πρὶν εὖ πάθῃ τις τὴν παροῦσαν ἡμέραν.</l>
<milestone ed="p" n="947" unit="card"/></p></sp></div2></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>πότερα πρότερον ἐπιστένω,</l>
<l>πότερα μέλεα  περαιτέρω,</l>
<l>δύσκριτ’ ἔμοιγε δυστάνῳ.</l>
<milestone ed="p" n="950" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l n="950">τάδε μὲν ἔχομεν ὁρᾶν δόμοις,</l>
<l>τάδε δὲ μένομεν ἐπ’ ἐλπίσιν·</l>
<l>κοινὰ δ’ ἔχειν τε καὶ μέλλειν.</l>
<milestone ed="p" n="953" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>εἴθ’ ἀνεμόεσσά τις</l>
<l n="955">γένοιτ’ ἔπουρος ἑστιῶτις αὔρα,</l>
<l>ἥτις μ’ ἀποικίσειεν ἐκ τόπων, ὅπως</l>
<l>τὸν Δῖον  ἄλκιμον γόνον</l>
<l n="960">μὴ ταρβαλέα θάνοιμι</l>
<l>μοῦνον εἰσιδοῦς’ ἄφαρ·</l>
<l>ἐπεὶ ἐν δυσαπαλλάκτοις ὀδύναις</l>
<l>χωρεῖν πρὸ δόμων λέγουσιν</l>
<l>ἄσπετόν τι θαῦμα.</l>
<milestone ed="p" n="965" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l n="965">ἀγχοῦ δ’ ἄρα κοὐ μακρὰν</l>
<l>προύκλαιον, ὀξύφωνος ὡς ἀηδών.</l>
<l>ξένων γὰρ ἐξόμιλος ἥδε τις βάσις.</l>
<l>πᾷ δ’ αὖ φορεῖ νιν; ὡς φίλου</l>
<l>προκηδομένα βαρεῖαν</l>
<l>ἄψοφον φέρει βάσιν.</l>
<l>αἰαῖ, ὅδ’ ἀναύδατος φέρεται.</l>
<l n="970">τί χρὴ θανόντα νιν ἢ καθ’</l>
<l>ὕπνον ὄντα κρῖναι;</l>
<milestone ed="p" n="972" unit="card"/></p></sp></div2></div1>
<div1 type="episode">
<div2 type="anapests">
<sp><speaker>Ὕλλος</speaker>
<p><l>οἴμοι ἐγὼ σοῦ,</l>
<l>πάτερ, οἴμοι ἐγὼ σοῦ μέλεος.</l>
<l>τί πάθω; τί δὲ μήσομαι; οἴμοι.</l></p></sp>
<sp><speaker>Πρέσβυς</speaker>
<p><l>σίγα, τέκνον, μὴ κινήσῃς</l>
<l n="975">ἀγρίαν ὀδύνην πατρὸς ὠμόφρονος·</l>
<l>ζῇ γὰρ προπετής· ἀλλ’ ἴσχε δακὼν</l>
<l part="I">στόμα σόν.</l></p></sp>
<sp><speaker>Ὕλλος</speaker>
<p><l part="F">πῶς φής, γέρον; ἦ ζῇ;</l></p></sp>
<sp><speaker>Πρέσβυς</speaker>
<p><l>οὐ μὴ ’ξεγερεῖς τὸν ὕπνῳ κάτοχον</l>
<l>κἀκκινήσεις κἀναστήσεις</l>
<l n="980">φοιτάδα δεινὴν</l>
<l part="I">νόσον, ὦ τέκνον.</l></p></sp>
<sp><speaker>Ὕλλος</speaker>
<p><l part="F">ἀλλ’ ἐπί μοι μελέῳ</l>
<l>βάρος ἄπλετον· ἐμμέμονεν φρήν.</l></p></sp>
<sp><speaker>Ἡρακλῆς</speaker>
<p><l>ὦ Ζεῦ,</l>
<l>ποῖ γᾶς ἥκω; παρὰ τοῖσι βροτῶν</l>
<l n="985">κεῖμαι πεπονημένος ἀλλήκτοις</l>
<l>ὀδύναις; οἴμοι μοι  ἐγὼ τλάμων·</l>
<l>ἡ δ’ αὖ μιαρὰ βρύκει. φεῦ.</l></p></sp>
<sp><speaker>Πρέσβυς</speaker>
<p><l>ἆρ’ ἐξῄδη ς’ ὅσον ἦν κέρδος</l>
<l>σιγῇ κεύθειν καὶ μὴ σκεδάσαι</l>
<l n="990">τῷδ’ ἀπὸ κρατὸς</l>
<l part="I">βλεφάρων θ’ ὕπνον;</l></p></sp>
<sp><speaker>Ὕλλος</speaker>
<p><l part="F">οὐ γὰρ ἔχω πῶς ἂν</l>
<l>στέρξαιμι κακὸν τόδε λεύσσων.</l></p></sp>
<sp><speaker>Ἡρακλῆς</speaker>
<p><l>ὦ Κηναία κρηπὶς βωμῶν,</l>
<l>ἱερῶν οἵαν οἵων ἐπί μοι</l>
<l n="995">μελέῳ χάριν ἠνύσω· ὦ Ζεῦ.</l>
<l>οἵαν μ’ ἄρ’ ἔθου λώβαν, οἵαν·</l>
<l>ἣν μή ποτ’ ἐγὼ προσιδεῖν ὁ τάλας</l>
<l>ὤφελον ὄσσοις, τόδ’ ἀκήλητον</l>
<l>μανίας ἄνθος καταδερχθῆναι.</l>
<l n="1000">τίς γὰρ ἀοιδός, τίς ὁ χειροτέχνης</l>
<l>ἰατορίας, ὃς τήνδ’ ἄτην</l>
<l>χωρὶς Ζηνὸς κατακηλήσει;</l>
<l>θαῦμ’ ἂν πόρρωθεν ἰδοίμην.</l>
<milestone ed="p" n="1004" unit="card"/></p></sp></div2></div1>
<div1 type="choral">
<div2 type="strophe" n="1">
<sp><speaker>Ἡρακλῆς</speaker>
<p><l>ἒ ἔ,</l>
<l n="1005">ἐᾶτέ μ’, ἐᾶτέ με δύσμορον ὕστατον,</l>
<l>ἐᾶθ’ ὕστατον εὐνᾶσθαι.</l>
<l>πᾷ πᾷ μου ψαύεις; ποῖ κλίνεις;</l>
<l>ἀπολεῖς μ’, ἀπολεῖς.</l>
<l>ἀνατέτροφας ὅ τι καὶ μύσῃ.</l>
<l n="1010">ἧπταί μου, τοτοτοῖ, ἥδ’ αὖθ’ ἕρπει.  πόθεν ἔστ’, ὦ</l>
<l>πάντων Ἑλλάνων ἀδικώτατοι ἀνέρες, οὓς δὴ</l>
<l>πολλὰ μὲν ἐν πόντῳ κατά τε δρία πάντα καθαίρων</l>
<l>ὠλεκόμαν ὁ τάλας, καὶ νῦν ἐπὶ τῷδε νοσοῦντι</l>
<l>οὐ πῦρ, οὐκ ἔγχος τις ὀνήσιμον οὐκ ἐπιτρέψει;</l>
<l>ἒ ἔ,</l>
<l n="1015">οὐδ’ ἀπαράξαι κρᾶτα βίᾳ  θέλει</l>
<l>μολὼν τοῦ στυγεροῦ; φεῦ φεῦ.</l>
<milestone ed="p" n="1017" unit="card"/></p></sp></div2>
<div2 type="mesode">
<sp><speaker>Πρέσβυς</speaker>
<p><l>ὦ παῖ τοῦδ’ ἀνδρός, τοὔργον τόδε μεῖζον ἀνήκει</l>
<l>ἢ κατ’ ἐμὰν ῥώμαν· σὺ δὲ σύλλαβε.  σοὶ γὰρ ἑτοίμα</l>
<l>ἐς πλέον ἢ δι’ ἐμοῦ σῴζειν.</l></p></sp></div2>
<div2 type="mesode">
<sp><speaker>Ὕλλος</speaker>
<p><l n="1020">ψαύω μὲν ἔγωγε,</l>
<l>λαθίπονον δ’ ὀδυνᾶν οὔτ’ ἔνδοθεν οὔτε θύραθεν</l>
<l>ἔστι μοι ἐξανύσαι βίοτον· τοιαῦτα νέμει Ζεύς.</l>
<milestone ed="p" n="1024" unit="card"/></p></sp></div2>
<div2 type="antistrophe" n="1">
<sp><speaker>Ἡρακλῆς</speaker>
<p><l>ὦ παῖ, ποῦ ποτ’ εἶ; τᾷδέ με τᾷδέ με</l>
<l n="1025">πρόσλαβε κουφίσας. ἒ ἔ, ἰὼ δαῖμον.</l>
<l>θρῴσκει δ’ αὖ, θρῴσκει δειλαία</l>
<l>διολοῦς’ ἡμᾶς</l>
<l n="1030">ἀποτίβατος ἀγρία νόσος.</l>
<l>ὦ Παλλὰς Παλλάς, τόδε μ’ αὖ λωβᾶται.  ἰὼ παῖ,</l>
<l>τὸν φύτορ’ οἰκτίρας, ἀνεπίφθονον εἴρυσον ἔγχος,</l>
<l n="1035">παῖσον ἐμᾶς ὑπὸ κλῇδος·  ἀκοῦ δ’ ἄχος, ᾧ μ’ ἐχόλωσεν</l>
<l>σὰ μάτηρ ἄθεος, τὰν ὧδ’ ἐπίδοιμι πεσοῦσαν</l>
<l n="1040">αὔτως, ὧδ’ αὔτως ὥς μ’ ὤλεσεν. ὦ γλυκὺς Ἅιδας,</l>
<l>ὦ Διὸς αὐθαίμων, εὔνασον εὔνασον μ’</l>
<l>ὠκυπέτᾳ μόρῳ τὸν μέλεον φθίσας.</l>
<milestone ed="p" n="1044" unit="card"/></p></sp></div2></div1>
<div1 type="episode">
<sp>
<speaker>Χορός</speaker>
<p><l>κλύους’ ἔφριξα τάσδε συμφοράς, φίλαι,</l>
<l n="1045">ἄνακτος, οἵαις οἷος ὢν ἐλαύνεται.</l></p></sp>
<sp n="*(hraklh=s">
<speaker>Ἡρακλῆς</speaker>
<p><l>ὦ πολλὰ δὴ καὶ θερμὰ κοὐ λόγῳ  κακὰ</l>
<l>καὶ χερσὶ καὶ νώτοισι μοχθήσας ἐγώ·</l>
<l>κοὔπω τοιοῦτον οὔτ’ ἄκοιτις ἡ Διὸς</l>
<l>προύθηκεν οὔθ’ ὁ στυγνὸς Εὐρυσθεὺς ἐμοί,</l>
<l n="1050">οἷον τόδ’ ἡ δολῶπις Οἰνέως κόρη</l>
<l>καθῆψεν ὤμοις τοῖς ἐμοῖς Ἐρινύων</l>
<l>ὑφαντὸν ἀμφίβληστρον, ᾧ διόλλυμαι.</l>
<l>πλευραῖσι γὰρ προσμαχθὲν ἐκ μὲν ἐσχάτας</l>
<l>βέβρωκε σάρκας, πλεύμονός τ’ ἀρτηρίας</l>
<l n="1055">ῥοφεῖ ξυνοικοῦν, ἐκ δὲ χλωρὸν αἷμά μου</l>
<l>πέπωκεν ἤδη, καὶ διέφθαρμαι δέμας</l>
<l>τὸ πᾶν, ἀφράστῳ τῇδε χειρωθεὶς πέδῃ.</l>
<l>κοὐ ταῦτα λόγχη πεδιάς, οὔθ’ ὁ γηγενὴς</l>
<l>στρατὸς Γιγάντων οὔτε θήρειος βία,</l>
<l n="1060">οὔθ’ Ἑλλὰς οὔτ’ ἄγλωσσος οὔθ’ ὅσην ἐγὼ</l>
<l>γαῖαν καθαίρων ἱκόμην, ἔδρασέ πω·</l>
<l>γυνὴ δέ, θῆλυς φῦσα  κοὐκ ἀνδρὸς φύσιν,</l>
<l>μόνη με δὴ καθεῖλε φασγάνου δίχα.</l>
<l>ὦ παῖ, γενοῦ μοι παῖς ἐτήτυμος γεγώς,</l>
<l n="1065">καὶ μὴ τὸ μητρὸς ὄνομα πρεσβεύσῃς πλέον.</l>
<l>δός μοι χεροῖν σαῖν αὐτὸς ἐξ οἴκου λαβὼν</l>
<l>ἐς χεῖρα τὴν τεκοῦσαν, ὡς εἰδῶ σάφα</l>
<l>εἰ τοὐμὸν ἀλγεῖς μᾶλλον ἢ κείνης ὁρῶν</l>
<l>λωβητὸν εἶδος ἐν δίκῃ κακούμενον.</l>
<l n="1070">ἴθ’, ὦ τέκνον, τόλμησον·  οἴκτιρόν τέ με</l>
<l>πολλοῖσιν οἰκτρόν, ὅστις ὥστε παρθένος</l>
<l>βέβρυχα κλαίων, καὶ τόδ’ οὐδ’ ἂν εἷς ποτε</l>
<l>τόνδ’ ἄνδρα φαίη πρόσθ’ ἰδεῖν δεδρακότα,</l>
<l>ἀλλ’ ἀστένακτος αἰὲν εἱπόμην κακοῖς.</l>
<l n="1075">νῦν δ’ ἐκ τοιούτου θῆλυς ηὕρημαι τάλας.</l>
<milestone ed="p" n="1076" unit="card"/>
<l>καὶ νῦν προσελθὼν στῆθι πλησίον πατρός,</l>
<l>σκέψαι θ’ ὁποίας ταῦτα συμφορᾶς ὕπο</l>
<l>πέπονθα· δείξω γὰρ τάδ’ ἐκ καλυμμάτων.</l>
<l>ἰδού, θεᾶσθε πάντες ἄθλιον δέμας,</l>
<l n="1080">ὁρᾶτε τὸν δύστηνον, ὡς οἰκτρῶς ἔχω.</l>
<l>αἰαῖ, ἆ τάλας,</l>
<l>ἔθαλψεν ἄτης σπασμὸς ἀρτίως ὅδ’ αὖ,</l>
<l>διῇξε πλευρῶν, οὐδ’ ἀγύμναστόν μ’ ἐᾶν</l>
<l>ἔοικεν ἡ τάλαινα διάβορος νόσος.</l>
<l n="1085">ὦναξ Ἀίδη, δέξαι μ’,</l>
<l>ὦ Διὸς ἀκτίς, παῖσον,</l>
<l>ἔνσεισον, ὦναξ, ἐγκατάσκηψον βέλος,</l>
<l>πάτερ, κεραυνοῦ· δαίνυται γὰρ αὖ πάλιν,</l>
<l>ἤνθηκεν, ἐξωρμήκεν.  ὦ χέρες χέρες,</l>
<l n="1090">ὦ νῶτα καὶ στέρν’, ὦ φίλοι βραχίονες,</l>
<l>ὑμεῖς δὲ κεῖνοι δὴ καθέσταθ’, οἵ ποτε</l>
<l>Νεμέας ἔνοικον, βουκόλων ἀλάστορα</l>
<l>λέοντ’, ἄπλατον θρέμμα κἀπροσήγορον,</l>
<l>βίᾳ κατειργάσασθε, Λερναίαν θ’ ὕδραν,</l>
<l n="1095">διφυῆ τ’ ἄμικτον ἱπποβάμονα στρατὸν</l>
<l>θηρῶν, ὑβριστὴν ἄνομον, ὑπέροχον βίαν,</l>
<l>Ἐρυμάνθιόν τε θῆρα, τόν θ’ ὑπὸ χθονὸς</l>
<l>Ἅιδου τρίκρανον σκύλακ’, ἀπρόσμαχον τέρας,</l>
<l>δεινῆς Ἐχίδνης θρέμμα, τόν τε χρυσέων</l>
<l n="1100">δράκοντα μήλων φύλακ’ ἐπ’ ἐσχάτοις τόποις.</l>
<l>ἄλλων τε μόχθων μυρίων ἐγευσάμην,</l>
<l>κοὐδεὶς τροπαῖ’ ἔστησε τῶν ἐμῶν χερῶν.</l>
<l>νῦν δ’ ὧδ’ ἄναρθρος καὶ κατερρακωμένος</l>
<l>τυφλῆς ὑπ’ ἄτης ἐκπεπόρθημαι τάλας,</l>
<l n="1105">ὁ τῆς ἀρίστης μητρὸς ὠνομασμένος,</l>
<l>ὁ τοῦ κατ’ ἄστρα Ζηνὸς αὐδηθεὶς γόνος.</l>
<l>ἀλλ’ εὖ γέ τοι τόδ’ ἴστε, κἂν τὸ μηδὲν ὦ</l>
<l>κἂν μηδὲν ἕρπω, τήν γε δράσασαν τάδε</l>
<l>χειρώσομαι κἀκ τῶνδε· προσμόλοι μόνον,</l>
<l n="1110">ἵν’ ἐκδιδαχθῇ πᾶσιν ἀγγέλλειν ὅτι</l>
<l>καὶ ζῶν κακούς γε καὶ θανὼν ἐτισάμην.</l>
</p></sp>
<milestone ed="p" n="1112" unit="card"/>
<sp>
<speaker>Χορός</speaker>
<p><l>ὦ τλῆμον Ἑλλάς, πένθος οἷον εἰσορῶ</l>
<l>ἕξουσαν, ἀνδρὸς τοῦδέ γ’ εἰ σφαλήσεται.</l></p></sp>
<sp>
<speaker>Ὕλλος</speaker>
<p><l>ἐπεὶ παρέσχες ἀντιφωνῆσαι, πάτερ,</l>
<l n="1115">σιγὴν παρασχὼν κλῦθί μου, νοσῶν ὅμως·</l>
<l>αἰτήσομαι γάρ ς’ ὧν δίκαια τυγχάνειν.</l>
<l>δός μοι σεαυτόν, μὴ τοσοῦτον ὡς δάκνει</l>
<l>θυμῷ δύσοργος· οὐ γὰρ ἂν γνοίης ἐν οἷς</l>
<l>χαίρειν προθυμεῖ κἀν ὅτοις ἀλγεῖς μάτην.</l></p></sp>
<sp>
<speaker>Ἡρακλῆς</speaker>
<p><l n="1120">εἰπὼν ὃ χρῄζεις λῆξον· ὡς ἐγὼ νοσῶν</l>
<l>οὐδὲν ξυνίημ’ ὧν σὺ ποικίλλεις πάλαι.</l></p></sp>
<sp>
<speaker>Ὕλλος</speaker>
<p><l>τῆς μητρὸς ἥκω τῆς ἐμῆς φράσων ἐν οἷς</l>
<l>νῦν ἐστιν ὥς θ’ ἥμαρτεν οὐχ ἑκουσία.</l></p></sp>
<sp>
<speaker>Ἡρακλῆς</speaker>
<p><l>ὦ παγκάκιστε, καὶ παρεμνήσω γὰρ αὖ</l>
<l n="1125">τῆς πατροφόντου μητρός, ὡς κλύειν ἐμέ;</l></p></sp>
<sp>
<speaker>Ὕλλος</speaker>
<p><l>ἔχει γὰρ οὕτως ὥστε μὴ σιγᾶν πρέπειν.</l></p></sp>
<sp>
<speaker>Ἡρακλῆς</speaker>
<p><l>οὐ δῆτα τοῖς γε πρόσθεν ἡμαρτημένοις.</l></p></sp>
<sp>
<speaker>Ὕλλος</speaker>
<p><l>ἀλλ’ οὐδὲ μὲν δὴ τοῖς γ’ ἐφ’ ἡμέραν ἐρεῖς.</l></p></sp>
<sp>
<speaker>Ἡρακλῆς</speaker>
<p><l>λέγ’, εὐλαβοῦ δὲ μὴ φανῇς κακὸς γεγώς.</l></p></sp>
<sp>
<speaker>Ὕλλος</speaker>
<p><l n="1130">λέγω· τέθνηκεν ἀρτίως νεοσφαγής.</l></p></sp>
<sp>
<speaker>Ἡρακλῆς</speaker>
<p><l>πρὸς τοῦ; τέρας τοι διὰ κακῶν ἐθέσπισας.</l></p></sp>
<sp>
<speaker>Ὕλλος</speaker>
<p><l>αὐτὴ πρὸς αὑτῆς, οὐδενὸς πρὸς ἐκτόπου.</l></p></sp>
<sp>
<speaker>Ἡρακλῆς</speaker>
<p><l>οἴμοι· πρὶν ὡς χρῆν σφ’ ἐξ ἐμῆς θανεῖν χερός;</l></p></sp>
<sp>
<speaker>Ὕλλος</speaker>
<p><l>κἂν σοῦ στραφείη θυμός, εἰ τὸ πᾶν μάθοις.</l></p></sp>
<sp>
<speaker>Ἡρακλῆς</speaker>
<p><l n="1135">δεινοῦ λόγου κατῆρξας· εἰπὲ δ’ ᾗ νοεῖς.</l></p></sp>
<sp>
<speaker>Ὕλλος</speaker>
<p><l>ἅπαν τὸ χρῆμ’, ἥμαρτε χρηστὰ μωμένη.</l></p></sp>
<sp>
<speaker>Ἡρακλῆς</speaker>
<p><l>χρήστ’, ὦ κάκιστε, πατέρα σὸν κτείνασα δρᾷ;</l></p></sp>
<sp>
<speaker>Ὕλλος</speaker>
<p><l>στέργημα γὰρ δοκοῦσα προσβαλεῖν σέθεν</l>
<l>ἀπήμπλαχ’, ὡς προσεῖδε τοὺς ἔνδον γάμους.</l></p></sp>
<sp>
<speaker>Ἡρακλῆς</speaker>
<p><l n="1140">καὶ τίς τοσοῦτος φαρμακεὺς Τραχινίων;</l></p></sp>
<sp>
<speaker>Ὕλλος</speaker>
<p><l>Νέσσος πάλαι Κένταυρος ἐξέπεισέ νιν</l>
<l>τοιῷδε φίλτρῳ τὸν σὸν ἐκμῆναι πόθον.</l>
<milestone ed="p" n="1143" unit="card"/></p></sp>
<sp>
<speaker>Ἡρακλῆς</speaker>
<p><l>ἰοὺ ἰοὺ δύστηνος, οἴχομαι τάλας·</l>
<l>ὄλωλ’ ὄλωλα, φέγγος οὐκέτ’ ἔστι μοι.</l>
<l n="1145">οἴμοι, φρονῶ δὴ ξυμφορᾶς ἵν’ ἕσταμεν.</l>
<l>ἴθ’, ὦ τέκνον, πατὴρ γὰρ οὐκέτ’ ἔστι σοι·</l>
<l>κάλει τὸ πᾶν μοι σπέρμα σῶν ὁμαιμόνων,</l>
<l>κάλει δὲ τὴν τάλαιναν Ἀλκμήνην, Διὸς</l>
<l>μάτην ἄκοιτιν, ὡς τελευταίαν ἐμοῦ</l>
<l n="1150">φήμην πύθησθε θεσφάτων ὅς’ οἶδ’ ἐγώ.</l></p></sp>
<sp>
<speaker>Ὕλλος</speaker>
<p><l>ἀλλ’ οὔτε μήτηρ ἐνθάδ’, ἀλλ’ ἐπακτίᾳ</l>
<l>Τίρυνθι συμβέβηκεν ὥστ’ ἔχειν ἕδραν.</l>
<l>παίδων δὲ τοὺς μὲν ξυλλαβοῦς’ αὐτὴ τρέφει,</l>
<l>τοὺς δ’ ἂν τὸ Θήβης ἄστυ ναίοντας μάθοις·</l>
<l n="1155">ἡμεῖς δ’ ὅσοι πάρεσμεν, εἴ τι χρή, πάτερ,</l>
<l>πράσσειν, κλύοντες ἐξυπηρετήσομεν.</l>
<milestone ed="p" n="1157" unit="card"/></p></sp>
<sp>
<speaker>Ἡρακλῆς</speaker>
<p><l>σὺ δ’ οὖν ἄκουε τοὔργον·  ἐξήκεις δ’ ἵνα</l>
<l>φανεῖς ὁποῖος ὢν ἀνὴρ ἐμὸς καλεῖ.</l>
<l>ἐμοὶ γὰρ ἦν πρόφαντον ἐκ πατρὸς πάλαι,</l>
<l n="1160">τῶν ἐμπνεόντων μηδενὸς θανεῖν ὕπο,</l>
<l>ἀλλ’ ὅστις Ἅιδου φθίμενος οἰκήτωρ πέλοι.</l>
<l>ὅδ’ οὖν ὁ θὴρ Κένταυρος, ὡς τὸ θεῖον ἦν</l>
<l>πρόφαντον, οὕτω ζῶντά μ’ ἔκτεινεν θανών.</l>
<l>φανῶ δ’ ἐγὼ τούτοισι συμβαίνοντ’ ἴσα</l>
<l n="1165">μαντεῖα καινά, τοῖς πάλαι ξυνήγορα,</l>
<l>ἃ τῶν ὀρείων καὶ χαμαικοιτῶν ἐγὼ</l>
<l>Σελλῶν ἐσελθὼν ἄλσος εἰσεγραψάμην</l>
<l>πρὸς τῆς πατρῴας καὶ πολυγλώσσου δρυός,</l>
<l>ἥ μοι χρόνῳ τῷ ζῶντι καὶ παρόντι νῦν</l>
<l n="1170">ἔφασκε μόχθων τῶν ἐφεστώτων ἐμοὶ</l>
<l>λύσιν τελεῖσθαι· κἀδόκουν πράξειν καλῶς.</l>
<l>τὸ δ’ ἦν ἄρ’ οὐδὲν ἄλλο πλὴν θανεῖν ἐμέ.</l>
<l>τοῖς γὰρ θανοῦσι μόχθος οὐ προσγίγνεται.</l>
<l>ταῦτ’ οὖν ἐπειδὴ λαμπρὰ συμβαίνει, τέκνον,</l>
<l n="1175">δεῖ ς’ αὖ γενέσθαι τῷδε τἀνδρὶ σύμμαχον</l>
<l>καὶ μὴ ’πιμεῖναι τοὐμὸν ὀξῦναι στόμα,</l>
<l>ἀλλ’ αὐτὸν εἰκαθόντα συμπράσσειν, νόμον</l>
<l>κάλλιστον ἐξευρόντα, πειθαρχεῖν πατρί.</l>
<milestone ed="p" n="1179" unit="card"/></p></sp>
<sp>
<speaker>Ὕλλος</speaker>
<p><l>ἀλλ’, ὦ πάτερ, ταρβῶ μὲν εἰς λόγου στάσιν</l>
<l n="1180">τοιάνδ’ ἐπελθών, πείσομαι δ’ ἅ σοι δοκεῖ.</l></p></sp>
<sp>
<speaker>Ἡρακλῆς</speaker>
<p><l>ἔμβαλλε χεῖρα δεξιὰν πρώτιστά μοι·</l></p></sp>
<sp>
<speaker>Ὕλλος</speaker>
<p><l>ὡς πρὸς τί πίστιν τήνδ’ ἄγαν ἐπιστρέφεις;</l></p></sp>
<sp>
<speaker>Ἡρακλῆς</speaker>
<p><l>οὐ θᾶσσον οἴσεις μηδ’ ἀπιστήσεις ἐμοί;</l></p></sp>
<sp>
<speaker>Ὕλλος</speaker>
<p><l>ἰδοὺ προτείνω, κοὐδὲν ἀντειρήσεται.</l></p></sp>
<sp>
<speaker>Ἡρακλῆς</speaker>
<p><l n="1185">ὄμνυ Διός νυν τοῦ με φύσαντος κάρα,</l></p></sp>
<sp>
<speaker>Ὕλλος</speaker>
<p><l>ἦ μὴν τί δράσειν; καὶ τόδ’ ἐξειρήσεται;</l></p></sp>
<sp>
<speaker>Ἡρακλῆς</speaker>
<p><l>ἦ μὴν ἐμοὶ τὸ λεχθὲν ἔργον ἐκτελεῖν.</l></p></sp>
<sp>
<speaker>Ὕλλος</speaker>
<p><l>ὄμνυμ’ ἔγωγε, Ζῆν’ ἔχων ἐπώμοτον.</l></p></sp>
<sp>
<speaker>Ἡρακλῆς</speaker>
<p><l>εἰ δ’ ἐκτὸς ἔλθοις, πημονὰς εὔχου λαβεῖν.</l></p></sp>
<sp>
<speaker>Ὕλλος</speaker>
<p><l n="1190">οὐ μὴ λάβω· δράσω γάρ· εὔχομαι δ’ ὅμως·</l></p></sp>
<sp>
<speaker>Ἡρακλῆς</speaker>
<p><l>οἶσθ’ οὖν τὸν Οἴτης Ζηνὸς ὕψιστον πάγον;</l></p></sp>
<sp>
<speaker>Ὕλλος</speaker>
<p><l>οἶδ’, ὡς θυτήρ γε πολλὰ δὴ σταθεὶς ἄνω.</l></p></sp>
<sp>
<speaker>Ἡρακλῆς</speaker>
<p><l>ἐνταῦθά νυν χρὴ τοὐμὸν ἐξάραντά σε</l>
<l>σῶμ’ αὐτόχειρα καὶ ξὺν οἷς χρῄζεις φίλων.</l>
<l n="1195">πολλὴν μὲν ὕλην τῆς βαθυρρίζου δρυὸς</l>
<l>κείραντα, πολλὸν δ’ ἄρσεν’ ἐκτεμόνθ’ ὁμοῦ</l>
<l>ἄγριον ἔλαιον, σῶμα τοὐμὸν ἐμβαλεῖν,</l>
<l>καὶ πευκίνης λαβόντα λαμπάδος σέλας</l>
<l>πρῆσαι. γόου δὲ μηδὲν εἰσίτω δάκρυ,</l>
<l n="1200">ἀλλ’ ἀστένακτος κἀδάκρυτος, εἴπερ εἶ</l>
<l>τοῦδ’ ἀνδρός, ἔρξον· εἰ δὲ μή, μενῶ ς’ ἐγὼ</l>
<l>καὶ νέρθεν ὢν ἀραῖος εἰσαεὶ βαρύς.</l>
<milestone ed="p" n="1203" unit="card"/></p></sp>
<sp>
<speaker>Ὕλλος</speaker>
<p><l>οἴμοι, πάτερ, τί δ’ εἶπας; οἷά μ’ εἴργασαι.</l></p></sp>
<sp>
<speaker>Ἡρακλῆς</speaker>
<p><l>ὁποῖα δραστέ’ ἐστίν· εἰ δὲ μή, πατρὸς</l>
<l n="1205">ἄλλου γενοῦ του μηδ’ ἐμὸς κληθῇς ἔτι.</l></p></sp>
<sp>
<speaker>Ὕλλος</speaker>
<p><l>οἴμοι μάλ’ αὖθις, οἷά μ’ ἐκκαλεῖ, πάτερ,</l>
<l>φονέα γενέσθαι καὶ παλαμναῖον σέθεν.</l></p></sp>
<sp>
<speaker>Ἡρακλῆς</speaker>
<p><l>οὐ δῆτ’ ἔγωγ’, ἀλλ’ ὧν ἔχω παιώνιον</l>
<l>καὶ μοῦνον ἰατῆρα τῶν ἐμῶν κακῶν.</l></p></sp>
<sp>
<speaker>Ὕλλος</speaker>
<p><l n="1210">καὶ πῶς ὑπαίθων σῶμ’ ἂν ἰῴμην τὸ σόν;</l></p></sp>
<sp>
<speaker>Ἡρακλῆς</speaker>
<p><l>ἀλλ’ εἰ φοβεῖ πρὸς τοῦτο, τἄλλα γ’ ἔργασαι.</l></p></sp>
<sp>
<speaker>Ὕλλος</speaker>
<p><l>φορᾶς γέ τοι φθόνησις οὐ γενήσεται.</l></p></sp>
<sp>
<speaker>Ἡρακλῆς</speaker>
<p><l>ἦ καὶ πυρᾶς πλήρωμα τῆς εἰρημένης;</l></p></sp>
<sp>
<speaker>Ὕλλος</speaker>
<p><l>ὅσον γ’ ἂν αὐτὸς μὴ ποτιψαύων χεροῖν·</l>
<l n="1215">τὰ δ’ ἄλλα πράξω κοὐ καμεῖ τοὐμὸν μέρος.</l></p></sp>
<sp>
<speaker>Ἡρακλῆς</speaker>
<p><l>ἀλλ’ ἀρκέσει καὶ ταῦτα· πρόσνειμαι δέ μοι</l>
<l>χάριν βραχεῖαν πρὸς μακροῖς ἄλλοις διδούς.</l></p></sp>
<sp>
<speaker>Ὕλλος</speaker>
<p><l>εἰ καὶ μακρὰ κάρτ’ ἐστίν, ἐργασθήσεται.</l></p></sp>
<sp>
<speaker>Ἡρακλῆς</speaker>
<p><l>τὴν Εὐρυτείαν οἶσθα δῆτα παρθένον;</l></p></sp>
<sp>
<speaker>Ὕλλος</speaker>
<p><l n="1220">Ἰόλην ἔλεξας, ὥς γ’ ἐπεικάζειν ἐμέ.</l>
<milestone ed="p" n="1221" unit="card"/></p></sp>
<sp>
<speaker>Ἡρακλῆς</speaker>
<p><l>ἔγνως.  τοσοῦτον δή ς’ ἐπισκήπτω, τέκνον·</l>
<l>ταύτην ἐμοῦ θανόντος, εἴπερ εὐσεβεῖν</l>
<l>βούλει, πατρῴων ὁρκίων μεμνημένος,</l>
<l>προσθοῦ δάμαρτα, μηδ’ ἀπιστήσῃς πατρί·</l>
<l n="1225">μηδ’ ἄλλος ἀνδρῶν τοῖς ἐμοῖς πλευροῖς ὁμοῦ</l>
<l>κλιθεῖσαν αὐτὴν ἀντὶ σοῦ λάβῃ  ποτέ,</l>
<l>ἀλλ’ αὐτός, ὦ παῖ, τοῦτο κήδευσον λέχος.</l>
<l>πείθου· τὸ γάρ τοι μεγάλα πιστεύσαντ’ ἐμοὶ</l>
<l>σμικροῖς ἀπιστεῖν τὴν πάρος συγχεῖ χάριν.</l>
<milestone ed="p" n="1230" unit="card"/></p></sp>
<sp>
<speaker>Ὕλλος</speaker>
<p><l n="1230">οἴμοι· τὸ μὲν νοσοῦντι θυμοῦσθαι κακόν,</l>
<l>τὸ δ’ ὧδ’ ὁρᾶν φρονοῦντα τίς ποτ’ ἂν φέροι;</l></p></sp>
<sp>
<speaker>Ἡρακλῆς</speaker>
<p><l>ὡς ἐργασείων οὐδὲν ὧν λέγω θροεῖς.</l></p></sp>
<sp>
<speaker>Ὕλλος</speaker>
<p><l>τίς γάρ ποθ’, ἥ μοι μητρὶ μὲν θανεῖν μόνη</l>
<l>μεταίτιος σοί τ’ αὖθις ὡς ἔχεις ἔχειν,</l>
<l n="1235">τίς ταῦτ’ ἄν, ὅστις μὴ ’ξ ἀλαστόρων νοσοῖ,</l>
<l>ἕλοιτο; κρεῖσσον κἀμέ γ’, ὦ πάτερ, θανεῖν</l>
<l>ἢ τοῖσιν ἐχθίστοισι συνναίειν ὁμοῦ.</l></p></sp>
<sp>
<speaker>Ἡρακλῆς</speaker>
<p><l>ἁνὴρ ὅδ’, ὡς ἔοικεν, οὐ νεμεῖν ἐμοὶ</l>
<l>φθίνοντι μοῖραν· ἀλλά τοι θεῶν ἀρὰ</l>
<l n="1240">μενεῖ ς’ ἀπιστήσαντα τοῖς ἐμοῖς λόγοις.</l></p></sp>
<sp>
<speaker>Ὕλλος</speaker>
<p><l>ὤμοι, τάχ’, ὡς ἔοικας, ὡς νοσεῖς φράσεις.</l></p></sp>
<sp>
<speaker>Ἡρακλῆς</speaker>
<p><l>σὺ γάρ μ’ ἀπ’ εὐνασθέντος ἐκκινεῖς κακοῦ.</l></p></sp>
<sp>
<speaker>Ὕλλος</speaker>
<p><l>δείλαιος, ὡς ἐς πολλὰ τἀπορεῖν ἔχω.</l></p></sp>
<sp>
<speaker>Ἡρακλῆς</speaker>
<p><l>οὐ γὰρ δικαιοῖς τοῦ φυτεύσαντος κλύειν.</l></p></sp>
<sp>
<speaker>Ὕλλος</speaker>
<p><l n="1245">ἀλλ’ ἐκδιδαχθῶ δῆτα δυσσεβεῖν, πάτερ;</l></p></sp>
<sp>
<speaker>Ἡρακλῆς</speaker>
<p><l>οὐ δυσσέβεια, τοὐμὸν εἰ τέρψεις κέαρ.</l></p></sp>
<sp>
<speaker>Ὕλλος</speaker>
<p><l>πράσσειν ἄνωγας οὖν με πανδίκως τάδε;</l></p></sp>
<sp>
<speaker>Ἡρακλῆς</speaker>
<p><l>ἔγωγε· τούτων μάρτυρας καλῶ θεούς.</l></p></sp>
<sp>
<speaker>Ὕλλος</speaker>
<p><l>τοιγὰρ ποήσω κοὐκ ἀπώσομαι, τὸ σὸν</l>
<l n="1250">θεοῖσι δεικνὺς ἔργον· οὐ γὰρ ἄν ποτε</l>
<l>κακὸς φανείην σοί γε πιστεύσας, πάτερ.</l></p></sp>
<sp>
<speaker>Ἡρακλῆς</speaker>
<p><l>καλῶς τελευτᾷς, κἀπὶ τοῖσδε τὴν χάριν</l>
<l>ταχεῖαν, ὦ παῖ, πρόσθες, ὡς πρὶν ἐμπεσεῖν</l>
<l>σπαραγμὸν ἤ τιν’ οἶστρον, ἐς πυράν με θῇς.</l>
<l n="1255">ἄγ’ ἐγκονεῖτ’, αἴρεσθε· παῦλά τοι κακῶν</l>
<l>αὕτη, τελευτὴ τοῦδε τἀνδρὸς ὑστάτη.</l></p></sp>
<sp>
<speaker>Ὕλλος</speaker>
<p><l>ἀλλ’ οὐδὲν εἴργει σοὶ τελειοῦσθαι τάδε,</l>
<l>ἐπεὶ κελεύεις κἀξαναγκάζεις, πάτερ.</l>
<milestone ed="p" n="1259" unit="card"/></p></sp>
<sp>
<speaker>Ἡρακλῆς</speaker>
<p><l>ἄγε νυν, πρὶν τήνδ’ ἀνακινῆσαι</l>
<l n="1260">νόσον, ὦ ψυχὴ σκληρά, χάλυβος</l>
<l>λιθοκόλλητον στόμιον παρέχους’,</l>
<l>ἀνάπαυε βοήν, ὡς ἐπίχαρτον</l>
<l>τελέους’ ἀεκούσιον ἔργον.</l></p></sp>
<sp>
<speaker>Ὕλλος</speaker>
<p><l>αἴρετ’, ὀπαδοί, μεγάλην μὲν ἐμοὶ</l>
<l n="1265">τούτων θέμενοι συγγνωμοσύνην,</l>
<l>μεγάλην δὲ θεῶν ἀγνωμοσύνην</l>
<l>εἰδότες ἔργων τῶν πρασσομένων,</l>
<l>οἳ φύσαντες καὶ κλῃζόμενοι</l>
<l>πατέρες τοιαῦτ’ ἐφορῶσι πάθη.</l>
<l n="1270">τὰ μὲν οὖν μέλλοντ’ οὐδεὶς ἐφορᾷ,</l>
<l>τὰ δὲ νῦν ἑστῶτ’ οἰκτρὰ μὲν ἡμῖν,</l>
<l>αἰσχρὰ δ’ ἐκείνοις,</l>
<l>χαλεπώτατα δ’ οὖν ἀνδρῶν πάντων</l>
<l>τῷ τήνδ’ ἄτην ὑπέχοντι.</l>
<l n="1275">λείπου μηδὲ σύ, παρθέν’, ἀπ’ οἴκων,</l>
<l>μεγάλους μὲν ἰδοῦσα νέους θανάτους,</l>
<l>πολλὰ δὲ πήματα καὶ καινοπαθῆ,</l>
<l>κοὐδὲν τούτων ὅ τι μὴ Ζεύς.</l></p></sp></div1>
</body></text>
</TEI.2>
