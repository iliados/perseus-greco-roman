<?xml version="1.0" encoding="UTF-8"?>
<!DOCTYPE TEI.2 PUBLIC "-//TEI P4//DTD Main DTD Driver File//EN" "http://www.tei-c.org/Guidelines/DTD/tei2.dtd" [
<!ENTITY % TEI.XML "INCLUDE">
<!ENTITY % PersDrama PUBLIC "-//Perseus P4//DTD Perseus Drama//EN" "http://www.perseus.tufts.edu/DTD/1.0/PersDrama.dtd">
]>
<TEI.2>
<teiHeader type="text" status="new">
<fileDesc>
<titleStmt>
<title type="work" n="OC">Oedipus at Colonus</title>
<title type="sub">Machine readable text</title>
<author n="Soph.">Sophocles</author>
<editor role="editor" n="Jebb">Sir Richard Jebb</editor>
&responsibility;
&fund.AnnCPB;
</titleStmt>
<extent>About 120Kb</extent>
&Perseus.publish;
<sourceDesc>
<biblStruct>
<monogr>
<author>Sophocles</author>
<title>The Oedipus at Colonus of Sophocles. Edited with introduction and notes by Sir Richard Jebb.</title>
<editor role="editor">Sir Richard Jebb</editor>
<imprint>
<pubPlace>Cambridge</pubPlace>
<publisher>Cambridge University Press</publisher>
<date>1889</date>
</imprint>
</monogr>
</biblStruct>
</sourceDesc>
</fileDesc>

<encodingDesc>
<refsDecl doctype="TEI.2">
<step refunit="line" from="DESCENDANT (1 L N%1)"/>
</refsDecl>
</encodingDesc>

<profileDesc>
<langUsage>
<language id="greek">Greek</language>
</langUsage>
</profileDesc>

<revisionDesc>
<change><date>1988</date>
<respStmt><name>EM, Scott Ettinger and Roger Travis</name><resp>tagging</resp></respStmt>
<item>Text scanned at U. Chicago in 1988. Basic SGML tagging by EM, Scott Ettinger and Roger Travis.</item>
</change>
<change><date>9/19/90</date>
<respStmt><name>EM</name><resp>ed.</resp></respStmt>
<item>Final check of cardbreaks, tags, and linenumbers.</item>
</change>
<change><date>8/91</date>
<respStmt><name>EM</name><resp>ed.</resp></respStmt>
<item>Revise DTDs and recheck texts.</item>
</change>
<change><date>8/91</date>
<respStmt><name>Bill Merrill</name><resp>ed.</resp></respStmt>
<item>Check text against TLG Sophocles in order to discover if there are any missing namele words or lines..</item>
</change>
<change><date>6/95</date>
<respStmt><name>Lisa Cerrato</name><resp>ed.</resp></respStmt>
<item>Added speaker tags where they were missing.</item>
</change>
<change><date>5-Nov-99</date>
<respStmt><name>Anne Mahoney</name><resp>Markup</resp></respStmt>
<item>
$Log: soph.oc_gk.xml,v $
Revision 1.2  2010-11-08 20:59:15  lcerrato
added missing line 797 from source

Revision 1.1  2009/12/08 18:56:08  rsingh04
moved more xml files around based on copyright status

Revision 1.2  2005/08/01 16:30:23  packel
removed stray item tags

Revision 1.1  2005/07/25 15:03:15  packel
Converted to XML

Revision 1.10  2004/04/21 20:42:00  mimno
added card 1s

Revision 1.9  2003/07/01 22:18:08  yorkc
Updated texts to TEI P4 and Perseus P4 extensions; minor cleanup (esp. character encodings and typos.)

Revision 1.8  2003/06/27 21:21:02  lcerrato
added cirumflex over ei on 937 confirmed with source

Revision 1.7  2000/03/04 20:35:17  dasmith
Added separate funder entity to TEI header.

Revision 1.6  2000/02/15 23:18:02  amahoney
use n attribute on sp element to carry over the speaker name when
the speech is interrupted by a card break;  this also requires that
the card break at the end come after the close of the sp, not within

Revision 1.5  1999/11/24 21:12:07  amahoney
Bring remaining files up to new DTD;  use part=i and part=f for
antilabe in all files

Revision 1.4  1999/11/05 22:48:43  amahoney
convert to TEI P3

</item></change>
</revisionDesc>

</teiHeader>

<text>
<body n="OC">
<div1 type="episode">
<milestone ed="p" n="1" unit="card"/>
<sp>
<speaker>Οἰδίπους</speaker>
<p><l>τέκνον τυφλοῦ γέροντος Ἀντιγόνη, τίνας</l>
<l>χώρους ἀφίγμεθ’ ἢ τίνων ἀνδρῶν πόλιν;</l>
<l>τίς τὸν πλανήτην Οἰδίπουν καθ’ ἡμέραν</l>
<l>τὴν νῦν σπανιστοῖς δέξεται δωρήμασιν;</l>
<l n="5">σμικρὸν μὲν ἐξαιτοῦντα, τοῦ σμικροῦ δ’ ἔτι</l>
<l>μεῖον φέροντα, καὶ τόδ’ ἐξαρκοῦν ἐμοί·</l>
<l>στέργειν γὰρ αἱ πάθαι με χὠ χρόνος ξυνὼν</l>
<l>μακρὸς διδάσκει καὶ τὸ γενναῖον τρίτον.</l>
<l>ἀλλ’, ὦ τέκνον, θάκησιν εἴ τινα βλέπεις</l>
<l n="10">ἢ πρὸς βεβήλοις ἢ πρὸς ἄλσεσιν θεῶν,</l>
<l>στῆσόν με κἀξίδρυσον, ὡς πυθώμεθα</l>
<l>ὅπου ποτ’ ἐσμέν·  μανθάνειν γὰρ ἥκομεν</l>
<l>ξένοι πρὸς ἀστῶν, ἃν δ’ ἀκούσωμεν τελεῖν.</l></p></sp>
<sp>
<speaker>Ἀντιγόνη</speaker>
<p><l>πάτερ ταλαίπωρ’ Οἰδίπους, πύργοι μέν, οἳ</l>
<l n="15">πόλιν στέγουσιν, ὡς ἀπ’ ὀμμάτων, πρόσω·</l>
<l>χῶρος δ’ ὅδ’ ἱερός, ὡς ἀπεικάσαι, βρύων</l>
<l>δάφνης, ἐλαίας, ἀμπέλου·  πυκνόπτεροι δ’</l>
<l>εἴσω κατ’ αὐτὸν εὐστομοῦς’ ἀηδόνες·</l>
<l>οὗ κῶλα κάμψον τοῦδ’ ἐπ’ ἀξέστου πέτρου·</l>
<l n="20">μακρὰν γὰρ ὡς γέροντι προὐστάλης ὁδόν.</l></p></sp>
<sp>
<speaker>Οἰδίπους</speaker>
<p><l>κάθιζέ νύν με καὶ φύλασσε τὸν τυφλόν.</l></p></sp>
<sp>
<speaker>Ἀντιγόνη</speaker>
<p><l>χρόνου μὲν οὕνεκ’ οὐ μαθεῖν με δεῖ τόδε.</l></p></sp>
<sp>
<speaker>Οἰδίπους</speaker>
<p><l>ἔχεις διδάξαι δή μ’ ὅποι καθέσταμεν;</l></p></sp>
<sp>
<speaker>Ἀντιγόνη</speaker>
<p><l>τὰς γοῦν Ἀθήνας οἶδα, τὸν δὲ χῶρον οὔ.</l></p></sp>
<sp>
<speaker>Οἰδίπους</speaker>
<p><l n="25">πᾶς γάρ τις ηὔδα τοῦτό γ’ ἡμὶν ἐμπόρων.</l></p></sp>
<sp>
<speaker>Ἀντιγόνη</speaker>
<p><l>ἀλλ’ ὅστις ὁ τόπος ἦ μάθω μολοῦσά ποι;</l></p></sp>
<sp>
<speaker>Οἰδίπους</speaker>
<p><l>ναί, τέκνον, εἴπερ ἐστί γ’ ἐξοικήσιμος.</l></p></sp>
<sp>
<speaker>Ἀντιγόνη</speaker>
<p><l>ἀλλ’ ἐστὶ μὴν οἰκητός· οἴομαι δὲ δεῖν</l>
<l>οὐδέν·  πέλας γὰρ ἄνδρα τόνδε νῷν ὁρῶ.</l></p></sp>
<sp>
<speaker>Οἰδίπους</speaker>
<p><l n="30">ἦ δεῦρο προσστείχοντα κἀξορμώμενον;</l></p></sp>
<sp>
<speaker>Ἀντιγόνη</speaker>
<p><l>καὶ δὴ μὲν οὖν παρόντα·  χὤ τί σοι λέγειν</l>
<l>εὔκαιρόν ἐστιν, ἔννεφ’, ὡς ἀνὴρ ὅδε.</l>
<milestone ed="p" n="33" unit="card"/></p></sp>
<sp>
<speaker>Οἰδίπους</speaker>
<p><l>ὦ ξεῖν’, ἀκούων τῆσδε τῆς ὑπέρ τ’ ἐμοῦ</l>
<l>αὑτῆς θ’ ὁρώσης, οὕνεχ’ ἡμὶν αἴσιος</l>
<l n="35">σκοπὸς προσήκεις ὧν ἀδηλοῦμεν φράσαι&mdash;</l></p></sp>
<sp>
<speaker>Ξένος</speaker>
<p><l>πρὶν νῦν τὰ πλείον’ ἱστορεῖν, ἐκ τῆσδ’ ἕδρας</l>
<l>ἔξελθ’·  ἔχεις γὰρ χῶρον οὐχ ἁγνὸν πατεῖν.</l></p></sp>
<sp>
<speaker>Οἰδίπους</speaker>
<p><l>τίς δ’ ἔσθ’ ὁ χῶρος; τοῦ θεῶν νομίζεται;</l></p></sp>
<sp>
<speaker>Ξένος</speaker>
<p><l>ἄθικτος οὐδ’ οἰκητός·  αἱ γὰρ ἔμφοβοι</l>
<l n="40">θεαί σφ’ ἔχουσι, Γῆς τε καὶ Σκότου κόραι.</l></p></sp>
<sp>
<speaker>Οἰδίπους</speaker>
<p><l>τίνων τὸ σεμνὸν ὄνομ’ ἂν εὐξαίμην κλύων;</l></p></sp>
<sp>
<speaker>Ξένος</speaker>
<p><l>τὰς πάνθ’ ὁρώσας Εὐμενίδας ὅ γ’ ἐνθάδ’ ἂν</l>
<l>εἴποι λεώς νιν·  ἄλλα δ’ ἀλλαχοῦ καλά.</l></p></sp>
<sp>
<speaker>Οἰδίπους</speaker>
<p><l>ἀλλ’ ἵλεῳ μὲν τὸν ἱκέτην δεξαίατο·</l>
<l n="45">ὡς οὐχ ἕδρας γῆς τῆσδ’ ἂν ἐξέλθοιμ’ ἔτι.</l></p></sp>
<sp>
<speaker>Ξένος</speaker>
<p><l part="I">τί δ’ ἐστὶ τοῦτο;</l></p></sp>
<sp>
<speaker>Οἰδίπους</speaker>
<p><l part="F">ξυμφορᾶς ξύνθημ’ ἐμῆς.</l></p></sp>
<sp>
<speaker>Ξένος</speaker>
<p><l>ἀλλ’ οὐδ’ ἐμοί τοι τοὐξανιστάναι πόλεως</l>
<l>δίχ’ ἐστὶ θάρσος, πρίν γ’ ἂν ἐνδείξω τί δρῶ.</l></p></sp>
<sp>
<speaker>Οἰδίπους</speaker>
<p><l>πρός νυν θεῶν, ὦ ξεῖνε, μή μ’ ἀτιμάσῃς,</l>
<l n="50">τοιόνδ’ ἀλήτην, ὧν σε προστρέπω φράσαι.</l></p></sp>
<sp>
<speaker>Ξένος</speaker>
<p><l>σήμαινε, κοὐκ’ ἄτιμος ἔκ γ’ ἐμοῦ φανεῖ.</l></p></sp>
<sp>
<speaker>Οἰδίπους</speaker>
<p><l>τίς ἔσθ’ ὁ χῶρος δῆτ’, ἐν ᾧ βεβήκαμεν;</l></p></sp>
<sp>
<speaker>Ξένος</speaker>
<p><l>ὅς’ οἶδα κἀγὼ πάντ’ ἐπιστήσει κλύων·</l>
<l>χῶρος μὲν ἱερὸς πᾶς ὅδ’ ἔστ’· ἔχει δέ νιν</l>
<l n="55">σεμνὸς Ποσειδῶν· ἐν δ’ ὁ πυρφόρος θεὸς</l>
<l>Τιτὰν Προμηθεύς· ὃν δ’ ἐπιστείβεις τόπον,</l>
<l>χθονὸς καλεῖται τῆσδε χαλκόπους ὀδός,</l>
<l>ἔρεισμ’ Ἀθηνῶν·  οἱ δὲ πλησίοι γύαι</l>
<l>τόνδ’ ἱππότην Κολωνὸν εὔχονται σφίσιν</l>
<l n="60">ἀρχηγὸν εἶναι καὶ φέρουσι τοὔνομα</l>
<l>τὸ τοῦδε κοινὸν πάντες ὠνομασμένοι.</l>
<l>τοιαῦτά σοι ταῦτ’   ἐστίν, ὦ ξέν’, οὐ λόγοις</l>
<l>τιμώμεν’, ἀλλὰ   τῇ ξυνουσίᾳ πλέον.</l></p></sp>
<sp>
<speaker>Οἰδίπους</speaker>
<p><l>ἦ γάρ τινες ναίουσι τούσδε τοὺς τόπους;</l></p></sp>
<sp>
<speaker>Ξένος</speaker>
<p><l n="65">καὶ κάρτα, τοῦδε τοῦ θεοῦ γ’ ἐπώνυμοι.</l></p></sp>
<sp>
<speaker>Οἰδίπους</speaker>
<p><l>ἄρχει τις αὐτῶν ἢ ’πὶ τῷ πλήθει λόγος;</l></p></sp>
<sp>
<speaker>Ξένος</speaker>
<p><l>ἐκ τοῦ κατ’ ἄστυ βασιλέως τάδ’ ἄρχεται.</l></p></sp>
<sp>
<speaker>Οἰδίπους</speaker>
<p><l>οὗτος δὲ τίς λόγῳ τε καὶ σθένει κρατεῖ;</l></p></sp>
<sp>
<speaker>Ξένος</speaker>
<p><l>Θησεὺς καλεῖται, τοῦ πρὶν Αἰγέως τόκος.</l></p></sp>
<sp>
<speaker>Οἰδίπους</speaker>
<p><l n="70">ἆρ’ ἄν τις αὐτῷ πομπὸς ἐξ ὑμῶν μόλοι;</l></p></sp>
<sp>
<speaker>Ξένος</speaker>
<p><l>ὡς πρὸς τί λέξων ἢ καταρτύσων μολεῖν;</l></p></sp>
<sp>
<speaker>Οἰδίπους</speaker>
<p><l>ὡς ἂν προσαρκῶν σμικρὰ κερδάνῃ μέγα.</l></p></sp>
<sp>
<speaker>Ξένος</speaker>
<p><l>καὶ τίς πρὸς ἀνδρὸς μὴ βλέποντος ἄρκεσις;</l></p></sp>
<sp>
<speaker>Οἰδίπους</speaker>
<p><l>ὅς’ ἂν λέγωμεν πάνθ’ ὁρῶντα λέξομεν.</l>
<milestone ed="p" n="75" unit="card"/></p></sp>
<sp>
<speaker>Ξένος</speaker>
<p><l n="75">οἶσθ’, ὦ ξέν’, ὡς νῦν μὴ σφαλῇς; ἐπείπερ εἰ</l>
<l>γενναῖος, ὡς ἰδόντι, πλὴν τοῦ δαίμονος,</l>
<l>αὐτοῦ μέν’ οὗπερ κἀφάνης, ἕως ἐγὼ</l>
<l>τοῖς ἐνθάδ’ αὐτοῦ μὴ κατ’ ἄστυ δημόταις</l>
<l>λέξω τάδ’ ἐλθών·  οἵδε γὰρ κρινοῦσί σοι</l>
<l n="80">εἰ χρή σε μίμνειν ἢ πορεύεσθαι πάλιν.</l></p></sp>
<sp>
<speaker>Οἰδίπους</speaker>
<p><l>ὦ τέκνον, ἦ βέβηκεν ἡμὶν ὁ ξένος;</l></p></sp>
<sp>
<speaker>Ἀντιγόνη</speaker>
<p><l>βέβηκεν, ὥστε πᾶν ἐν ἡσύχῳ, πάτερ,</l>
<l>ἔξεστι φωνεῖν, ὡς ἐμοῦ μόνης πέλας.</l></p></sp>
<sp>
<speaker>Οἰδίπους</speaker>
<p><l>ὦ πότνιαι δεινῶπες, εὖτε νῦν ἕδρας</l>
<l n="85">πρώτων ἐφ’ ὑμῶν τῆσδε γῆς ἔκαμψ’ ἐγώ,</l>
<l>Φοίβῳ τε κἀμοὶ μὴ γένησθ’ ἀγνώμονες,</l>
<l>ὅς μοι, τὰ πόλλ’ ἐκεῖν’ ὅτ’ ἐξέχρη κακά,</l>
<l>ταύτην ἔλεξε παῦλαν ἐν χρόνῳ μακρῷ,</l>
<l>ἐλθόντι χώραν τερμίαν, ὅπου θεῶν</l>
<l n="90">σεμνῶν ἕδραν λάβοιμι καὶ ξενόστασιν,</l>
<l>ἐνταῦθα κάμψειν τὸν ταλαίπωρον βίον,</l>
<l>κέρδη μὲν οἰκήσαντα τοῖς δεδεγμένοις,</l>
<l>ἄτην δὲ τοῖς πέμψασιν, οἵ μ’ ἀπήλασαν·</l>
<l>σημεῖα δ’ ἥξειν τῶνδέ μοι παρηγγύα,</l>
<l n="95">ἢ σεισμὸν ἢ βροντήν τιν’ ἢ Διὸς σέλας,</l>
<l>ἔγνωκα μέν νυν ὥς με τήνδε τὴν ὁδὸν</l>
<l>οὐκ ἔσθ’ ὅπως οὐ πιστὸν ἐξ ὑμῶν πτερὸν</l>
<l>ἐξήγαγ’ εἰς τόδ’ ἄλσος·  οὐ γὰρ ἄν ποτε</l>
<l>πρώταισιν ὑμῖν ἀντέκυρς’ ὁδοιπορῶν,</l>
<l n="100">νήφων ἀοίνοις, κἀπὶ σεμνὸν ἑζόμην</l>
<l>βάθρον τόδ’ ἀσκέπαρνον.  ἀλλά μοι, θεαί,</l>
<l>βίου κατ’ ὀμφὰς τὰς Ἀπόλλωνος δότε</l>
<l>πέρασιν ἤδη καὶ καταστροφήν τινα,</l>
<l>εἰ μὴ δοκῶ τι μειόνως ἔχειν, ἀεὶ</l>
<l n="105">μόχθοις λατρεύων τοῖς ὑπερτάτοις βροτῶν.</l>
<l>ἴτ’, ὦ γλυκεῖαι παῖδες ἀρχαίου Σκότου,</l>
<l>ἴτ’, ὦ μεγίστης Παλλάδος καλούμεναι</l>
<l>πασῶν Ἀθῆναι τιμιωτάτη πόλις,</l>
<l>οἰκτίρατ’ ἀνδρὸς Οἰδίπου τόδ’ ἄθλιον</l>
<l n="110">εἴδωλον·  οὐ γὰρ δὴ τόδ’ ἀρχαῖον δέμας.</l></p></sp>
<sp>
<speaker>Ἀντιγόνη</speaker>
<p><l>σίγα·  πορεύονται γὰρ οἵδε δή τινες</l>
<l>χρόνῳ παλαιοί, σῆς ἕδρας ἐπίσκοποι.</l></p></sp>
<sp>
<speaker>Οἰδίπους</speaker>
<p><l>σιγήσομαί τε καὶ σύ μ’ ἐξ ὁδοῦ πόδα</l>
<l>κρύψον κατ’ ἄλσος, τῶνδ’ ἕως ἂν ἐκμάθω</l>
<l n="115">τίνας λόγους ἐροῦσιν·  ἐν γὰρ τῷ μαθεῖν</l>
<l>ἔνεστιν ηὑλάβεια τῶν ποιουμένων.</l>
<milestone ed="p" n="118" unit="card"/></p></sp></div1>

<div1 type="choral">
<div2 type="strophe" n="1">
<sp><speaker>Χορός</speaker>
<p><l>ὅρα.  τίς ἄρ’ ἦν;  ποῦ ναίει;</l>
<l>ποῦ κυρεῖ ἐκτόπιος συθεὶς ὁ πάντων</l>
<l n="120">ὁ πάντων ἀκορέστατος;</l>
<l>προσδέρκου λεῦσσέ νιν,</l>
<l>προσπεύθου πανταχῇ.</l>
<l>πλανάτας πλανάτας τις ὁ πρέσβυς οὐδ’</l>
<l n="125">ἔγχωρος·  προσέβα γὰρ οὐκ</l>
<l>ἄν ποτ’ ἀστιβὲς ἄλσος ἐς</l>
<l>τᾶνδ’ ἀμαιμακετᾶν κορᾶν,</l>
<l>ἃς τρέμομεν λέγειν</l>
<l n="130">καὶ παραμειβόμεσθ’ ἀδέρκτως,</l>
<l>ἀφώνως, ἀλόγως τὸ τᾶς.</l>
<l>εὐφάμου στόμα φροντίδος</l>
<l>ἱέντες, τὰ δὲ νῦν τιν’ ἥκειν</l>
<l>λόγος οὐδὲν ἅζονθ’,</l>
<l n="135">ὃν ἐγὼ λεύσσων περὶ πᾶν οὔπω</l>
<l>δύναμαι τέμενος</l>
<l>γνῶναι ποῦ μοί ποτε ναίει.</l></p></sp>
<sp><speaker>Οἰδίπους</speaker>
<p><l>ὅδ’ ἐκεῖνος ἐγώ·  φωνῇ γὰρ ὁρῶ,</l>
<l>τὸ φατιζόμενον.</l></p></sp>
<sp><speaker>Χορός</speaker>
<p><l n="140">ἰὼ ἰώ,</l>
<l>δεινὸς μὲν ὁρᾶν, δεινὸς δὲ κλύειν.</l></p></sp>
<sp><speaker>Οἰδίπους</speaker>
<p><l>μή μ’, ἱκετεύω, προσίδητ’ ἄνομον.</l></p></sp>
<sp><speaker>Χορός</speaker>
<p><l>Ζεῦ ἀλεξῆτορ, τίς ποθ’ ὁ πρέσβυς;</l></p></sp>
<sp><speaker>Οἰδίπους</speaker>
<p><l>οὐ πάνυ μοίρας εὐδαιμονίσαι</l>
<l n="145">πρώτης, ὦ τῆσδ’ ἔφοροι χώρας.</l>
<l>δηλῶ δ’·  οὐ γὰρ ἂν ὧδ’ ἀλλοτρίοις</l>
<l>ὄμμασιν εἷρπον</l>
<l>κἀπὶ σμικροῖς μέγας ὥρμουν.</l>
<milestone ed="p" n="149" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ἐή, ἀλαῶν ὀμμάτων</l>
<l n="150">ἆρα καὶ ἦσθα φυτάλμιος; δυσαίων</l>
<l>μακραίων γ’, ὅς’ ἐπεικάσαι.</l>
<l>ἀλλ’ οὐ μὰν ἔν γ’ ἐμοὶ</l>
<l>προσθήσει  τάσδ’ ἀράς.</l>
<l n="155">περᾷς γάρ, περᾷς·  ἀλλ’ ἵνα τῷδ’ ἐν ἀ-</l>
<l>φθέγκτῳ μὴ προπέσῃς νάπει</l>
<l>ποιάεντι, κάθυδρος οὗ</l>
<l>κρατὴρ μειλιχίων ποτῶν</l>
<l n="160">ῥεύματι συντρέχει,</l>
<l>τόν, ξένε πάμμορ’, εὖ φύλαξαι;</l>
<l>μετάσταθ’ ἀπόβαθι.  πολ-</l>
<l>λὰ κέλευθος ἐρατύει·</l>
<l n="165">κλύεις, ὦ πολύμοχθ’ ἀλᾶτα;</l>
<l>λόγον εἴ τιν’ οἴσεις</l>
<l>πρὸς ἐμὰν λέσχαν, ἀβάτων ἀποβάς,</l>
<l>ἵνα πᾶσι νόμος,</l>
<l>φώνει·  πρόσθεν δ’ ἀπερύκου.</l></p></sp>
<sp><speaker>Οἰδίπους</speaker>
<p><l n="170">θύγατερ, ποῖ τις φροντίδος ἔλθῃ;</l></p></sp>
<sp><speaker>Ἀντιγόνη</speaker>
<p><l>ὦ πάτερ, ἀστοῖς ἴσα χρὴ μελετᾶν,</l>
<l>εἴκοντας ἃ δεῖ κἀκούοντας.</l></p></sp>
<sp><speaker>Οἰδίπους</speaker>
<p><l part="I">πρόσθιγέ νύν μου.</l></p></sp>
<sp><speaker>Ἀντιγόνη</speaker>
<p><l part="F">ψαύω καὶ δή.</l></p></sp>
<sp><speaker>Οἰδίπους</speaker>
<p><l>ὦ ξένε, μὴ δῆτ’ ἀδικηθῶ σοὶ</l>
<l n="175">πιστεύσας καὶ μεταναστάς.</l>
<milestone ed="p" n="176" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>οὔ τοι μήποτέ ς’  ἐκ τῶνδ’ ἑδράνων,</l>
<l>ὦ γέρον, ἄκοντά τις ἄξει.</l></p></sp>
<sp><speaker>Οἰδίπους</speaker>
<p><l part="I">ἔτ’ οὖν;</l></p></sp>
<sp><speaker>Χορός</speaker>
<p><l part="F">ἔτι βαῖνε πόρσω.</l></p></sp>
<sp><speaker>Οἰδίπους</speaker>
<p><l part="I" n="180">ἔτι;</l></p></sp>
<sp><speaker>Χορός</speaker>
<p><l part="F">προβίβαζε,  κούρα,</l>
<l>πόρσω·  σὺ γὰρ ἀί̈εις.</l></p></sp>
<sp><speaker>Ἀντιγόνη</speaker>
<p><l>&amp;lt;<gap desc="*"/>&amp;gt;</l></p></sp>
<sp><speaker>Οἰδίπους</speaker>
<p><l>&amp;lt;<gap desc="*"/>&amp;gt;</l></p></sp>
<sp><speaker>Ἀντιγόνη</speaker>
<p><l>&amp;lt;<gap desc="*"/>&amp;gt;</l>
<l n="182">ἕπεο μάν, ἕπε’ ὧδ’ ἀμαυρῷ</l>
<l>κώλῳ, πάτερ, ᾇ ς’ ἄγω.</l></p></sp>
<sp><speaker>Οἰδίπους</speaker>
<p><l>&amp;lt;<gap desc="*"/>&amp;gt;</l></p></sp>
<sp><speaker>Χορός</speaker>
<p><l n="184">τόλμα ξεῖνος ἐπὶ ξένης,</l>
<l n="185">ὦ τλάμων, ὅ τι καὶ πόλις</l>
<l>τέτροφεν ἄφιλον ἀποστυγεῖν</l>
<l>καὶ τὸ φίλον σέβεσθαι.</l></p></sp>
<sp><speaker>Οἰδίπους</speaker>
<p><l>ἄγε νυν σύ με, παῖ,</l>
<l>ἵν’ ἂν εὐσεβίας ἐπιβαίνοντες</l>
<l n="190">τὸ μὲν εἴποιμεν, τὸ δ’  ἀκούσαιμεν,</l>
<l>καὶ μὴ χρείᾳ πολεμῶμεν.</l>
<milestone ed="p" n="192" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>αὐτοῦ·  μηκέτι τοῦδ’ αὐτοπέτρου</l>
<l>βήματος ἔξω πόδα κλίνῃς.</l></p></sp>
<sp><speaker>Οἰδίπους</speaker>
<p><l part="I">οὕτως;</l></p></sp>
<sp><speaker>Χορός</speaker>
<p><l part="F">ἅλις, ὡς ἀκούεις.</l></p></sp>
<sp><speaker>Οἰδίπους</speaker>
<p><l part="I" n="195">ἦ ἑσθῶ;</l></p></sp>
<sp><speaker>Χορός</speaker>
<p><l part="F">λέχριός γ’ ἐπ’ ἄκρου</l>
<l>λᾶος βραχὺς ὀκλάσας.</l></p></sp>
<sp><speaker>Ἀντιγόνη</speaker>
<p><l>πάτερ, ἐμὸν τόδ’·  ἐν ἁσυχαίᾳ</l></p></sp>
<sp><speaker>Οἰδίπους</speaker>
<p><l>ἰώ μοί μοι.</l></p></sp>
<sp><speaker>Ἀντιγόνη</speaker>
<p><l>βάσει βάσιν ἅρμοσαι,</l>
<l n="200">γεραὸν ἐς χέρα σῶμα σὸν</l>
<l>προκλίνας φιλίαν ἐμάν.</l></p></sp>
<sp><speaker>Οἰδίπους</speaker>
<p><l>ὤμοι δύσφρονος ἄτας.</l></p></sp>
<sp><speaker>Χορός</speaker>
<p><l>ὦ τλάμων, ὅτε νῦν χαλᾷς,</l>
<l>αὔδασον, τίς ἔφυς βροτῶν;</l>
<l n="205">τίς ὁ πολύπονος ἄγει; τίν’ ἂν</l>
<l>σοῦ πατρίδ’ ἐκπυθοίμαν;</l>
<milestone ed="p" n="207" unit="card"/></p></sp></div2>
<div2 type="epode">
<sp><speaker>Οἰδίπους</speaker>
<p><l>ὦ ξένοι,</l>
<l>ἀπόπτολις·  ἀλλὰ μὴ</l></p></sp>
<sp><speaker>Χορός</speaker>
<p><l>τί τόδ’ ἀπεννέπεις, γέρον;</l></p></sp>
<sp><speaker>Οἰδίπους</speaker>
<p><l n="210">μὴ μὴ μή μ’ ἀνέρῃ τίς εἰμι,</l>
<l>μηδ’ ἐξετάσῃς πέρα ματεύων.</l></p></sp>
<sp><speaker>Χορός</speaker>
<p><l part="I">τί τόδ’;</l></p></sp>
<sp><speaker>Οἰδίπους</speaker>
<p><l part="M">αἰνὰ φύσις.</l></p></sp>
<sp><speaker>Χορός</speaker>
<p><l part="F">αὔδα.</l></p></sp>
<sp><speaker>Οἰδίπους</speaker>
<p><l>τέκνον, ὤμοι, τί γεγώνω;</l></p></sp>
<sp><speaker>Χορός</speaker>
<p><l n="215">τίνος εἶ σπέρματος, ὦ ξένε, φώνει, πατρόθεν.</l></p></sp>
<sp><speaker>Οἰδίπους</speaker>
<p><l>ὤμοι ἐγώ, τί πάθω, τέκνον ἐμόν;</l></p></sp>
<sp><speaker>Ἀντιγόνη</speaker>
<p><l>λέγ’, ἐπείπερ ἐπ’ ἔσχατα βαίνεις.</l></p></sp>
<sp><speaker>Οἰδίπους</speaker>
<p><l>ἀλλ’ ἐρῶ· οὐ γὰρ ἔχω κατακρυφάν.</l></p></sp>
<sp><speaker>Χορός</speaker>
<p><l>μακρὰ μέλλετον, ἀλλὰ τάχυνε.</l></p></sp>
<sp><speaker>Οἰδίπους</speaker>
<p><l part="I" n="220">Λαί̈ου ἴστε τιν’;</l></p></sp>
<sp><speaker>Χορός</speaker>
<p><l part="F">ὢ ἰοὺ ἰού.</l></p></sp>
<sp><speaker>Οἰδίπους</speaker>
<p><l part="I">τό τε Λαβδακιδᾶν γένος;</l></p></sp>
<sp><speaker>Χορός</speaker>
<p><l part="F">ὦ Ζεῦ.</l></p></sp>
<sp><speaker>Οἰδίπους</speaker>
<p><l part="I">ἄθλιον Οἰδιπόδαν;</l></p></sp>
<sp><speaker>Χορός</speaker>
<p><l part="F">σὺ γὰρ ὅδ’ εἶ;</l></p></sp>
<sp><speaker>Οἰδίπους</speaker>
<p><l>δέος ἴσχετε μηδὲν ὅς’ αὐδῶ.</l></p></sp>
<sp><speaker>Χορός</speaker>
<p><l part="I">ἰὼ ὢ ὤ.</l></p></sp>
<sp><speaker>Οἰδίπους</speaker>
<p><l part="M">δύσμορος.</l></p></sp>
<sp><speaker>Χορός</speaker>
<p><l part="F">ὢ ὤ.</l></p></sp>
<sp><speaker>Οἰδίπους</speaker>
<p><l n="225">θύγατερ, τί ποτ’  αὐτίκα κύρσει;</l></p></sp>
<sp><speaker>Χορός</speaker>
<p><l>ἔξω πόρσω βαίνετε χώρας.</l></p></sp>
<sp><speaker>Οἰδίπους</speaker>
<p><l>ἃ δ’ ὑπέσχεο ποῖ καταθήσεις,</l></p></sp>
<sp><speaker>Χορός</speaker>
<p><l>οὐδενὶ μοιριδία τίσις ἔρχεται</l>
<l n="230">ἃν προπάθῃ τὸ τίνειν·  ἀπάτα δ’ ἀπά-</l>
<l>ταις ἑτέραις ἑτέρα παραβαλλομέ-</l>
<l>να πόνον, οὐ χάριν, ἀντιδίδωσιν ἔ-</l>
<l>χειν.  σὺ δὲ τῶνδ’ ἑδράνων πάλιν ἔκτοπος</l>
<l>αὖθις ἄφορμος ἐμᾶς χθονὸς ἔκθορε,</l>
<l n="235">μή τι πέρα χρέος</l>
<l>ἐμᾷ πόλει προσάψῃς.</l></p></sp>
<sp><speaker>Ἀντιγόνη</speaker>
<p><l>ὦ ξένοι</l>
<l>αἰδόφρονες, ἀλλ’ ἐπεὶ</l>
<l>γεραὸν πατέρα τόνδ’ ἐμὸν</l>
<l>οὐκ ἀνέτλατ’, ἔργων</l>
<l n="240">ἀκόντων ἀί̈οντες αὐδάν,</l>
<l>ἀλλ’ ἐμὲ τὰν μελέαν, ἱκετεύομεν, ὦ ξένοι, οἰκτίραθ’, ἃ</l>
<l>πατρὸς ὑπὲρ τοὐμοῦ μόνου</l>
<l>ἄντομαι οὐκ ἀλαοῖς προσορωμένα</l>
<l n="245">ὄμμα σὸν ὄμμασιν, ὥς τις ἀφ’ αἵματος</l>
<l>ὑμετέρου προφανεῖσα, τὸν ἄθλιον</l>
<l>αἰδοῦς κῦρσαι·  ἐν ὔμμι γὰρ ὡς θεῷ</l>
<l>κείμεθα τλάμονες.  ἀλλ’ ἴτε, νεύσατε τὰν ἀδόκητον χάριν·</l>
<l n="250">πρός ς’ ὅ τι σοι φίλον ἐκ σέθεν ἄντομαι,</l>
<l>ἢ τέκνον ἢ λέχος ἢ χρέος ἢ θεός·</l>
<l>οὐ γὰρ ἴδοις ἂν ἀθρῶν βροτὸν ὅστις ἄν,</l>
<l>εἰ θεὸς ἄγοι,</l>
<l n="253b">ἐκφυγεῖν δύναιτο.</l>
<milestone ed="p" n="254" unit="card"/></p></sp></div2></div1>
<div1 type="episode">
<sp>
<speaker>Χορός</speaker>
<p><l>ἀλλ’ ἴσθι, τέκνον Οἰδίπου, σέ τ’ ἐξ ἴσου</l>
<l n="255">οἰκτίρομεν καὶ τόνδε συμφορᾶς χάριν·</l>
<l>τὰ δ’ ἐκ θεῶν τρέμοντες οὐ σθένοιμεν ἂν</l>
<l>φωνεῖν πέρα τῶν πρὸς σὲ νῦν εἰρημένων.</l></p></sp>
<sp>
<speaker>Οἰδίπους</speaker>
<p><l>τί δῆτα δόξης ἢ τί κληδόνος καλῆς</l>
<l>μάτην ῥεούσης ὠφέλημα γίγνεται,</l>
<l n="260">εἰ τάς γ’ Ἀθήνας φασὶ θεοσεβεστάτας</l>
<l>εἶναι, μόνας δὲ τὸν κακούμενον ξένον</l>
<l>σῴζειν οἵας τε καὶ μόνας ἀρκεῖν ἔχειν;</l>
<l>κἄμοιγε ποῦ τοῦτ’ ἐστίν, οἵτινες βάθρων</l>
<l>ἐκ τῶνδέ μ’ ἐξάραντες εἶτ’ ἐλαύνετε,</l>
<l n="265">ὄνομα μόνον δείσαντες; οὐ γὰρ δὴ τό γε</l>
<l>σῶμ’ οὐδὲ τἄργα τἄμ’·  ἐπεὶ τά γ’ ἔργα μου</l>
<l>πεπονθότ’ ἐστὶ μᾶλλον ἢ δεδρακότα,</l>
<l>εἴ σοι τὰ μητρὸς καὶ πατρὸς χρείη λέγειν,</l>
<l>ὧν οὕνεκ’ ἐκφοβεῖ με·  τοῦτ’ ἐγὼ καλῶς</l>
<l n="270">ἔξοιδα.  καίτοι πῶς ἐγὼ κακὸς φύσιν,</l>
<l>ὅστις παθὼν μὲν ἀντέδρων, ὥστ’ εἰ φρονῶν</l>
<l>ἔπρασσον, οὐδ’ ἂν ὧδ’ ἐγιγνόμην κακός;</l>
<l>νῦν δ’ οὐδὲν εἰδὼς ἱκόμην ἵν’ ἱκόμην,</l>
<l>ὑφ’ ὧν δ’ ἔπασχον, εἰδότων ἀπωλλύμην.</l>
<l n="275">ἀνθ’ ὧν ἱκνοῦμαι πρὸς θεῶν ὑμᾶς, ξένοι,</l>
<l>ὥσπερ με κἀνεστήσαθ’, ὧδε σώσατε,</l>
<l>καὶ μὴ θεοὺς τιμῶντες εἶτα τοὺς θεοὺς</l>
<l>μοίρας  ποιεῖσθε μηδαμῶς·  ἡγεῖσθε δὲ</l>
<l>βλέπειν μὲν αὐτοὺς πρὸς τὸν εὐσεβῆ βροτῶν,</l>
<l n="280">βλέπειν δὲ πρὸς τοὺς δυσσεβεῖς, φυγὴν δέ του</l>
<l>μήπω γενέσθαι φωτὸς ἀνοσίου βροτῶν.</l>
<l>ξὺν οἷς σὺ μὴ κάλυπτε τὰς εὐδαίμονας</l>
<l>ἔργοις Ἀθήνας ἀνοσίοις ὑπηρετῶν,</l>
<l>ἀλλ’ ὥσπερ ἔλαβες τὸν ἱκέτην ἐχέγγυον,</l>
<l n="285">ῥύου με κἀκφύλασσε·  μηδέ μου κάρα</l>
<l>τὸ δυσπρόσοπτον εἰσορῶν ἀτιμάσῃς,</l>
<l>ἥκω γὰρ ἱερὸς εὐσεβής τε καὶ φέρων</l>
<l>ὄνησιν ἀστοῖς τοῖσδ’·  ὅταν δ’ ὁ κύριος</l>
<l>παρῇ τις, ὑμῶν ὅστις ἐστὶν ἡγεμών,</l>
<l n="290">τότ’  εἰσακούων πάντ’  ἐπιστήσει·  τὰ δὲ</l>
<l>μεταξὺ τούτου μηδαμῶς γίγνου κακός.</l></p></sp>
<sp>
<speaker>Χορός</speaker>
<p><l>ταρβεῖν μέν, ὦ γεραιέ, τἀνθυμήματα</l>
<l>πολλή ’στ’ ἀνάγκη τἀπὸ σοῦ· λόγοισι γὰρ</l>
<l>οὐκ ὠνόμασται βραχέσι·  τοὺς δὲ τῆσδε γῆς</l>
<l n="295">ἄνακτας ἀρκεῖ ταῦτά μοι διειδέναι.</l>
<milestone ed="p" n="296" unit="card"/></p></sp>
<sp>
<speaker>Οἰδίπους</speaker>
<p><l>καὶ ποῦ ’σθ’ ὁ κραίνων τῆσδε τῆς χώρας, ξένοι;</l></p></sp>
<sp>
<speaker>Χορός</speaker>
<p><l>πατρῷον ἄστυ γῆς ἔχει·  σκοπὸς δέ νιν,</l>
<l>ὃς κἀμὲ δεῦρ’ ἔπεμψεν, οἴχεται στελῶν.</l></p></sp>
<sp>
<speaker>Οἰδίπους</speaker>
<p><l>ἦ καὶ δοκεῖτε τοῦ τυφλοῦ τιν’ ἐντροπὴν</l>
<l n="300">ἢ φροντίδ’, ἕξειν, αὐτὸν ὥστ’  ἐλθεῖν πέλας;</l></p></sp>
<sp>
<speaker>Χορός</speaker>
<p><l>καὶ κάρθ’, ὅταν  περ τοὔνομ’ αἴσθηται τὸ σόν.</l></p></sp>
<sp>
<speaker>Οἰδίπους</speaker>
<p><l>τίς δ’ ἔσθ’ ὁ κείνῳ τοῦτο τοὔπος ἀγγελῶν;</l></p></sp>
<sp>
<speaker>Χορός</speaker>
<p><l>μακρὰ κέλευθος·  πολλὰ δ’ ἐμπόρων ἔπη</l>
<l>φιλεῖ πλανᾶσθαι, τῶν ἐκεῖνος ἀί̈ων,</l>
<l n="305">θάρσει, παρέσται.  πολὺ γάρ, ὦ γέρον, τὸ σὸν</l>
<l>ὄνομα διήκει πάντας, ὥστε κεἰ βραδὺς</l>
<l>εὕδει, κλύων σοῦ δεῦρ’ ἀφίξεται ταχύς.</l></p></sp>
<sp>
<speaker>Οἰδίπους</speaker>
<p><l>ἀλλ’ εὐτυχὴς ἵκοιτο τῇ θ’ αὑτοῦ πόλει</l>
<l>ἐμοί τε·  τίς γὰρ ἐσθλὸς οὐχ αὑτῷ φίλος;</l></p></sp>
<sp>
<speaker>Ἀντιγόνη</speaker>
<p><l n="310">ὦ Ζεῦ, τί λέξω;  ποῖ φρενῶν ἔλθω, πάτερ;</l></p></sp>
<sp>
<speaker>Οἰδίπους</speaker>
<p><l part="I">τί δ’ ἔστι, τέκνον Ἀντιγόνη;</l></p></sp>
<sp>
<speaker>Ἀντιγόνη</speaker>
<p><l part="F">γυναῖχ’ ὁρῶ</l>
<l>στείχουσαν ἡμῶν ἆσσον, Αἰτναίας ἐπὶ</l>
<l>πώλου βεβῶσαν·  κρατὶ δ’ ἡλιοστεγὴς</l>
<l>κυνῆ πρόσωπα Θεσσαλίς νιν ἀμπέχει.</l>
<l n="315">τί φῶ;</l>
<l>ἆρ’ ἔστιν; ἆρ’ οὐκ ἔστιν; ἢ γνώμη πλανᾷ;</l>
<l>καὶ φημὶ κἀπόφημι κοὐκ ἔχω τί φῶ.</l>
<l>τάλαινα.</l>
<l>οὐκ ἔστιν ἄλλη·  φαιδρὰ γοῦν ἀπ’ ὀμμάτων</l>
<l n="320">σαίνει με προσστείχουσα·  σημαίνει δ’ ὅτι</l>
<l>μόνης τόδ’ ἐστὶ δῆλον Ἰσμήνης κάρα.</l></p></sp>
<sp>
<speaker>Οἰδίπους</speaker>
<p><l part="I">πῶς εἶπας, ὦ παῖ;</l></p></sp>
<sp>
<speaker>Ἀντιγόνη</speaker>
<p><l part="F">παῖδα σήν, ἐμὴν δ’ ὁρᾶν</l>
<l>ὅμαιμον·  αὐδῇ δ’ αὐτίκ’ ἔξεστιν μαθεῖν.</l></p></sp>
<sp>
<speaker>Ἰσμήνη</speaker>
<p><l>ὦ δισσὰ πατρὸς καὶ κασιγνήτης ἐμοὶ</l>
<l n="325">ἥδιστα προσφωνήμαθ’, ὡς ὑμᾶς μόλις</l>
<l>εὑροῦσα λύπῃ δεύτερον μόλις βλέπω.</l></p></sp>
<sp>
<speaker>Οἰδίπους</speaker>
<p><l part="I">ὦ τέκνον, ἥκεις;</l></p></sp>
<sp>
<speaker>Ἰσμήνη</speaker>
<p><l part="F">ὦ πάτερ δύσμοιρ’ ὁρᾶν.</l></p></sp>
<sp>
<speaker>Οἰδίπους</speaker>
<p><l part="I">τέκνον, πέφηνας;</l></p></sp>
<sp>
<speaker>Ἰσμήνη</speaker>
<p><l part="F">οὐκ ἄνευ μόχθου γέ μοι.</l></p></sp>
<sp>
<speaker>Οἰδίπους</speaker>
<p><l part="I">πρόσψαυσον, ὦ παῖ.</l></p></sp>
<sp>
<speaker>Ἰσμήνη</speaker>
<p><l part="F">θιγγάνω δυοῖν ὁμοῦ.</l></p></sp>
<sp>
<speaker>Οἰδίπους</speaker>
<p><l part="I" n="330">ὦ σπέρμ’ ὅμαιμον.</l></p></sp>
<sp>
<speaker>Ἰσμήνη</speaker>
<p><l part="F">ὦ δυσάθλιαι τροφαί.</l></p></sp>
<sp>
<speaker>Οἰδίπους</speaker>
<p><l part="I">ἦ τῆσδε κἀμοῦ;</l></p></sp>
<sp>
<speaker>Ἰσμήνη</speaker>
<p><l part="F">δυσμόρου τ’ ἐμοῦ τρίτης.</l></p></sp>
<sp>
<speaker>Οἰδίπους</speaker>
<p><l part="I">τέκνον, τί δ’ ἦλθες;</l></p></sp>
<sp>
<speaker>Ἰσμήνη</speaker>
<p><l part="F">σῇ, πάτερ, προμηθίᾳ.</l></p></sp>
<sp>
<speaker>Οἰδίπους</speaker>
<p><l part="I">πότερα πόθοισι;</l></p></sp>
<sp>
<speaker>Ἰσμήνη</speaker>
<p><l part="F">καὶ λόγων γ’ αὐτάγγελος,</l>
<l>ξὺν ᾧπερ εἶχον οἰκετῶν πιστῷ μόνῳ.</l></p></sp>
<sp>
<speaker>Οἰδίπους</speaker>
<p><l n="335">οἱ δ’ αὐθόμαιμοι ποῦ νεανίαι πονεῖν;</l></p></sp>
<sp>
<speaker>Ἰσμήνη</speaker>
<p><l>εἴς’ οὗπέρ εἰσι·  δεινὰ τἀν κείνοις τανῦν.</l>
<milestone ed="p" n="337" unit="card"/></p></sp>
<sp>
<speaker>Οἰδίπους</speaker>
<p><l>ὦ πάντ’ ἐκείνω τοῖς ἐν Αἰγύπτῳ νόμοις</l>
<l>φύσιν κατεικασθέντε καὶ βίου τροφάς·</l>
<l>ἐκεῖ γὰρ οἱ μὲν ἄρσενες κατὰ στέγας</l>
<l n="340">θακοῦσιν ἱστουργοῦντες, αἱ δὲ  σύννομοι</l>
<l>τἄξω βίου τροφεῖα πορσύνους’ ἀεί.</l>
<l>σφῷν δ’, ὦ τέκν’, οὓς μὲν εἰκὸς ἦν πονεῖν τάδε,</l>
<l>κατ’ οἶκον οἰκουροῦσιν ὥστε παρθένοι,</l>
<l>σφὼ δ’ ἀντ’ ἐκείνων τἀμὰ δυστήνου κακὰ</l>
<l n="345">ὑπερπονεῖτον.  ἡ μὲν ἐξ ὅτου νέας</l>
<l>τροφῆς ἔληξε καὶ κατίσχυσεν δέμας,</l>
<l>ἀεὶ μεθ’ ἡμῶν δύσμορος πλανωμένη</l>
<l>γερονταγωγεῖ, πολλὰ μὲν κατ’ ἀγρίαν</l>
<l>ὕλην ἄσιτος νηλίπους τ’ ἀλωμένη,</l>
<l n="350">πολλοῖσι δ’ ὄμβροις ἡλίου τε καύμασιν</l>
<l>μοχθοῦσα τλήμων δεύτερ’ ἡγεῖται τὰ τῆς</l>
<l>οἴκοι διαίτης, εἰ πατὴρ τροφὴν ἔχοι.</l>
<l>σὺ δ’, ὦ τέκνον, πρόσθεν μὲν ἐξίκου πατρὶ</l>
<l>μαντεῖ’ ἄγουσα πάντα, Καδμείων λάθρᾳ,</l>
<l n="355">ἃ τοῦδ’ ἐχρήσθη σώματος, φύλαξ τέ μου</l>
<l>πιστὴ κατέστης, γῆς ὅτ’ ἐξηλαυνόμην·</l>
<l>νῦν δ’ αὖ τίν’ ἥκεις μῦθον, Ἰσμήνη, πατρὶ</l>
<l>φέρουσα; τίς ς’ ἐξῆρεν οἴκοθεν στόλος;</l>
<l>ἥκεις γὰρ οὐ κενή γε, τοῦτ’ ἐγὼ σαφῶς</l>
<l n="360">ἔξοιδα, μὴ οὐχὶ δεῖμ’ ἐμοὶ φέρουσά τι.</l></p></sp>
<sp>
<speaker>Ἰσμήνη</speaker>
<p><l>ἐγὼ τὰ μὲν παθήμαθ’ ἅπαθον, πάτερ,</l>
<l>ζητοῦσα τὴν σὴν ποῦ κατοικοίης τροφήν,</l>
<l>παρεῖς’ ἐάσω·  δὶς γὰρ οὐχὶ βούλομαι</l>
<l>πονοῦσά τ’ ἀλγεῖν καὶ λέγους’ αὖθις πάλιν.</l>
<l n="365">ἃ δ’ ἀμφὶ τοῖν σοῖν δυσμόροιν παίδοιν κακὰ</l>
<l>νῦν ἐστι, ταῦτα σημανοῦς’ ἐλήλυθα.</l>
<l>πρὶν μὲν γὰρ αὐτοῖς ἦν ἔρως  Κρέοντί τε</l>
<l>θρόνους ἐᾶσθαι μηδὲ χραίνεσθαι πόλιν,</l>
<l>λόγῳ σκοποῦσι τὴν πάλαι γένους φθοράν,</l>
<l n="370">οἵα κατέσχε τὸν σὸν ἄθλιον δόμον·</l>
<l>νῦν δ’ ἐκ θεῶν του κἀλιτηρίου  φρενὸς</l>
<l>εἰσῆλθε τοῖν τρὶς ἀθλίοιν ἔρις κακή,</l>
<l>ἀρχῆς λαβέσθαι καὶ κράτους τυραννικοῦ.</l>
<l>χὠ μὲν νεάζων καὶ χρόνῳ μείων γεγὼς</l>
<l n="375">τὸν πρόσθε γεννηθέντα Πολυνείκη θρόνων</l>
<l>ἀποστερίσκει, κἀξελήλακεν πάτρας.</l>
<l>ὁ δ’, ὡς καθ’ ἡμᾶς ἔσθ’ ὁ πληθύων λόγος,</l>
<l>τὸ κοῖλον Ἄργος βὰς φυγὰς προσλαμβάνει</l>
<l>κῆδός τε καινὸν καὶ ξυνασπιστὰς φίλους</l>
<l n="380">ὡς αὐτίκ’  Ἄργος ἢ τὸ Καδμείων πέδον</l>
<l>τιμῇ καθέξον ἢ πρὸς οὐρανὸν βιβῶν.</l>
<l>ταῦτ’ οὐκ ἀριθμός ἐστιν, ὦ πάτερ, λόγων,</l>
<l>ἀλλ’ ἔργα δεινά·  τοὺς δὲ σοὺς ὅπου  θεοὶ</l>
<l>πόνους κατοικτιοῦσιν οὐκ ἔχω μαθεῖν.</l>
<milestone ed="p" n="385" unit="card"/></p></sp>
<sp>
<speaker>Οἰδίπους</speaker>
<p><l n="385">ἤδη γὰρ ἔσχες ἐλπίδ’ ὡς ἐμοῦ θεοὺς</l>
<l>ὤραν τιν’ ἕξειν, ὥστε σωθῆναί ποτε;</l></p></sp>
<sp>
<speaker>Ἰσμήνη</speaker>
<p><l>ἔγωγε τοῖς νὺν γ’, ὦ πάτερ, μαντεύμασιν.</l></p></sp>
<sp>
<speaker>Οἰδίπους</speaker>
<p><l>ποίοισι τούτοις; τί δὲ τεθέσπισται, τέκνον;</l></p></sp>
<sp>
<speaker>Ἰσμήνη</speaker>
<p><l>σὲ τοῖς ἐκεῖ ζητητὸν ἀνθρώποις ποτὲ</l>
<l n="390">θανόντ’ ἔσεσθαι ζῶντά τ’ εὐσοίας  χάριν.</l></p></sp>
<sp>
<speaker>Οἰδίπους</speaker>
<p><l>τίς δ’ ἂν τοιοῦδ’ ὑπ’ ἀνδρὸς εὖ πράξειεν ἄν;</l></p></sp>
<sp>
<speaker>Ἰσμήνη</speaker>
<p><l>ἐν σοὶ τὰ κείνων  φασὶ γίγνεσθαι κράτη.</l></p></sp>
<sp>
<speaker>Οἰδίπους</speaker>
<p><l>ὅτ’ οὐκέτ’ εἰμί, τηνικαῦτ’ ἄρ’ εἴμ’ ἀνήρ;</l></p></sp>
<sp>
<speaker>Ἰσμήνη</speaker>
<p><l>νῦν γὰρ θεοί ς’ ὀρθοῦσι, πρόσθε δ’ ὤλλυσαν.</l></p></sp>
<sp>
<speaker>Οἰδίπους</speaker>
<p><l n="395">γέροντα δ’ ὀρθοῦν φλαῦρον ὃς νέος πέσῃ.</l></p></sp>
<sp>
<speaker>Ἰσμήνη</speaker>
<p><l>καὶ μὴν Κρέοντά γ’ ἴσθι σοι τούτων χάριν</l>
<l>ἥξοντα βαιοῦ κοὐχὶ μυρίου χρόνου.</l></p></sp>
<sp>
<speaker>Οἰδίπους</speaker>
<p><l>ὅπως τί δράσῃ,  θύγατερ; ἑρμήνευέ μοι.</l></p></sp>
<sp>
<speaker>Ἰσμήνη</speaker>
<p><l>ὥς ς’ ἄγχι γῆς στήσωσι Καδμείας, ὅπως</l>
<l n="400">κρατῶσι μὲν σοῦ, γῆς δὲ μὴ ’μβαίνῃς ὅρων.</l></p></sp>
<sp>
<speaker>Οἰδίπους</speaker>
<p><l>ἡ δ’ ὠφέλησις τίς θύρασι κειμένου;</l></p></sp>
<sp>
<speaker>Ἰσμήνη</speaker>
<p><l>κείνοις ὁ τύμβος δυστυχῶν ὁ σὸς βαρύς.</l></p></sp>
<sp>
<speaker>Οἰδίπους</speaker>
<p><l>κἄνευ θεοῦ τις τοῦτό γ’ ἂν γνώμῃ μάθοι.</l></p></sp>
<sp>
<speaker>Ἰσμήνη</speaker>
<p><l>τούτου χάριν τοίνυν σε προσθέσθαι πέλας</l>
<l n="405">χώρας θέλουσι, μηδ’ ἵν’ ἂν σαυτοῦ κρατοῖς.</l></p></sp>
<sp>
<speaker>Οἰδίπους</speaker>
<p><l>ἦ καὶ κατασκιῶσι Θηβαίᾳ κόνει;</l></p></sp>
<sp>
<speaker>Ἰσμήνη</speaker>
<p><l>ἀλλ’ οὐκ ἐᾷ τοὔμφυλον αἷμά ς’, ὦ πάτερ.</l></p></sp>
<sp>
<speaker>Οἰδίπους</speaker>
<p><l>οὐκ ἆρ’ ἐμοῦ γε μὴ κρατήσωσίν ποτε.</l></p></sp>
<sp>
<speaker>Ἰσμήνη</speaker>
<p><l>ἔσται ποτ’ ἆρα τοῦτο Καδμείοις βάρος.</l></p></sp>
<sp>
<speaker>Οἰδίπους</speaker>
<p><l n="410">ποίας φανείσης, ὦ τέκνον, συναλλαγῆς;</l></p></sp>
<sp>
<speaker>Ἰσμήνη</speaker>
<p><l>τῆς σῆς ὑπ’ ὀργῆς, σοῖς ὅταν στῶσιν τάφοις.</l></p></sp>
<sp>
<speaker>Οἰδίπους</speaker>
<p><l>ἃ δ’ ἐννέπεις, κλύουσα τοῦ λέγεις, τέκνον;</l></p></sp>
<sp>
<speaker>Ἰσμήνη</speaker>
<p><l>ἀνδρῶν θεωρῶν Δελφικῆς ἀφ’ ἑστίας.</l></p></sp>
<sp>
<speaker>Οἰδίπους</speaker>
<p><l>καὶ ταῦτ’ ἐφ’ ἡμῖν Φοῖβος εἰρηκὼς κυρεῖ;</l></p></sp>
<sp>
<speaker>Ἰσμήνη</speaker>
<p><l n="415">ὥς φασιν οἱ μολόντες εἰς Θήβης πέδον.</l></p></sp>
<sp>
<speaker>Οἰδίπους</speaker>
<p><l>παίδων τις οὖν ἤκουσε τῶν ἐμῶν τάδε;</l></p></sp>
<sp>
<speaker>Ἰσμήνη</speaker>
<p><l>ἄμφω γ’ ὁμοίως, κἀξεπίστασθον καλῶς.</l></p></sp>
<sp>
<speaker>Οἰδίπους</speaker>
<p><l>κᾆθ’ οἱ κάκιστοι τῶνδ’ ἀκούσαντες, πάρος</l>
<l>τοὐμοῦ πόθου προύθεντο τὴν τυραννίδα;</l></p></sp>
<sp>
<speaker>Ἰσμήνη</speaker>
<p><l n="420">ἀλγῶ κλύουσα ταῦτ’  ἐγώ, φέρω δ’  ὅμως.</l>
<milestone ed="p" n="421" unit="card"/></p></sp>
<sp>
<speaker>Οἰδίπους</speaker>
<p><l>ἀλλ’ οἱ θεοί σφιν μήτε τὴν πεπρωμένην</l>
<l>ἔριν κατασβέσειαν, ἔν τ’ ἐμοὶ τέλος</l>
<l>αὐτοῖν γένοιτο τῆσδε τῆς μάχης πέρι,</l>
<l>ἧς νῦν ἔχονται κἀπαναίρονται δόρυ·</l>
<l n="425">ὡς οὔτ’ ἂν ὃς νῦν σκῆπτρα καὶ θρόνους ἔχει</l>
<l>μείνειεν οὔτ’ ἂν οὑξεληλυθὼς πάλιν</l>
<l>ἔλθοι ποτ’ αὖθις·  οἵ γε τὸν φύσαντ’ ἐμὲ</l>
<l>οὕτως ἀτίμως πατρίδος ἐξωθούμενον</l>
<l>οὐκ ἔσχον οὐδ’ ἤμυναν, ἀλλ’ ἀνάστατος</l>
<l n="430">αὐτοῖς ἐπέμφθην κἀξεκηρύχθην φυγάς.</l>
<l>εἴποις ἂν ὡς θέλοντι τοῦτ’ ἐμοὶ τότε</l>
<l>πόλις τὸ δῶρον εἰκότως κατῄνεσεν.</l>
<l>οὐ δῆτ’, ἐπεί τοι τὴν μὲν αὐτίχ’ ἡμέραν,</l>
<l>ὁπηνίκ’ ἔζει θυμός, ἥδιστον δέ μοι</l>
<l n="435">τὸ κατθανεῖν ἦν καὶ τὸ λευσθῆναι πέτροις,</l>
<l>οὐδεὶς ἔρωτ’ ἐς τόνδ’  ἐφαίνετ’ ὠφελῶν·</l>
<l>χρόνῳ δ’, ὅτ’ ἤδη πᾶς ὁ μόχθος ἦν πέπων,</l>
<l>κἀμάνθανον τὸν θυμὸν ἐκδραμόντα μοι</l>
<l>μείζω κολαστὴν τῶν πρὶν ἡμαρτημένων,</l>
<l n="440">τὸ τηνίκ’  ἤδη τοῦτο μὲν πόλις βίᾳ</l>
<l>ἤλαυνέ μ’ ἐκ γῆς χρόνιον, οἱ δ’ ἐπωφελεῖν,</l>
<l>οἱ τοῦ πατρός, τῷ πατρὶ δυνάμενοι, τὸ δρᾶν</l>
<l>οὐκ ἠθέλησαν, ἀλλ’ ἔπους σμικροῦ χάριν</l>
<l>φυγάς σφιν ἔξω πτωχὸς ἠλώμην ἀεί.</l>
<l n="445">ἐκ ταῖνδε δ’, οὔσαιν παρθένοιν, ὅσον φύσις</l>
<l>δίδωσιν αὐταῖν, καὶ τροφὰς ἔχω βίου</l>
<l>καὶ  γῆς ἄδειαν καὶ γένους ἐπάρκεσιν·</l>
<l>τὼ δ’ ἀντὶ τοῦ φύσαντος εἱλέσθην θρόνους</l>
<l>καὶ σκῆπτρα κραίνειν καὶ τυραννεύειν χθονός.</l>
<l n="450">ἀλλ’ οὔ τι μὴ λάχωσι τοῦδε συμμάχου,</l>
<l>οὐδέ σφιν ἀρχῆς τῆσδε Καδμείας ποτὲ</l>
<l>ὄνησις ἥξει·  τοῦτ’ ἐγῷδα, τῆσδέ τε</l>
<l>μαντεῖ’ ἀκούων συννοῶν τε τἀξ ἐμοῦ</l>
<l>παλαίφαθ’ ἁμοὶ Φοῖβος ἤνυσέν ποτε.</l>
<l n="455">πρὸς ταῦτα καὶ Κρέοντα πεμπόντων ἐμοῦ</l>
<l>μαστῆρα, κεἴ τις ἄλλος ἐν πόλει σθένει.</l>
<l>ἐὰν γὰρ ὑμεῖς, ὦ ξένοι, θέληθ’ ὁμοῦ</l>
<l>προστάτισι ταῖς  σεμναῖσι δημούχοις θεαῖς</l>
<l>ἀλκὴν ποεῖσθαι, τῇδε τῇ πόλει μέγαν</l>
<l n="460">σωτῆρ’ ἀρεῖσθε, τοῖς δ’ ἐμοῖς ἐχθροῖς πόνους.</l>
<milestone ed="p" n="461" unit="card"/></p></sp>
<sp>
<speaker>Χορός</speaker>
<p><l>ἐπάξιος μέν, Οἰδίπους, κατοικτίσαι,</l>
<l>αὐτός τε παῖδές θ’ αἵδ’·  ἐπεὶ δὲ τῆσδε γῆς</l>
<l>σωτῆρα σαυτὸν τῷδ’ ἐπεμβάλλεις λόγῳ,</l>
<l>παραινέσαι σοι βούλομαι τὰ σύμφορα.</l></p></sp>
<sp>
<speaker>Οἰδίπους</speaker>
<p><l n="465">ὦ φίλταθ’, ὡς νῦν πᾶν τελοῦντι προξένει.</l></p></sp>
<sp>
<speaker>Χορός</speaker>
<p><l>θοῦ νῦν καθαρμὸν τῶνδε δαιμόνων, ἐφ’ ἃς</l>
<l>τὸ πρῶτον ἵκου καὶ κατέστειψας πέδον.</l></p></sp>
<sp>
<speaker>Οἰδίπους</speaker>
<p><l>τρόποισι ποίοις; ὦ ξένοι, διδάσκετε.</l></p></sp>
<sp>
<speaker>Χορός</speaker>
<p><l>πρῶτον μὲν ἱερὰς ἐξ ἀειρύτου χοὰς</l>
<l n="470">κρήνης ἐνεγκοῦ,  δι’ ὁσίων χειρῶν θιγών.</l></p></sp>
<sp>
<speaker>Οἰδίπους</speaker>
<p><l>ὅταν δὲ τοῦτο χεῦμ’ ἀκήρατον λάβω;</l></p></sp>
<sp>
<speaker>Χορός</speaker>
<p><l>κρατῆρές εἰσιν, ἀνδρὸς εὔχειρος τέχνη,</l>
<l>ὧν κρᾶτ’ ἔρεψον καὶ λαβὰς ἀμφιστόμους.</l></p></sp>
<sp>
<speaker>Οἰδίπους</speaker>
<p><l>θαλλοῖσιν ἢ κρόκαισιν, ἢ ποίῳ τρόπῳ;</l></p></sp>
<sp>
<speaker>Χορός</speaker>
<p><l n="475">οἰός  γε νεαρᾶς νεοπόκῳ μαλλῷ λαβών.</l></p></sp>
<sp>
<speaker>Οἰδίπους</speaker>
<p><l>εἶεν·  τὸ δ’ ἔνθεν ποῖ τελευτῆσαί με χρή;</l></p></sp>
<sp>
<speaker>Χορός</speaker>
<p><l>χοὰς χέασθαι στάντα πρὸς πρώτην ἕω.</l></p></sp>
<sp>
<speaker>Οἰδίπους</speaker>
<p><l>ἦ τοῖσδε κρωσσοῖς οἷς λέγεις χέω τάδε;</l></p></sp>
<sp>
<speaker>Χορός</speaker>
<p><l>τρισσάς γε πηγάς·  τὸν τελευταῖον δ’ ὅλον.</l></p></sp>
<sp>
<speaker>Οἰδίπους</speaker>
<p><l n="480">τοῦ τόνδε πλήσας θῶ; δίδασκε καὶ τόδε.</l></p></sp>
<sp>
<speaker>Χορός</speaker>
<p><l>ὕδατος, μελίσσης·  μηδὲ προσφέρειν μέθυ.</l></p></sp>
<sp>
<speaker>Οἰδίπους</speaker>
<p><l>ὅταν δὲ τούτων γῆ μελάμφυλλος τύχῃ;</l></p></sp>
<sp>
<speaker>Χορός</speaker>
<p><l>τρὶς ἐννέ’ αὐτῇ κλῶνας ἐξ ἀμφοῖν χεροῖν</l>
<l>τιθεὶς ἐλαίας τάσδ’ ἐπεύχεσθαι λιτάς.</l></p></sp>
<sp>
<speaker>Οἰδίπους</speaker>
<p><l n="485">τούτων ἀκοῦσαι βούλομαι·  μέγιστα γάρ.</l></p></sp>
<sp>
<speaker>Χορός</speaker>
<p><l>ὥς σφας καλοῦμεν Εὐμενίδας, ἐξ εὐμενῶν</l>
<l>στέρνων δέχεσθαι τὸν ἱκέτην σωτήριον,</l>
<l>αἰτοῦ σύ τ’ αὐτὸς κεἴ τις ἄλλος ἀντὶ σοῦ,</l>
<l>ἄπυστα φωνῶν μηδὲ μηκύνων βοήν·</l>
<l n="490">ἔπειτ’  ἀφέρπειν ἄστροφος.   καὶ ταῦτά σοι</l>
<l>δράσαντι θαρσῶν ἂν παρασταίην ἐγώ·</l>
<l>ἄλλως δὲ δειμαίνοιμ’ ἄν, ὦ ξέν’, ἀμφὶ σοι.</l></p></sp>
<sp>
<speaker>Οἰδίπους</speaker>
<p><l>ὦ παῖδε, κλύετον τῶνδε προσχώρων ξένων;</l></p></sp>
<sp>
<speaker>Ἀντιγόνη</speaker>
<p><l>ἠκούσαμέν τε χὤ  τι δεῖ πρόστασσε δρᾶν.</l></p></sp>
<sp>
<speaker>Οἰδίπους</speaker>
<p><l n="495">ἐμοὶ μὲν οὐχ ὁδωτά·  λείπομαι γὰρ ἐν</l>
<l>τῷ μὴ δύνασθαι μήδ’ ὁρᾶν, δυοῖν κακοῖν·</l>
<l>σφῷν δ’ ἁτέρα μολοῦσα πραξάτω τάδε.</l>
<l>ἀρκεῖν γὰρ οἶμαι κἀντὶ μυρίων μίαν</l>
<l>ψυχὴν τάδ’ ἐκτίνουσαν, ἢν εὔνους παρῇ.</l>
<l n="500">ἀλλ’ ἐν τάχει τι πράσσετον·  μόνον δέ με</l>
<l>μὴ λείπετ’·  οὐ γὰρ ἂν σθένοι τοὐμὸν δέμας</l>
<l>ἔρημον ἕρπειν οὐδ’ ὑφηγητοῦ δίχα.</l></p></sp>
<sp>
<speaker>Ἰσμήνη</speaker>
<p><l>ἀλλ’ εἶμ’ ἐγὼ τελοῦσα·  τὸν τόπον δ’ ἵνα</l>
<l>χρῆσταί μ’ ἐφευρεῖν, τοῦτο βούλομαι μαθεῖν.</l></p></sp>
<sp>
<speaker>Χορός</speaker>
<p><l n="505">τοὐκεῖθεν ἄλσους, ὦ ξένη, τοῦδ’·  ἢν δέ του</l>
<l>σπάνιν τιν’ ἴσχῃς, ἔστ’ ἔποικος ὃς φράσει.</l></p></sp>
<sp>
<speaker>Ἰσμήνη</speaker>
<p><l>χωροῖμ’ ἂν ἐς τόδ’·  Ἀντιγόνη, σὺ δ’ ἐνθάδε</l>
<l>φύλασσε πατέρα τόνδε·  τοῖς τεκοῦσι γὰρ</l>
<l>οὐδ’ εἰ πονεῖ τις, δεῖ  πόνου μνήμην ἔχειν.</l>
<milestone ed="p" n="510" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l n="510">δεινὸν μὲν τὸ πάλαι κείμενον ἤδη κακόν, ὦ ξεῖν’, ἐπεγείρειν·</l>
<l>ὅμως δ’ ἔραμαι πυθέσθαι</l></p></sp>
<sp><speaker>Οἰδίπους</speaker>
<p><l>τί τοῦτο;</l></p></sp>
<sp><speaker>Χορός</speaker>
<p><l>τᾶς δειλαίας ἀπόρου φανείσας</l>
<l>ἀλγηδόνος, ᾇ ξυνέστας.</l></p></sp>
<sp><speaker>Οἰδίπους</speaker>
<p><l n="515">μὴ πρὸς ξενίας ἀνοίξῃς</l>
<l>τᾶς σᾶς ἃ πέπονθ’ ἀναιδῆ.</l></p></sp>
<sp><speaker>Χορός</speaker>
<p><l>τό τοι πολὺ καὶ μηδαμὰ λῆγον</l>
<l>χρῄζω,  ξεῖν’, ὀρθὸν ἄκουσμ’ ἀκοῦσαι.</l></p></sp>
<sp><speaker>Οἰδίπους</speaker>
<p><l part="I">ὤμοι.</l></p></sp>
<sp><speaker>Χορός</speaker>
<p><l part="M">στέρξον, ἱκετεύω.</l></p></sp>
<sp><speaker>Οἰδίπους</speaker>
<p><l part="F">φεῦ φεῦ.</l></p></sp>
<sp><speaker>Χορός</speaker>
<p><l n="520">πείθου·  κἀγὼ γὰρ ὅσον σὺ προσχρῄζεις.</l>
<milestone ed="p" n="521" unit="card"/></p></sp></div2>
<div2 type="antistrophe" n="1">
<sp><speaker>Οἰδίπους</speaker>
<p><l>ἤνεγκ’ οὖν κακότατ’, ὦ ξένοι, ἤνεγκ’ ἀέκων μέν,</l>
<l>θεὸς ἴστω,</l>
<l>τούτων δ’ αὐθαίρετον οὐδέν.</l></p></sp>
<sp><speaker>Χορός</speaker>
<p><l>ἀλλ’  ἐς τί;</l></p></sp>
<sp><speaker>Οἰδίπους</speaker>
<p><l n="525">κακᾷ μ’ εὐνᾷ πόλις οὐδὲν ἴδριν</l>
<l>γάμων ἐνέδησεν ἄτᾳ.</l></p></sp>
<sp><speaker>Χορός</speaker>
<p><l>ἦ ματρόθεν, ὡς ἀκούω,</l>
<l>δυσώνυμα λέκτρ’ ἐπλήσω;</l></p></sp>
<sp><speaker>Οἰδίπους</speaker>
<p><l>ὤμοι θάνατος μὲν τάδ’ ἀκούειν,</l>
<l n="530">ὦ ξεῖν’·  αὗται δὲ δύ’ ἐξ ἐμοῦ μὲν</l></p></sp>
<sp><speaker>Χορός</speaker>
<p><l>πῶς φῄς;</l></p></sp>
<sp><speaker>Οἰδίπους</speaker>
<p><l>παῖδε, δύο δ’ ἄτα</l></p></sp>
<sp><speaker>Χορός</speaker>
<p><l n="532b">ὦ Ζεῦ.</l></p></sp>
<sp><speaker>Οἰδίπους</speaker>
<p><l>ματρὸς κοινᾶς ἀπέβλαστον ὠδῖνος.</l>
<milestone ed="p" n="534" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>σαί τ’ εἴς’ ἄρ’  ἀπόγονοί τε καὶ </l></p></sp>
<sp><speaker>Οἰδίπους</speaker>
<p><l n="535">κοιναί γε πατρὸς ἀδελφεαί.</l></p></sp>
<sp><speaker>Χορός</speaker>
<p><l part="I">ἰώ.</l></p></sp>
<sp><speaker>Οἰδίπους</speaker>
<p><l part="F">ἰὼ δῆτα μυρίων γ’ ἐπιστροφαὶ κακῶν.</l></p></sp>
<sp><speaker>Χορός</speaker>
<p><l part="I">ἔπαθες</l></p></sp>
<sp><speaker>Οἰδίπους</speaker>
<p><l part="F">ἔπαθον ἄλαστ’ ἔχειν.</l></p></sp>
<sp><speaker>Χορός</speaker>
<p><l part="I">ἔρεξας</l></p></sp>
<sp><speaker>Οἰδίπους</speaker>
<p><l part="M">οὐκ ἔρεξα.</l></p></sp>
<sp><speaker>Χορός</speaker>
<p><l part="M">τί γάρ;</l></p></sp>
<sp><speaker>Οἰδίπους</speaker>
<p><l part="F">ἐδεξάμην</l>
<l n="540">δῶρον, ὃ μήποτ’ ἐγὼ ταλακάρδιος</l>
<l>ἐπωφέλησας  πόλεος ἐξελέσθαι.</l>
<milestone ed="p" n="542" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>δύστανε, τί γάρ; ἔθου φόνον</l></p></sp>
<sp><speaker>Οἰδίπους</speaker>
<p><l>τί τοῦτο; τί δ’ ἐθέλεις μαθεῖν;</l></p></sp>
<sp><speaker>Χορός</speaker>
<p><l part="I">πατρός;</l></p></sp>
<sp><speaker>Οἰδίπους</speaker>
<p><l part="F">παπαῖ. δευτέραν ἔπαισας, ἐπὶ νόσῳ νόσον,</l></p></sp>
<sp><speaker>Χορός</speaker>
<p><l part="I" n="545">ἔκανες</l></p></sp>
<sp><speaker>Οἰδίπους</speaker>
<p><l part="F">ἔκανον.  ἔχει δέ μοι</l></p></sp>
<sp><speaker>Χορός</speaker>
<p><l part="I">τί τοῦτο;</l></p></sp>
<sp><speaker>Οἰδίπους</speaker>
<p><l part="M">πρὸς δίκας τι.</l></p></sp>
<sp><speaker>Χορός</speaker>
<p><l part="M">τί γάρ;</l></p></sp>
<sp><speaker>Οἰδίπους</speaker>
<p><l part="F">ἐγὼ φράσω.</l>
<l>καὶ  γὰρ ἄν, οὓς ἐφόνευς’, ἔμ’ ἀπώλεσαν·</l>
<l>νόμῳ δὲ καθαρός,  ἄϊδρις εἰς τόδ’ ἦλθον.</l>
<milestone ed="p" n="549" unit="card"/></p></sp></div2></div1>
<div1 type="episode">
<sp>
<speaker>Χορός</speaker>
<p><l>καὶ  μὴν ἄναξ ὅδ’ ἡμὶν Αἰγέως γόνος</l>
<l n="550">Θησεὺς κατ’  ὀμφὴν σὴν ἐφ’  ἁστάλη    πάρα.</l></p></sp>
<sp>
<speaker>Θησεύς</speaker>
<p><l>πολλῶν ἀκούων ἔν τε τῷ πάρος χρόνῳ</l>
<l>τὰς αἱματηρὰς ὀμμάτων διαφθορὰς</l>
<l>ἔγνωκά ς’, ὦ παῖ Λαί̈ου, τανῦν θ’ ὁδοῖς</l>
<l n="555">ἐν ταῖσδ’ ἀκούων μᾶλλον ἐξεπίσταμαι.</l>
<l>σκευή τε γάρ σε καὶ τὸ δύστηνον κάρα</l>
<l>δηλοῦτον ἡμῖν ὄνθ’ ὃς εἶ, καί ς’ οἰκτίσας</l>
<l>θέλω ’περέσθαι, δύσμορ’ Οἰδίπους, τίνα</l>
<l n="560">πόλεως ἐπέστης προστροπὴν ἐμοῦ τ’  ἔχων,</l>
<l>αὐτός τε χἠ σὴ δύσμορος παραστάτις.</l>
<l>δίδασκε·  δεινὴν γάρ τιν’ ἂν πρᾶξιν τύχοις</l>
<l>λέξας ὁποίας ἐξαφισταίμην ἐγώ,</l>
<l>ὃς οἶδα καὐτὸς ὡς ἐπαιδεύθην ξένος,</l>
<l>ὥσπερ σύ, χὢς εἷς πλεῖστ’ ἀνὴρ ἐπὶ ξένης</l>
<l n="565">ἤθλησα κινδυνεύματ’ ἐν τὠμῷ κάρᾳ·</l>
<l>ὥστε ξένον γ’ ἂν οὐδέν’ ὄνθ’, ὥσπερ σὺ νῦν,</l>
<l>ὑπεκτραποίμην μὴ οὐ συνεκσῴζειν·  ἐπεὶ</l>
<l>ἔξοιδ’ ἀνὴρ ὢν χὤτι τῆς εἰς αὔριον</l>
<l>οὐδὲν πλέον μοι σοῦ μέτεστιν ἡμέρας.</l></p></sp>
<sp>
<speaker>Οἰδίπους</speaker>
<p><l>Θησεῦ, τὸ σὸν γενναῖον ἐν σμικρῷ λόγῳ</l>
<l n="570">παρῆκεν, ὥστε βραχέα μοι δεῖσθαι φράσαι.</l>
<l>σὺ γάρ μ’ ὅς εἰμι κἀφ’ ὅτου πατρὸς γεγὼς</l>
<l>καὶ γῆς ὁποίας ἦλθον, εἰρηκὼς κυρεῖς·</l>
<l>ὥστ’ ἐστί μοι τὸ λοιπὸν οὐδὲν ἄλλο πλὴν</l>
<l>εἰπεῖν ἃ χρῄζω, χὠ λόγος διοίχεται.</l></p></sp>
<sp>
<speaker>Θησεύς</speaker>
<p><l n="575">τοῦτ’ αὐτὸ νῦν δίδασχ’, ὅπως ἂν ἐκμάθω.</l></p></sp>
<sp>
<speaker>Οἰδίπους</speaker>
<p><l>δώσων ἱκάνω τοὐμὸν ἄθλιον δέμας</l>
<l>σοὶ δῶρον, οὐ σπουδαῖον εἰς ὄψιν· τὰ δὲ</l>
<l>κέρδη παρ’ αὐτοῦ κρείσσον’ ἢ μορφὴ καλή.</l>
<milestone ed="p" n="579" unit="card"/></p></sp>
<sp>
<speaker>Θησεύς</speaker>
<p><l>ποῖον δὲ κέρδος ἀξιοῖς ἥκειν φέρων;</l></p></sp>
<sp>
<speaker>Οἰδίπους</speaker>
<p><l n="580">χρόνῳ μάθοις ἄν, οὐχὶ τῷ παρόντι που.</l></p></sp>
<sp>
<speaker>Θησεύς</speaker>
<p><l>ποίῳ γὰρ ἡ σὴ προσφορὰ δηλώσεται;</l></p></sp>
<sp>
<speaker>Οἰδίπους</speaker>
<p><l>ὅταν θάνω ’γὼ   καὶ σύ μου ταφεὺς γένῃ</l></p></sp>
<sp>
<speaker>Θησεύς</speaker>
<p><l>τὰ λοίσθι’ αἰτεῖ τοῦ βίου, τὰ δ’ ἐν μέσῳ</l>
<l>ἢ λῆστιν ἴσχεις ἢ δι’ οὐδενὸς ποεῖ.</l></p></sp>
<sp>
<speaker>Οἰδίπους</speaker>
<p><l n="585">ἐνταῦθα γάρ μοι κεῖνα συγκομίζεται.</l></p></sp>
<sp>
<speaker>Θησεύς</speaker>
<p><l>ἀλλ’ ἐν βραχεῖ δὴ τήνδε μ’ ἐξαιτεῖ χάριν.</l></p></sp>
<sp>
<speaker>Οἰδίπους</speaker>
<p><l>ὅρα γε μήν·  οὐ σμικρός, οὔχ, ἁγὼν ὅδε.</l></p></sp>
<sp>
<speaker>Θησεύς</speaker>
<p><l>πότερα τὰ τῶν σῶν ἐκγόνων κἀμοῦ  λέγεις;&mdash;</l></p></sp>
<sp>
<speaker>Οἰδίπους</speaker>
<p><l>κεῖνοι κομίζειν κεῖς’ ἄναξ, χρῄζουσί με.</l></p></sp>
<sp>
<speaker>Θησεύς</speaker>
<p><l n="590">ἀλλ’  εἰ θέλοντά γ’  οὐδὲ σοὶ φεύγειν καλόν.</l></p></sp>
<sp>
<speaker>Οἰδίπους</speaker>
<p><l>ἀλλ’ οὐδ’, ὅτ’ αὐτὸς ἤθελον, παρίεσαν.</l></p></sp>
<sp>
<speaker>Θησεύς</speaker>
<p><l>ὦ μῶρε, θυμὸς δ’ ἐν κακοῖς οὐ ξύμφορον.</l></p></sp>
<sp>
<speaker>Οἰδίπους</speaker>
<p><l>ὅταν μάθῃς μου, νουθέτει, τανῦν δ’ ἔα.</l></p></sp>
<sp>
<speaker>Θησεύς</speaker>
<p><l>δίδασκ’·  ἄνευ γνώμης γὰρ οὔ με χρὴ λέγειν.</l></p></sp>
<sp>
<speaker>Οἰδίπους</speaker>
<p><l n="595">πέπονθα, Θησεῦ, δεινὰ πρὸς κακοῖς κακά.</l></p></sp>
<sp>
<speaker>Θησεύς</speaker>
<p><l>ἦ τὴν παλαιὰν ξυμφορὰν γένους ἐρεῖς;</l></p></sp>
<sp>
<speaker>Οἰδίπους</speaker>
<p><l>οὐ δῆτ’, ἐπεὶ πᾶς τοῦτό γ’ Ἑλλήνων θροεῖ.</l></p></sp>
<sp>
<speaker>Θησεύς</speaker>
<p><l>τί γὰρ τὸ μεῖζον ἢ κατ’ ἄνθρωπον νοσεῖς;</l></p></sp>
<sp>
<speaker>Οἰδίπους</speaker>
<p><l>οὕτως ἔχει μοι.  γῆς ἐμῆς ἀπηλάθην</l>
<l n="600">πρὸς τῶν ἐμαυτοῦ σπερμάτων·  ἔστιν δέ μοι</l>
<l>πάλιν κατελθεῖν μήποθ’, ὡς πατροκτόνῳ.</l></p></sp>
<sp>
<speaker>Θησεύς</speaker>
<p><l>πῶς δῆτα ς’ ἂν πεμψαίαθ’, ὥστ’ οἰκεῖν δίχα;</l></p></sp>
<sp>
<speaker>Οἰδίπους</speaker>
<p><l>τὸ θεῖον αὐτοὺς ἐξαναγκάσει στόμα.</l></p></sp>
<sp>
<speaker>Θησεύς</speaker>
<p><l>ποῖον πάθος δείσαντας ἐκ χρηστηρίων;</l></p></sp>
<sp>
<speaker>Οἰδίπους</speaker>
<p><l n="605">ὅτι σφ’ ἀνάγκη τῇδε πληγῆναι χθονί.</l></p></sp>
<sp>
<speaker>Θησεύς</speaker>
<p><l>καὶ πῶς γένοιτ’ ἂν τἀμὰ κἀκείνων πικρά;</l>
<milestone ed="p" n="607" unit="card"/></p></sp>
<sp>
<speaker>Οἰδίπους</speaker>
<p><l>ὦ φίλτατ’ Αἰγέως παῖ, μόνοις οὐ γίγνεται</l>
<l>θεοῖσι γῆρας οὐδὲ κατθανεῖν ποτε.</l>
<l>τὰ δ’ ἄλλα συγχεῖ πάνθ’ ὁ παγκρατὴς χρόνος.</l>
<l n="610">φθίνει μὲν ἰσχὺς γῆς, φθίνει δὲ σώματος,</l>
<l>θνῄσκει δὲ πίστις, βλαστάνει δ’ ἀπιστία,</l>
<l>καὶ πνεῦμα ταὐτὸν οὔποτ’ οὔτ’ ἐν ἀνδράσιν</l>
<l>φίλοις βέβηκεν οὔτε πρὸς πόλιν πόλει.</l>
<l>τοῖς μὲν γὰρ ἤδη, τοῖς δ’ ἐν ὑστέρῳ χρόνῳ</l>
<l n="615">τὰ τερπνὰ πικρὰ γίγνεται καὖθις φίλα.</l>
<l>καὶ ταῖσι Θήβαις εἰ τανῦν εὐημερεῖ</l>
<l>καλῶς τὰ πρὸς σέ, μυρίας ὁ μυρίος</l>
<l>χρόνος τεκνοῦται νύκτας ἡμέρας τ’ ἰών,</l>
<l>ἐν αἷς τὰ νῦν ξύμφωνα δεξιώματα</l>
<l n="620">δόρει διασκεδῶσιν ἐκ σμικροῦ λόγου·</l>
<l>ἵν’ οὑμὸς εὕδων καὶ κεκρυμμένος νέκυς</l>
<l>ψυχρός ποτ’ αὐτῶν θερμὸν αἷμα πίεται,</l>
<l>εἰ Ζεὺς ἔτι Ζεὺς χὠ Διὸς Φοῖβος σαφής.</l>
<l>ἀλλ’ οὐ γὰρ αὐδᾶν ἡδὺ τἀκίνητ’ ἔπη,</l>
<l n="625">ἔα μ’ ἐν οἷσιν ἠρξάμην, τὸ σὸν μόνον</l>
<l>πιστὸν φυλάσσων, κοὔποτ’ Οἰδίπουν ἐρεῖς</l>
<l>ἀχρεῖον οἰκητῆρα δέξασθαι τόπων</l>
<l>τῶν ἐνθάδ’, εἴπερ μὴ θεοὶ ψεύσουσί με.</l></p></sp>
<sp>
<speaker>Χορός</speaker>
<p><l>ἄναξ, πάλαι καὶ ταῦτα καὶ τοιαῦτ’ ἔπη</l>
<l n="630">γῇ τῇδ’ ὅδ’ ἁνὴρ ὡς τελῶν ἐφαίνετο.</l></p></sp>
<sp>
<speaker>Θησεύς</speaker>
<p><l>τίς δῆτ’ ἂν ἀνδρὸς εὐμένειαν ἐκβάλοι</l>
<l>τοιοῦδ’, ὅτῳ πρῶτον μὲν ἡ δορύξενος</l>
<l>κοινή παρ’ ἡμῖν αἰέν ἐστιν ἑστία;</l>
<l>ἔπειτα δ’ ἱκέτης δαιμόνων ἀφιγμένος</l>
<l n="635">γῇ τῇδε κἀμοὶ δασμὸν οὐ σμικρὸν τίνει.</l>
<l>ἁγὼ σεβισθεὶς οὔποτ’ ἐκβαλῶ χάριν</l>
<l>τὴν τοῦδε, χώρᾳ δ’ ἔμπολιν  κατοικιῶ.</l>
<l>εἰ δ’ ἐνθάδ’ ἡδὺ τῷ ξένῳ μίμνειν, σέ νιν</l>
<l>τάξω φυλάσσειν, εἴτ’ ἐμοῦ στείχειν μέτα,</l>
<l n="640">τόδ’  ἡδύ, τούτων, Οἰδίπους, δίδωμί σοι</l>
<l>κρίναντι χρῆσθαι·  τῇδε γὰρ ξυνοίσομαι.</l>
<milestone ed="p" n="642" unit="card"/></p></sp>
<sp>
<speaker>Οἰδίπους</speaker>
<p><l>ὦ Ζεῦ, διδοίης τοῖσι τοιούτοισιν εὖ.</l></p></sp>
<sp>
<speaker>Θησεύς</speaker>
<p><l>τί δῆτα χρῄζεις; ἦ δόμους στείχειν ἐμούς;</l></p></sp>
<sp>
<speaker>Οἰδίπους</speaker>
<p><l>εἴ μοι θέμις γ’ ἦν·  ἀλλ’ ὁ χῶρός ἐσθ’ ὅδε,</l></p></sp>
<sp>
<speaker>Θησεύς</speaker>
<p><l n="645">ἐν ᾧ τί πράξεις; οὐ γὰρ ἀντιστήσομαι.</l></p></sp>
<sp>
<speaker>Οἰδίπους</speaker>
<p><l>ἐν ᾧ κρατήσω τῶν ἔμ’ ἐκβεβληκότων.</l></p></sp>
<sp>
<speaker>Θησεύς</speaker>
<p><l>μέγ’ ἂν λέγοις δώρημα τῆς συνουσίας.</l></p></sp>
<sp>
<speaker>Οἰδίπους</speaker>
<p><l>εἰ σοί γ’ ἅπερ φῂς ἐμμενεῖ τελοῦντί μοι.</l></p></sp>
<sp>
<speaker>Θησεύς</speaker>
<p><l>θάρσει τὸ τοῦδέ γ’ ἀνδρός·  οὔ σε μὴ προδῶ.</l></p></sp>
<sp>
<speaker>Οἰδίπους</speaker>
<p><l n="650">οὔτοι ς’ ὑφ’ ὅρκου γ’ ὡς κακὸν πιστώσομαι.</l></p></sp>
<sp>
<speaker>Θησεύς</speaker>
<p><l>οὔκουν πέρα γ’ ἂν οὐδὲν ἢ λόγῳ φέροις.</l></p></sp>
<sp>
<speaker>Οἰδίπους</speaker>
<p><l part="I">πῶς οὖν ποήσεις;</l></p></sp>
<sp>
<speaker>Θησεύς</speaker>
<p><l part="F">τοῦ μάλιστ’ ὄκνος ς’ ἔχει;</l></p></sp>
<sp>
<speaker>Οἰδίπους</speaker>
<p><l part="I">ἥξουσιν ἄνδρες</l></p></sp>
<sp>
<speaker>Θησεύς</speaker>
<p><l part="F">ἀλλὰ τοῖσδ’ ἔσται μέλον.</l></p></sp>
<sp>
<speaker>Οἰδίπους</speaker>
<p><l part="I">ὅρα με λείπων</l></p></sp>
<sp>
<speaker>Θησεύς</speaker>
<p><l part="F">μὴ δίδασχ’ ἃ χρή με δρᾶν.</l></p></sp>
<sp>
<speaker>Οἰδίπους</speaker>
<p><l part="I" n="655">ὀκνοῦντ’ ἀνάγκη.</l></p></sp>
<sp>
<speaker>Θησεύς</speaker>
<p><l part="F">τοὐμὸν οὐκ ὀκνεῖ κέαρ.</l></p></sp>
<sp>
<speaker>Οἰδίπους</speaker>
<p><l part="I">οὐκ οἶσθ’ ἀπειλὰς</l></p></sp>
<sp>
<speaker>Θησεύς</speaker>
<p><l part="F">οἶδ’ ἐγώ σε μή τινα</l>
<l>ἐνθένδ’ ἀπάξοντ’ ἄνδρα πρὸς βίαν ἐμοῦ.</l>
<l>πολλαὶ δ’ ἀπειλαὶ πολλὰ δὴ μάτην ἔπη</l>
<l>θυμῷ κατηπείλησαν, ἀλλ’ ὁ νοῦς ὅταν</l>
<l n="660">αὑτοῦ γένηται, φροῦδα τἀπειλήματα.</l>
<l>κείνοις δ’ ἴσως κεἰ δείν’ ἐπερρώσθη λέγειν</l>
<l>τῆς σῆς ἀγωγῆς, οἶδ’ ἐγώ, φανήσεται</l>
<l>μακρὸν τὸ δεῦρο πέλαγος οὐδὲ πλώσιμον.</l>
<l>θαρσεῖν μὲν οὖν ἔγωγε κἂν ἐμῆς ἄνευ</l>
<l n="665">γνώμης ἐπαινῶ,    Φοῖβος εἰ προὔπεμψέ σε·</l>
<l>ὅμως δὲ κἀμοῦ μὴ παρόντος οἶδ’ ὅτι</l>
<l>τοὐμὸν φυλάξει ς’ ὄνομα μὴ πάσχειν κακῶς.</l>
<milestone ed="p" n="668" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>εὐίππου, ξένε, τᾶσδε χώρας</l>
<l>ἵκου τὰ κράτιστα γᾶς ἔπαυλα,</l>
<l n="670">τὸν ἀργῆτα Κολωνόν, ἔνθ’</l>
<l>ἁ λίγεια μινύρεται</l>
<l>θαμίζουσα μάλιστ’ ἀηδὼν</l>
<l>χλωραῖς ὑπὸ βάσσαις,</l>
<l>τὸν οἰνωπὸν ἔχουσα κισσὸν</l>
<l n="675">καὶ τὰν ἄβατον θεοῦ</l>
<l>φυλλάδα μυριόκαρπον ἀνήλιον</l>
<l>ἀνήνεμόν τε πάντων</l>
<l>χειμώνων· ἵν’ ὁ βακχιώτας</l>
<l>ἀεὶ Διόνυσος ἐμβατεύει</l>
<l n="680">θεαῖς ἀμφιπολῶν τιθήναις.</l>
<milestone ed="p" n="681" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>θάλλει δ’ οὐρανίας ὑπ’  ἄχνας</l>
<l>ὁ καλλίβοτρυς κατ’ ἦμαρ ἀεὶ</l>
<l>νάρκισσος, μεγάλαιν θεαῖν</l>
<l>ἀρχαῖον στεφάνωμ’, ὅ τε</l>
<l n="685">χρυσαυγὴς κρόκος·  οὐδ’ ἄϋπνοι</l>
<l>κρῆναι μινύθουσιν</l>
<l>Κηφισοῦ  νομάδες ῥεέθρων,</l>
<l>ἀλλ’ αἰὲν ἐπ’ ἤματι</l>
<l>ὠκυτόκος πεδίων ἐπινίσσεται</l>
<l n="690">ἀκηράτῳ σὺν ὄμβρῳ</l>
<l>στερνούχου χθονός·  οὐδὲ Μουσᾶν</l>
<l>χοροί νιν ἀπεστύγησαν οὐδ’ ἁ</l>
<milestone ed="p" n="694" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>χρυσάνιος Ἀφροδίτα.</l>
<l n="695">ἔστιν δ’ οἷον ἐγὼ γᾶς Ἀσίας οὐκ ἐπακούω</l>
<l>οὐδ’ ἐν τᾷ μεγάλᾳ Δωρίδι νάσῳ Πέλοπος πώποτε βλαστὸν</l>
<l>φύτευμ’ ἀχείρωτον αὐτόποιον,</l>
<l>ἐγχέων φόβημα δαί̈ων,</l>
<l n="700">ὃ τᾷδε θάλλει μέγιστα χώρᾳ,</l>
<l>γλαυκᾶς παιδοτρόφου φύλλον ἐλαίας·</l>
<l>τὸ μέν τις οὐ νεαρὸς οὐδὲ  γήρᾳ</l>
<l>συνναίων  ἁλιώσει χερὶ πέρσας·  ὁ γὰρ αἰὲν ὁρῶν κύκλος</l>
<l n="705">λεύσσει νιν μορίου Διὸς</l>
<l>χἀ γλαυκῶπις Ἀθάνα.</l>
<milestone ed="p" n="707" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ἄλλον δ’ αἶνον ἔχω ματροπόλει τᾷδε κράτιστον</l>
<l n="710">δῶρον τοῦ μεγάλου δαίμονος, εἰπεῖν, χθονὸς αὔχημα μέγιστον,</l>
<l>εὔιππον, εὔπωλον, εὐθάλασσον.</l>
<l>ὦ παῖ Κρόνου, σὺ γάρ νιν εἰς</l>
<l>τόδ’ εἷσας αὔχημ’, ἄναξ Ποσειδάν,</l>
<l n="715">ἵπποισιν τὸν ἀκεστῆρα χαλινὸν</l>
<l>πρώταισι ταῖσδε κτίσας ἀγυιαῖς.</l>
<l>ἁ δ’ εὐήρετμος ἔκπαγλ’ ἁλία χερσὶ παραπτομένα πλάτα</l>
<l>θρῴσκει, τῶν ἑκατομπόδων</l>
<l>Νηρῄδων ἀκόλουθος.</l>
<milestone ed="p" n="720" unit="card"/></p></sp></div2></div1>
<div1 type="episode">
<sp>
<speaker>Ἀντιγόνη</speaker>
<p><l n="720">ὦ πλεῖστ’  ἐπαίνοις εὐλογούμενον πέδον,</l>
<l>νῦν σὸν τὰ λαμπρὰ ταῦτα δὴ φαίνειν ἔπη.</l></p></sp>
<sp>
<speaker>Οἰδίπους</speaker>
<p><l part="I">τί δ’ ἔστιν, ὦ παῖ, καινόν;</l></p></sp>
<sp>
<speaker>Ἀντιγόνη</speaker>
<p><l part="F">ἆσσον ἔρχεται</l>
<l>Κρέων ὅδ’ ἡμῖν οὐκ ἄνευ πομπῶν, πάτερ.</l></p></sp>
<sp>
<speaker>Οἰδίπους</speaker>
<p><l>ὦ φίλτατοι γέροντες, ἐξ ὑμῶν ἐμοὶ</l>
<l n="725">φαίνοιτ’ ἂν ἤδη τέρμα τῆς σωτηρίας.</l></p></sp>
<sp>
<speaker>Χορός</speaker>
<p><l>θάρσει, παρέσται·  καὶ γὰρ εἰ γέρων ἐγώ,</l>
<l>τὸ τῆσδε χώρας οὐ γεγήρακεν σθένος.</l></p></sp>
<sp>
<speaker>Κρέων</speaker>
<p><l>ἄνδρες χθονὸς τῆσδ’ εὐγενεῖς οἰκήτορες,</l>
<l>ὁρῶ τιν’ ὑμᾶς ὀμμάτων εἰληφότας</l>
<l n="730">φόβον νεώρη τῆς ἐμῆς ἐπεισόδου,</l>
<l>ὃν μήτ’ ὀκνεῖτε μήτ’ ἀφῆτ’ ἔπος κακόν.</l>
<l>ἥκω γὰρ οὐχ ὡς δρᾶν τι βουληθείς, ἐπεὶ</l>
<l>γέρων μέν εἰμι, πρὸς πόλιν δ’ ἐπίσταμαι</l>
<l>σθένουσαν ἥκων, εἴ τιν’ Ἑλλάδος, μέγα.</l>
<l n="735">ἀλλ’ ἄνδρα τόνδε τηλικόσδ’ ἀπεστάλην</l>
<l>πείσων ἕπεσθαι πρὸς τὸ Καδμείων πέδον,</l>
<l>οὐκ ἐξ ἑνὸς στείλαντος, ἀλλ’ ἀνδρῶν ὑπὸ</l>
<l>πάντων κελευσθείς, οὕνεχ’ ἧκέ μοι γένει</l>
<l>τὰ τοῦδε πενθεῖν πήματ’ εἰς πλεῖστον πόλεως.</l>
<l n="740">ἀλλ’ ὦ ταλαίπωρ’ Οἰδίπους, κλύων ἐμοῦ</l>
<l>ἱκοῦ πρὸς οἴκους.  πᾶς σε Καδμείων λεὼς</l>
<l>καλεῖ δικαίως, ἐκ δὲ τῶν μάλιστ’ ἐγώ,</l>
<l>ὅσῳπερ, εἰ μὴ πλεῖστον ἀνθρώπων ἔφυν</l>
<l>κάκιστος, ἀλγῶ τοῖσι σοῖς κακοῖς, γέρον,</l>
<l n="745">ὁρῶν σε τὸν δύστηνον ὄντα μὲν ξένον,</l>
<l>ἀεὶ δ’ ἀλήτην κἀπὶ προσπόλου μιᾶς</l>
<l>βιοστερῆ χωροῦντα·  τὴν ἐγὼ τάλας</l>
<l>οὐκ ἄν ποτ’ ἐς τοσοῦτον αἰκίας πεσεῖν</l>
<l>ἔδοξ’, ὅσον πέπτωκεν ἥδε δύσμορος,</l>
<l n="750">ἀεί σε κηδεύουσα καὶ  τὸ σὸν κάρα</l>
<l>πτωχῷ διαίτῃ, τηλικοῦτος, οὐ γάμων</l>
<l>ἔμπειρος, ἀλλὰ τοὐπιόντος ἁρπάσαι.</l>
<l>ἆρ’ ἄθλιον τοὔνειδος, ὦ τάλας ἐγώ,</l>
<l>ὠνείδις’ εἰς σὲ κἀμὲ καὶ τὸ πᾶν γένος;</l>
<l n="755">ἀλλ’ οὐ γὰρ ἔστι τἀμφανῆ κρύπτειν, σύ νιν</l>
<l>πρὸς θεῶν πατρῴων, Οἰδίπους, πεισθεὶς ἐμοὶ</l>
<l>κρύψον, θελήσας ἄστυ καὶ δόμους μολεῖν</l>
<l>τοὺς σοὺς πατρῴους, τήνδε τὴν πόλιν φίλως</l>
<l>εἰπών·  ἐπαξία γάρ·  ἡ δ’ οἴκοι πλέον</l>
<l n="760">δίκῃ σέβοιτ’ ἄν, οὖσα σὴ πάλαι τροφός.</l>
<milestone ed="p" n="761" unit="card"/></p></sp>
<sp>
<speaker>Οἰδίπους</speaker>
<p><l>ὦ πάντα τολμῶν κἀπὸ παντὸς ἂν φέρων</l>
<l>λόγου δικαίου μηχάνημα ποικίλον,</l>
<l>τί ταῦτα πειρᾷ κἀμὲ δεύτερον θέλεις</l>
<l>ἑλεῖν ἐν οἷς μάλιστ’ ἂν ἀλγοίην ἁλούς;</l>
<l n="765">πρόσθεν τε γάρ με τοῖσιν οἰκείοις κακοῖς</l>
<l>νοσοῦνθ’, ὅτ’ ἦν μοι τέρψις ἐκπεσεῖν χθονός,</l>
<l>οὐκ ἤθελες θέλοντι προσθέσθαι χάριν·</l>
<l>ἀλλ’ ἡνίκ’ ἤδη μεστὸς ἦ θυμούμενος</l>
<l>καὶ τοὐν δόμοισιν ἦν διαιτᾶσθαι γλυκύ,</l>
<l n="770">τότ’  ἐξεώθεις κἀξέβαλλες, οὐδέ σοι</l>
<l>τὸ συγγενὲς τοῦτ’ οὐδαμῶς τότ’ ἦν φίλον·</l>
<l>νῦν τ’ αὖθις ἡνίκ’ εἰσορᾷς πόλιν τέ μοι</l>
<l>ξυνοῦσαν εὔνουν τήνδε καὶ γένος τὸ πᾶν,</l>
<l>πειρᾷ μετασπᾶν, σκληρὰ μαλθακῶς λέγων.</l>
<l n="775">καίτοι τίς αὕτη τέρψις ἄκοντας φιλεῖν;</l>
<l>ὥσπερ τις εἴ σοι λιπαροῦντι μὲν τυχεῖν</l>
<l>μηδὲν διδοίη μηδ’ ἐπαρκέσαι θέλοι,</l>
<l>πλήρη δ’ ἔχοντι θυμὸν ὧν χρῄζοις, τότε</l>
<l>δωροῖθ’, ὅτ’ οὐδὲν ἡ χάρις χάριν φέροι·</l>
<l n="780">ἆρ’ ἂν ματαίου τῆσδ’ ἂν ἡδονῆς τύχοις;</l>
<l>τοιαῦτα μέντοι καὶ σὺ προσφέρεις ἐμοί,</l>
<l>λόγῳ μὲν ἐσθλά.  τοῖσι δ’ ἔργοισιν κακά.</l>
<l>φράσω δὲ καὶ τοῖσδ’, ὥς σε δηλώσω κακόν.</l>
<l>ἥκεις ἔμ’ ἄξων, οὐχ’ ἵν’ ἐς δόμους ἄγῃς,</l>
<l n="785">ἀλλ’ ὡς πάραυλον οἰκίσῃς, πόλις δέ σοι</l>
<l>κακῶν ἄνατος τῆσδ’ ἀπαλλαχθῇ χθονός.</l>
<l>οὐκ ἔστι σοι ταῦτ’, ἀλλά σοι τάδ’ ἔστ’, ἐκεῖ</l>
<l>χώρας ἀλάστωρ οὑμὸς ἐνναίων ἀεί·</l>
<l>ἔστιν δὲ παισὶ τοῖς ἐμοῖσι τῆς ἐμῆς</l>
<l n="790">χθονὸς λαχεῖν τοσοῦτον, ἐνθανεῖν μόνον.</l>
<l>ἆρ’ οὐκ ἄμεινον ἢ σὺ τἀν Θήβαις φρονῶ;</l>
<l>πολλῷ γ’, ὅσῳπερ κἀκ σαφεστέρων κλύω,</l>
<l>Φοίβου τε καὐτοῦ Ζηνός, ὃς κείνου πατήρ.</l>
<l>τὸ σὸν δ’ ἀφῖκται δεῦρ’ ὑπόβλητον στόμα,</l>
<l n="795">πολλὴν ἔχον στόμωσιν·  ἐν δὲ τῷ λέγειν</l>
<l>κάκ’ ἂν λάβοις τὰ πλείον’ ἢ σωτήρια.</l>
<l>ἀλλ’ οἶδα γάρ σε ταῦτα μὴ τείθων, ἴθι·</l>
<l>ἡμᾶς δ’ ἔα ζῆν ἐνθάδ’·  οὐ γὰρ ἂν κακῶς</l>
<l>οὐδ’ ὧδ’ ἔχοντες ζῷμεν, εἰ τερποίμεθα.</l>
<milestone ed="p" n="800" unit="card"/></p></sp>
<sp>
<speaker>Κρέων</speaker>
<p><l n="800">πότερα νομίζεις δυστυχεῖν ἔμ’ ἐς τὰ σά,</l>
<l>ἤ ς’ εἰς τὰ σαυτοῦ μᾶλλον, ἐς τῷ νῦν λόγῳ;</l></p></sp>
<sp>
<speaker>Οἰδίπους</speaker>
<p><l>ἐμοὶ μέν ἐσθ’ ἥδιστον, εἰ σὺ μήτ’ ἐμὲ</l>
<l>πείθειν οἷός τ’ εἶ μήτε τούσδε τοὺς πέλας.</l></p></sp>
<sp>
<speaker>Κρέων</speaker>
<p><l>ὦ δύσμορ’, οὐδὲ τῷ χρόνῳ φύσας φανεῖ</l>
<l n="805">φρένας ποτ’ ἀλλὰ λῦμα τῷ γήρᾳ τρέφει;</l></p></sp>
<sp>
<speaker>Οἰδίπους</speaker>
<p><l>γλώσσῃ σὺ δεινός·  ἄνδρα δ’ οὐδέν’ οἶδ’ ἐγὼ</l>
<l>δίκαιον ὅστις ἐξ ἅπαντος εὖ λέγει.</l></p></sp>
<sp>
<speaker>Κρέων</speaker>
<p><l>χωρὶς τό τ’ εἰπεῖν πολλὰ καὶ τὰ καίρια.</l></p></sp>
<sp>
<speaker>Οἰδίπους</speaker>
<p><l>ὡς δὴ σὺ βραχέα, ταῦτα δ’ ἐν καιρῷ λέγεις.</l></p></sp>
<sp>
<speaker>Κρέων</speaker>
<p><l n="810">οὐ δῆθ’  ὅτῳ γε νοῦς ἴσος καὶ σοὶ πάρα.</l></p></sp>
<sp>
<speaker>Οἰδίπους</speaker>
<p><l>ἄπελθ’, ἐρῶ γὰρ καὶ πρὸ τῶνδε, μηδέ με</l>
<l>φύλασς’ ἐφορμῶν ἔνθα χρὴ ναίειν ἐμέ.</l></p></sp>
<sp>
<speaker>Κρέων</speaker>
<p><l>μαρτύρομαι τούσδ’, οὐ σέ· πρὸς δὲ τοὺς φίλους</l>
<l>οἷ’ ἀνταμείβει ῥήματ’, ἤν ς’ ἕλω ποτέ</l></p></sp>
<sp>
<speaker>Οἰδίπους</speaker>
<p><l n="815">τίς δ’ ἄν με τῶνδε συμμάχων ἕλοι βίᾳ;</l></p></sp>
<sp>
<speaker>Κρέων</speaker>
<p><l>ἦ μὴν σὺ κἄνευ τοῦδε λυπηθεὶς ἔσει.</l></p></sp>
<sp>
<speaker>Οἰδίπους</speaker>
<p><l>ποίῳ σὺν ἔργῳ τοῦτ’ ἀπειλήσας ἔχεις;</l></p></sp>
<sp>
<speaker>Κρέων</speaker>
<p><l>παίδοιν δυοῖν σοι τὴν μὲν ἀρτίως ἐγὼ</l>
<l>ξυναρπάσας ἔπεμψα, τὴν δ’ ἄξω τάχα.</l></p></sp>
<sp>
<speaker>Οἰδίπους</speaker>
<p><l part="I">οἴμοι.</l></p></sp>
<sp>
<speaker>Κρέων</speaker>
<p><l part="F" n="820">τάχ’  ἕξεις μᾶλλον οἰμώζειν τάδε.</l></p></sp>
<sp>
<speaker>Οἰδίπους</speaker>
<p><l part="I">τὴν παῖδ’ ἔχεις μου;</l></p></sp>
<sp>
<speaker>Κρέων</speaker>
<p><l part="F">τήνδε τ’ οὐ μακροῦ χρόνου.</l></p></sp>
<sp>
<speaker>Οἰδίπους</speaker>
<p><l>ἰὼ ξένοι, τί δράσετ’; ἦ προδώσετε,</l>
<l>κοὐκ ἐξελᾶτε τὸν ἀσεβῆ τῆσδε χθονός;</l></p></sp>
<sp>
<speaker>Χορός</speaker>
<p><l>χώρει, ξέν’, ἔξω θᾶσσον.  οὔτε γὰρ τὰ νῦν</l>
<l n="825">δίκαια πράσσεις οὔθ’ ἃ πρόσθεν εἴργασαι.</l></p></sp>
<sp>
<speaker>Κρέων</speaker>
<p><l>ὑμῖν ἂν εἴη τήνδε καιρὸς ἐξάγειν</l>
<l>ἄκουσαν, εἰ θέλουσα μὴ πορεύεται.</l></p></sp>
<sp>
<speaker>Ἀντιγόνη</speaker>
<p><l>οἴμοι τάλαινα, ποῖ φύγω; ποίαν λάβω</l>
<l part="I">θεῶν ἄρηξιν ἢ βροτῶν;</l></p></sp>
<sp>
<speaker>Χορός</speaker>
<p><l part="F">τί δρᾷς, ξένε;</l></p></sp>
<sp>
<speaker>Κρέων</speaker>
<p><l n="830">οὐχ ἅψομαι τοῦδ’ ἀνδρός, ἀλλὰ τῆς ἐμῆς.</l></p></sp>
<sp>
<speaker>Οἰδίπους</speaker>
<p><l part="I">ὦ γῆς ἄνακτες.</l></p></sp>
<sp>
<speaker>Χορός</speaker>
<p><l part="F">ὦ ξέν’, οὐ δίκαια δρᾷς.</l></p></sp>
<sp>
<speaker>Κρέων</speaker>
<p><l part="I">δίκαια.</l></p></sp>
<sp>
<speaker>Χορός</speaker>
<p><l part="M">πῶς δίκαια;</l></p></sp>
<sp>
<speaker>Κρέων</speaker>
<p><l part="F">τοὺς ἐμοὺς ἄγω.</l></p></sp>
<sp>
<speaker>Οἰδίπους</speaker>
<p><l>ἰὼ πόλις.</l></p></sp>
<sp>
<speaker>Χορός</speaker>
<p><l n="835">τί δρᾷς, ὦ ξέν’; οὐκ ἀφήσεις; τάχ’ εἰς βάσανον εἶ χερῶν.</l></p></sp>
<sp>
<speaker>Κρέων</speaker>
<p><l part="I">εἴργου.</l></p></sp>
<sp>
<speaker>Χορός</speaker>
<p><l part="F">σοῦ μὲν οὔ, τάδε γε μωμένου.</l></p></sp>
<sp>
<speaker>Κρέων</speaker>
<p><l>πόλει μαχεῖ γάρ, εἴ τι πημανεῖς ἐμέ.</l></p></sp>
<sp>
<speaker>Οἰδίπους</speaker>
<p><l part="I">οὐκ ἠγόρευον ταῦτ’ ἐγώ;</l></p></sp>
<sp>
<speaker>Χορός</speaker>
<p><l part="F">μέθες χεροῖν</l>
<l part="I">τὴν παῖδα θᾶσσον.</l></p></sp>
<sp>
<speaker>Κρέων</speaker>
<p><l part="F">μὴ ’πίτασς’ ἃ μὴ κρατεῖς.</l></p></sp>
<sp>
<speaker>Χορός</speaker>
<p><l part="I" n="840">χαλᾶν λέγω σοι.</l></p></sp>
<sp>
<speaker>Κρέων</speaker>
<p><l part="F">σοὶ  δ’ ἔγωγ’ ὁδοιπορεῖν.</l></p></sp>
<sp>
<speaker>Χορός</speaker>
<p><l>πρόβαθ’ ὧδε, βᾶτε βᾶτ’, ἔντοποι·</l>
<l>πόλις ἐναίρεται, πόλις ἐμά, σθένει·  πρόβαθ’ ὧδέ μοι.</l></p></sp>
<sp>
<speaker>Ἀντιγόνη</speaker>
<p><l>ἀφέλκομαι δύστηνος,  ὦ ξένοι ξένοι.</l></p></sp>
<sp>
<speaker>Οἰδίπους</speaker>
<p><l part="I" n="845">ποῦ, τέκνον, εἴ μοι;</l></p></sp>
<sp>
<speaker>Ἀντιγόνη</speaker>
<p><l part="F">πρὸς βίαν πορεύομαι.</l></p></sp>
<sp>
<speaker>Οἰδίπους</speaker>
<p><l part="I">ὄρεξον, ὦ παῖ, χεῖρας.</l></p></sp>
<sp>
<speaker>Ἀντιγόνη</speaker>
<p><l part="F">ἀλλ’ οὐδὲν σθένω.</l></p></sp>
<sp>
<speaker>Κρέων</speaker>
<p><l part="I">οὐκ ἄξεθ’ ὑμεῖς;</l></p></sp>
<sp>
<speaker>Οἰδίπους</speaker>
<p><l part="F">ὦ τάλας ἐγώ, τάλας.</l>
<milestone ed="p" n="848" unit="card"/></p></sp>
<sp>
<speaker>Κρέων</speaker>
<p><l>οὔκουν ποτ’ ἐκ τούτοιν γε μὴ σκήπτροιν ἔτι</l>
<l>ὁδοιπορήσῃς·  ἀλλ’ ἐπεὶ νικᾶν θέλεις</l>
<l n="850">πατρίδα τε τὴν σὴν καὶ φίλους, ὑφ’  ὧν ἐγὼ</l>
<l>ταχθεὶς τάδ’ ἔρδω, καὶ τύραννος ὢν ὅμως,</l>
<l>νίκα.  χρόνῳ γάρ, οἶδ’ ἐγώ, γνώσει τάδε,</l>
<l>ὁθούνεκ’ αὐτὸς αὑτὸν οὔτε νῦν καλὰ</l>
<l>δρᾷς οὔτε πρόσθεν εἰργάσω βίᾳ φίλων,</l>
<l n="855">ὀργῇ χάριν δούς, ἥ ς’ ἀεὶ λυμαίνεται.</l></p></sp>
<sp>
<speaker>Χορός</speaker>
<p><l part="I">ἐπίσχες αὐτοῦ,  ξεῖνε.</l></p></sp>
<sp>
<speaker>Κρέων</speaker>
<p><l part="F">μὴ ψαύειν λέγω.</l></p></sp>
<sp>
<speaker>Χορός</speaker>
<p><l>οὔτοι ς’ ἀφήσω, τῶνδέ γ’ ἐστερημένος.</l></p></sp>
<sp>
<speaker>Κρέων</speaker>
<p><l>καὶ μεῖζον ἆρα ῥύσιον πόλει τάχα</l>
<l>θήσεις·  ἐφάψομαι γὰρ οὐ ταύταιν μόναιν.</l></p></sp>
<sp>
<speaker>Χορός</speaker>
<p><l part="I" n="860">ἀλλ’ ἐς τί τρέψει;</l></p></sp>
<sp>
<speaker>Κρέων</speaker>
<p><l part="F">τόνδ’  ἀπάξομαι λαβών.</l></p></sp>
<sp>
<speaker>Χορός</speaker>
<p><l part="I">δεινὸν λέγοις ἄν.</l></p></sp>
<sp>
<speaker>Κρέων</speaker>
<p><l part="F">τοῦτο νῦν πεπράξεται.</l></p></sp>
<sp>
<speaker>Χορός</speaker>
<p><l>ἢν μή ς’ ὁ κραίνων τῆσδε γῆς ἀπειργάθῃ.</l></p></sp>
<sp>
<speaker>Οἰδίπους</speaker>
<p><l>ὦ φθέγμ’ ἀναιδές, ἦ σὺ γὰρ ψαύσεις ἐμοῦ;</l></p></sp>
<sp>
<speaker>Κρέων</speaker>
<p><l part="I">αὐδῶ σιωπᾶν.</l></p></sp>
<sp>
<speaker>Οἰδίπους</speaker>
<p><l part="F">μὴ γὰρ αἵδε δαίμονες</l>
<l n="865">θεῖέν μ’ ἄφωνον τῆσδε τῆς ἀρᾶς ἔτι,</l>
<l>ὅς μ’, ὦ κάκιστε, ψιλὸν ὄμμ’ ἀποσπάσας</l>
<l>πρὸς ὄμμασιν τοῖς πρόσθεν ἐξοίχει βίᾳ.</l>
<l>τοιγὰρ σέ τ’ αὐτὸν καὶ γένος τὸ σὸν θεῶν</l>
<l>ὁ πάντα λεύσσων Ἥλιος δοίη βίον</l>
<l n="870">τοιοῦτον οἷον κἀμὲ γηρᾶναί ποτε.</l></p></sp>
<sp>
<speaker>Κρέων</speaker>
<p><l>ὁρᾶτε ταῦτα, τῆσδε γῆς ἐγχώριοι;</l></p></sp>
<sp>
<speaker>Οἰδίπους</speaker>
<p><l>ὁρῶσι κἀμὲ καὶ σέ, καὶ φρονοῦς’ ὅτι</l>
<l>ἔργοις πεπονθὼς ῥήμασίν ς’ ἀμύνομαι.</l></p></sp>
<sp>
<speaker>Κρέων</speaker>
<p><l>οὔτοι καθέξω θυμόν, ἀλλ’ ἄξω βίᾳ</l>
<l n="875">κεἰ μοῦνός εἰμι τόνδε καὶ χρόνῳ βραδύς.</l></p></sp>
<sp>
<speaker>Οἰδίπους</speaker>
<p><l>ἰὼ τάλας.</l></p></sp>
<sp>
<speaker>Χορός</speaker>
<p><l>ὅσον λῆμ’ ἔχων ἀφίκου, ξέν’, εἰ τάδε δοκεῖς τελεῖν.</l></p></sp>
<sp>
<speaker>Κρέων</speaker>
<p><l part="I">δοκῶ.</l></p></sp>
<sp>
<speaker>Χορός</speaker>
<p><l part="F">τάνδ’ ἄρ’ οὐκέτι νεμῶ πόλιν.</l></p></sp>
<sp>
<speaker>Κρέων</speaker>
<p><l n="880">τοῖς τοι δικαίοις χὠ βραχὺς νικᾷ μέγαν.</l></p></sp>
<sp>
<speaker>Οἰδίπους</speaker>
<p><l part="I">ἀκούεθ’ οἷα φθέγγεται;</l></p></sp>
<sp>
<speaker>Χορός</speaker>
<p><l part="F">τά γ’ οὐ τελεῖ.</l>
<l part="I">&lsqb;ἴστω μέγας Ζεύς.&rsqb;</l></p></sp>
<sp>
<speaker>Κρέων</speaker>
<p><l part="F">Ζεύς γ’ ἂν εἰδείη, σὺ δ’ οὔ.</l></p></sp>
<sp>
<speaker>Χορός</speaker>
<p><l part="I">ἆρ’ οὐχ ὕβρις τάδ’;</l></p></sp>
<sp>
<speaker>Κρέων</speaker>
<p><l part="F">ὕβρις, ἀλλ’ ἀνεκτέα.</l></p></sp>
<sp>
<speaker>Χορός</speaker>
<p><l>ἰὼ πᾶς λεώς, ἰὼ γᾶς πρόμοι,</l>
<l n="885">μόλετε σὺν τάχει, μόλετ’, ἐπεὶ πέραν περῶς’ οἵδε δή.</l></p></sp>
<sp>
<speaker>Οἰδίπους</speaker>
<p><l>τίς ποθ’ ἡ βοή; τί τοὔργον; ἐκ τίνος φόβου ποτὲ</l>
<l>βουθυτοῦντά μ’ ἀμφὶ βωμὸν ἔσχετ’ ἐναλίῳ θεῷ</l>
<l>τοῦδ’ ἐπιστάτῃ Κολωνοῦ; λέξαθ’, ὡς εἰδῶ τὸ πᾶν,</l>
<l n="890">οὗ χάριν δεῦρ’ ᾖξα θᾶσσον ἢ καθ’  ἡδονὴν   ποδός.</l></p></sp>
<sp>
<speaker>Οἰδίπους</speaker>
<p><l>ὦ φίλτατ’, ἔγνων γὰρ τὸ προσφώνημά σου,</l>
<l>πέπονθα δεινὰ τοῦδ’ ὑπ’ ἀνδρὸς ἀρτίως.</l></p></sp>
<sp>
<speaker>Θησεύς</speaker>
<p><l>τὰ ποῖα ταῦτα, τίς δ’ ὁ πημήνας; λέγε.</l></p></sp>
<sp>
<speaker>Οἰδίπους</speaker>
<p><l>Κρέων ὅδ’, ὃν δέδορκας, οἴχεται τέκνων</l>
<l n="895">ἀποσπάσας μου τὴν μόνην ξυνωρίδα.</l></p></sp>
<sp>
<speaker>Θησεύς</speaker>
<p><l part="I">πῶς εἶπας;</l></p></sp>
<sp>
<speaker>Οἰδίπους</speaker>
<p><l part="F">οἷά περ πέπονθ’ ἀκήκοας.</l>
<milestone ed="p" n="897" unit="card"/></p></sp>
<sp>
<speaker>Θησεύς</speaker>
<p><l>οὔκουν τις ὡς τάχιστα προσπόλων μολὼν</l>
<l>πρὸς τούσδε βωμούς, πάντ’ ἀναγκάσει λεὼν</l>
<l>ἄνιππον ἱππότην τε θυμάτων ἄπο</l>
<l n="900">σπεύδειν ἀπὸ ῥυτῆρος, ἔνθα δίστομοι</l>
<l>μάλιστα συμβάλλουσιν ἐμπόρων ὁδοί,</l>
<l>ὡς μὴ παρέλθως’ αἱ κόραι, γέλως δ’ ἐγὼ</l>
<l>ξένῳ γένωμαι τῷδε, χειρωθεὶς βίᾳ.</l>
<l>ἴθ’, ὡς ἄνωγα, σὺν τάχει.  τοῦτον δ’ ἐγώ,</l>
<l n="905">εἰ μὲν δι’ ὀργῆς ἧκον, ἧς ὅδ’ ἄξιος,</l>
<l>ἄτρωτον οὐ μεθῆκ’ ἂν ἐξ ἐμῆς χερός.</l>
<l>νῦν δ’ οὕσπερ αὐτὸς τοὺς νόμους εἰσῆλθ’ ἔχων,</l>
<l>τούτοισι κοὐκ ἄλλοισιν ἁρμοσθήσεται.</l>
<l>οὐ γάρ ποτ’ ἔξει τῆσδε τῆς χώρας, πρὶν ἂν</l>
<l n="910">κείνας ἐναργεῖς δεῦρό μοι στήσῃς ἄγων·</l>
<l>ἐπεὶ δέδρακας οὔτ’ ἐμοῦ καταξίως</l>
<l>οὔθ’ ὧν πέφυκας αὐτὸς οὔτε σῆς χθονός·</l>
<l>ὅστις δίκαι’ ἀσκοῦσαν εἰσελθὼν πόλιν</l>
<l>κἄνευ νόμου κραίνουσαν οὐδέν, εἶτ’ ἀφεὶς</l>
<l n="915">τὰ τῆσδε τῆς γῆς κύρι’, ὧδ’ ἐπεισπεσὼν</l>
<l>ἄγεις θ’ ἃ χρῄζεις καὶ παρίστασαι βίᾳ,</l>
<l>καί μοι πόλιν κένανδρον ἢ δούλην τινὰ</l>
<l>ἔδοξας εἶναι κἄμ’ ἴσον τῷ μηδενί.</l>
<l>καίτοι σε Θῆβαί γ’ οὐκ ἐπαίδευσαν κακόν·</l>
<l n="920">οὐ γὰρ φιλοῦσιν ἄνδρας ἐκδίκους τρέφειν,</l>
<l>οὐδ’ ἄν ς’ ἐπαινέσειαν, εἰ πυθοίατο</l>
<l>συλῶντα τἀμὰ καὶ τὰ τῶν θεῶν, βίᾳ</l>
<l>ἄγοντα φωτῶν ἀθλίων ἱκτήρια.</l>
<l>οὔκουν ἔγωγ’ ἂν σῆς ἐπεμβαίνων χθονός,</l>
<l n="925">οὐδ’ εἰ τὰ πάντων εἶχον ἐνδικώτατα,</l>
<l>ἄνευ γε τοῦ κραίνοντος, ὅστις ἦν, χθονὸς</l>
<l>οὔθ’ εἷλκον οὔτ’ ἂν ἦγον, ἀλλ’ ἠπιστάμην</l>
<l>ξένον παρ’ ἀστοῖς ὡς διαιτᾶσθαι χρεών.</l>
<l>σὺ δ’ ἀξίαν οὐκ οὖσαν αἰσχύνεις πόλιν</l>
<l n="930">τὴν αὐτὸς αὑτοῦ, καί ς’  ὁ πληθύων χρόνος</l>
<l>γέρονθ’ ὁμοῦ τίθησι καὶ τοῦ νοῦ κενόν.</l>
<l>εἶπον μὲν οὖν καὶ πρόσθεν, ἐννέπω δὲ νῦν,</l>
<l>τὰς παῖδας ὡς τάχιστα δεῦρ’ ἄγειν τινά,</l>
<l>εἰ μὴ μέτοικος τῆσδε τῆς χώρας θέλεις</l>
<l n="935">εἶναι βίᾳ τε κοὐχ ἑκών·  καὶ ταῦτά σοι</l>
<l>τῷ νῷ θ’ ὁμοίως κἀπὸ τῆς γλώσσης λέγω.</l></p></sp>
<sp>
<speaker>Χορός</speaker>
<p><l>ὁρᾷς ἵν’ ἥκεις, ὦ ξέν’; ὡς ἀφ’ ὧν μὲν εἶ</l>
<l>φαίνει δίκαιος, δρῶν δ’ ἐφευρίσκει κακά.</l>
<milestone ed="p" n="939" unit="card"/></p></sp>
<sp>
<speaker>Κρέων</speaker>
<p><l>ἐγὼ οὔτ’ ἄνανδρον τήνδε τὴν πόλιν νέμων,</l>
<l n="940">ὦ τέκνον Αἰγέως, οὔτ’ ἄβουλον, ὡς σὺ φῄς,</l>
<l>τοὔργον τόδ’ ἐξέπραξα, γιγνώσκων δ’ ὅτι</l>
<l>οὐδείς ποτ’ αὐτοὺς τῶν ἐμῶν ἂν ἐμπέσοι</l>
<l>ζῆλος ξυναίμων, ὥστ’ ἐμοῦ τρέφειν βίᾳ.</l>
<l>ᾔδη δ’ ὁθούνεκ’ ἄνδρα καὶ πατροκτόνον</l>
<l n="945">κἄναγνον οὐ δεξοίατ’, οὐδ’ ὅτῳ γάμοι</l>
<l>ξυνόντες ηὑρέθησαν ἀνόσιοι τέκνων.</l>
<l>τοιοῦτον αὐτοῖς Ἄρεος εὔβουλον πάγον</l>
<l>ἐγὼ ξυνῄδη χθόνιον ὄνθ’, ὃς οὐκ ἐᾷ</l>
<l>τοιούσδ’ ἀλήτας τῇδ’ ὁμοῦ ναίειν πόλει·</l>
<l n="950">ᾧ πίστιν ἴσχων τήνδ’ ἐχειρούμην ἄγραν.</l>
<l>καὶ ταῦτ’ ἂν οὐκ ἔπρασσον, εἰ μή μοι πικρὰς</l>
<l>αὐτῷ τ’ ἀρὰς ἠρᾶτο καὶ τὠμῷ γένει·</l>
<l>ἀνθ’ ὧν πεπονθὼς ἠξίουν τάδ’ ἀντιδρᾶν.</l>
<l>θυμοῦ γὰρ οὐδὲν γῆράς ἐστιν ἄλλο πλὴν</l>
<l n="955">θανεῖν·  θανόντων δ’ οὐδὲν ἄλγος ἅπτεται.</l>
<l>πρὸς ταῦτα πράξεις οἷον ἂν θέλῃς·  ἐπεὶ</l>
<l>ἐρημία με, κεἰ δίκαι’, ὅμως λέγω,</l>
<l>σμικρὸν τίθησι· πρὸς δὲ τὰς πράξεις ὅμως,</l>
<l>καὶ τηλικόσδ’ ὤν, ἀντιδρᾶν πειράσομαι.</l>
<milestone ed="p" n="960" unit="card"/></p></sp>
<sp>
<speaker>Οἰδίπους</speaker>
<p><l n="960">ὦ λῆμ’  ἀναιδές, τοῦ καθυβρίζειν δοκεῖς,</l>
<l>πότερον ἐμοῦ γέροντος ἢ σαυτοῦ, τόδε;</l>
<l>ὅστις φόνους μοι καὶ γάμους καὶ συμφορὰς</l>
<l>τοῦ σοῦ διῆκας στόματος, ἃς ἐγὼ τάλας</l>
<l>ἤνεγκον ἄκων·  θεοῖς γὰρ ἦν οὕτω φίλον,</l>
<l n="965">τάχ’ ἄν τι μηνίουσιν εἰς γένος πάλαι.</l>
<l>ἐπεὶ καθ’ αὑτόν γ’ οὐκ ἂν ἐξεύροις ἐμοὶ</l>
<l>ἁμαρτίας ὄνειδος οὐδέν, ἀνθ’ ὅτου</l>
<l>τάδ’ εἰς ἐμαυτὸν τοὺς ἐμούς θ’ ἡμάρτανον.</l>
<l>ἐπεὶ δίδαξον, εἴ τι θέσφατον πατρὶ</l>
<l n="970">χρησμοῖσιν ἱκνεῖθ’ ὥστε πρὸς παίδων θανεῖν,</l>
<l>πῶς ἂν δικαίως τοῦτ’ ὀνειδίζοις ἐμοί,</l>
<l>ὃς οὔτε βλάστας πω γενεθλίους πατρός,</l>
<l>οὐ μητρὸς εἶχον, ἀλλ’ ἀγέννητος τότ’ ἦ;</l>
<l>εἰ δ’ αὖ φανεὶς δύστηνος, ὡς ἐγὼ ’φάνην,</l>
<l>ἐς χεῖρας ἦλθον πατρὶ καὶ κατέκτανον,</l>
<l n="975">μηδὲν ξυνιεὶς ὧν ἔδρων εἰς οὕς τ’ ἔδρων,</l>
<l>πῶς ἂν τό γ’ ἆκον πρᾶγμ’ ἂν εἰκότως ψέγοις;</l>
<l>μητρὸς δέ, τλῆμον, οὐκ ἐπαισχύνει γάμους</l>
<l>οὔσης ὁμαίμου σῆς μ’ ἀναγκάζων λέγειν,</l>
<l>οἵους ἐρῶ τάχ’·  οὐ γὰρ οὖν σιγήσομαι,</l>
<l n="980">σοῦ γ’ εἰς τόδ’ ἐξελθόντος ἀνόσιον στόμα.</l>
<l>ἔτικτε γάρ μ’ ἔτικτεν, ὤμοι μοι κακῶν,</l>
<l>οὐκ εἰδότ’ οὐκ εἰδυῖα, καὶ τεκοῦσά με,</l>
<l>αὑτῆς ὄνειδος παῖδας ἐξέφυσέ μοι.</l>
<l>ἀλλ’ ἓν γὰρ οὖν ἔξοιδα, σὲ μὲν ἑκόντ’ ἐμὲ</l>
<l n="985">κείνην τε ταῦτα δυσστομεῖν·  ἐγὼ δέ νιν</l>
<l>ἄκων ἔγημα φθέγγομαί τ’ ἄκων τάδε.</l>
<l>ἀλλ’ οὐ γὰρ οὔτ’ ἐν τοῖσδ’ ἁλώσομαι κακὸς</l>
<l>γάμοισιν οὔθ’ οὓς αἰὲν ἐμφορεῖς σύ μοι</l>
<l n="990">φόνους πατρῴους ἐξονειδίζων πικρῶς.</l>
<l>ἓν γάρ μ’ ἄμειψαι μοῦνον ὧν ς’ ἀνιστορῶ.</l>
<l>εἴ τις σὲ τὸν δίκαιον αὐτίκ’ ἐνθάδε</l>
<l>κτείνοι παραστάς,   πότερα πυνθάνοι’ ἂν εἰ</l>
<l>πατήρ ς’ ὁ καίνων ἢ τίνοι’ ἂν εὐθέως;</l>
<l n="995">δοκῶ μέν, εἴπερ ζῆν φιλεῖς, τὸν αἴτιον</l>
<l>τίνοι’ ἂν οὐδὲ τοὔνδικον περιβλέποις.</l>
<l>τοιαῦτα μέντοι καὐτὸς εἰσέβην κακά,</l>
<l>θεῶν ἀγόντων·  οἷς ἐγὼ οὐδὲ τὴν πατρὸς</l>
<l>ψυχὴν ἂν οἶμαι ζῶσαν ἀντειπεῖν ἐμοί.</l>
<l n="1000">σὺ δ’, εἶ γὰρ οὐ δίκαιος, ἀλλ’ ἅπαν καλὸν</l>
<l>λέγειν νομίζων ῥητὸν ἄρρητόν τ’ ἔπος,</l>
<l>τοιαῦτ’ ὀνειδίζεις με τῶνδ’ ἐναντίον.</l>
<l>καί σοι τὸ Θησέως ὄνομα θωπεῦσαι καλόν,</l>
<l>καὶ τὰς Ἀθήνας, ὡς κατῴκηνται καλῶς·</l>
<l n="1005">κᾆθ’ ὧδ’ ἐπαινῶν πολλὰ τοῦδ’ ἐκλανθάνει,</l>
<l>ὁθούνεκ’ εἴ τις γῆ θεοὺς ἐπίσταται</l>
<l>τιμαῖς σεβίζειν, ἥδε τοῦθ’ ὑπερφέρει·</l>
<l>ἀφ’ ἧς σὺ κλέψας τὸν ἱκέτην γέροντ’ ἐμὲ</l>
<l>αὐτόν τ’ ἐχειροῦ τὰς κόρας τ’ οἴχει λαβών.</l>
<l n="1010">ἀνθ’ ὧν ἐγὼ νῦν τάσδε τὰς θεὰς ἐμοὶ</l>
<l>καλῶν ἱκνοῦμαι καὶ κατασκήπτω λιταῖς</l>
<l>ἐλθεῖν ἀρωγοὺς ξυμμάχους θ’, ἵν’ ἐκμάθῃς</l>
<l>οἵων ὑπ’ ἀνδρῶν ἥδε φρουρεῖται πόλις.</l>
<milestone ed="p" n="1014" unit="card"/></p></sp>
<sp>
<speaker>Χορός</speaker>
<p><l>ὁ ξεῖνος, ὦναξ, χρηστός·  αἱ δὲ συμφοραὶ</l>
<l n="1015">αὐτοῦ πανώλεις, ἄξιαι δ’ ἀμυναθεῖν.</l></p></sp>
<sp>
<speaker>Θησεύς</speaker>
<p><l>ἅλις λόγων, ὡς οἱ μὲν ἐξειργασμένοι</l>
<l>σπεύδουσιν, ἡμεῖς δ’ οἱ παθόντες ἕσταμεν.</l></p></sp>
<sp>
<speaker>Κρέων</speaker>
<p><l>τί δῆτ’ ἀμαυρῷ φωτὶ προστάσσεις ποεῖν;</l></p></sp>
<sp>
<speaker>Θησεύς</speaker>
<p><l>ὁδοῦ κατάρχειν τῆς ἐκεῖ, πομπὸν δέ με</l>
<l n="1020">χωρεῖν, ἵν’, εἰ μὲν ἐν τόποισι τοῖσδ’ ἔχεις</l>
<l>τὰς παῖδας ἡμῖν  αὐτὸς ἐκδείξῃς ἐμοί·</l>
<l>εἰ δ’ ἐγκρατεῖς φεύγουσιν, οὐδὲν δεῖ πονεῖν.</l>
<l>ἄλλοι γὰρ οἱ σπεύδοντες, οὓς οὐ μή ποτε</l>
<l>χώρας φυγόντες τῆσδ’ ἐπεύξωνται θεοῖς.</l>
<l n="1025">ἀλλ’ ἐξυφηγοῦ·  γνῶθι δ’ ὡς ἔχων ἔχει</l>
<l>καί ς’ εἷλε θηρῶνθ’ ἡ τύχη·  τὰ γὰρ δόλῳ</l>
<l>τῷ μὴ δικαίῳ κτήματ’ οὐχὶ σῴζεται.</l>
<l>κοὐκ ἄλλον ἕξεις εἰς τάδ’·  ὡς ἔξοιδά σε</l>
<l>οὐ ψιλὸν οὐδ’ ἄσκευον ἐς τοσήνδ’ ὕβριν</l>
<l n="1030">ἥκοντα τόλμης τῆς παρεστώσης τανῦν,</l>
<l>ἀλλ’ ἔσθ’ ὅτῳ σὺ πιστὸς ὢν ἔδρας τάδε.</l>
<l>ἃ δεῖ μ’ ἀθρῆσαι, μηδὲ τήνδε τὴν πόλιν</l>
<l>ἑνὸς ποῆσαι φωτὸς ἀσθενεστέραν.</l>
<l>νοεῖς τι τούτων, ἢ μάτην τὰ νῦν τέ σοι</l>
<l n="1035">δοκεῖ λελέχθαι χὤτε ταῦτ’ ἐμηχανῶ;</l></p></sp>
<sp>
<speaker>Κρέων</speaker>
<p><l>οὐδὲν σὺ μεμπτὸν ἐνθάδ’ ὢν ἐρεῖς ἐμοί·</l>
<l>οἴκοι δὲ χἠμεῖς εἰσόμεσθ’ ἃ χρὴ ποεῖν.</l></p></sp>
<sp>
<speaker>Θησεύς</speaker>
<p><l>χωρῶν ἀπείλει νῦν·  σὺ δ’ ἡμίν, Οἰδίπους,</l>
<l>ἕκηλος αὐτοῦ μίμνε, πιστωθεὶς ὅτι,</l>
<l n="1040">ἢν μὴ θάνω ’γὼ πρόσθεν, οὐχὶ παύσομαι</l>
<l>πρὶν ἄν σε τῶν σῶν κύριον στήσω τέκνων.</l></p></sp>
<sp>
<speaker>Οἰδίπους</speaker>
<p><l>ὄναιο, Θησεῦ, τοῦ τε γενναίου χάριν</l>
<l>καὶ τῆς πρὸς ἡμᾶς ἐνδίκου προμηθίας.</l>
<milestone ed="p" n="1044" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>εἴην ὅθι δαί̈ων</l>
<l n="1045">ἀνδρῶν τάχ’ ἐπιστροφαὶ</l>
<l>τὸν χαλκοβόαν Ἄρη</l>
<l>μείξουσιν, ἢ πρὸς Πυθίαις</l>
<l>ἢ λαμπάσιν ἀκταῖς,</l>
<l n="1050">οὗ πότνιαι σεμνὰ τιθηνοῦνται τέλη</l>
<l>θνατοῖσιν, ὧν καὶ χρυσέα</l>
<l>κλῂς ἐπὶ γλώσσᾳ βέβακε</l>
<l>προσπόλων Εὐμολπιδᾶν·</l>
<l>ἔνθ’ οἶμαι τὸν ἐγρεμάχαν</l>
<l n="1055">Θησέα καὶ τὰς διστόλους</l>
<l>ἀδμῆτας ἀδελφὰς</l>
<l>αὐτάρκει τάχ’ ἐμμίξειν βοᾷ</l>
<l>τούσδ’ ἀνὰ χώρους·</l>
<milestone ed="p" n="1059" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ἤ που τὸν ἐφεσπέρου</l>
<l n="1060">πέτρας νιφάδος πελῶς’</l>
<l>Οἰάτιδος εἰς νόμον,</l>
<l>πώλοισιν ἢ ῥιμφαρμάτοις</l>
<l>φεύγοντες ἁμίλλαις.</l>
<l n="1065">ἁλώσεται·  δεινὸς ὁ προσχώρων Ἄρης,</l>
<l>δεινὰ δὲ Θησειδᾶν ἀκμά.</l>
<l>πᾶς γὰρ ἀστράπτει χαλινός,</l>
<l>πᾶσα δ’ ὁρμᾶται καθεῖς’</l>
<l>ἀμπυκτήρια  στομίων</l>
<l n="1070">ἄμβασις, οἳ τὰν ἱππίαν</l>
<l>τιμῶσιν Ἀθάναν</l>
<l>καὶ τὸν πόντιον γαιάοχον</l>
<l>rέας φίλον υἱόν.</l>
<milestone ed="p" n="1074" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>ἔρδους’ ἢ μέλλουσιν;  ὡς</l>
<l n="1075">προμνᾶταί τί μοι</l>
<l>γνώμα τάχ’ ἀντάσειν</l>
<l>τᾶν δεινὰ τλασᾶν, δεινὰ δ’ εὑρουσᾶν πρὸς αὐθαίμων πάθη.</l>
<l>τελεῖ τελεῖ Ζεύς τι κατ’ ἆμαρ</l>
<l>μάντις εἴμ’ ἐσθλῶν ἀγώνων.</l>
<l>εἴθ’ ἀελλαία ταχύρρωστος πελειὰς</l>
<l n="1080">αἰθερίας νεφέλας κύρσαιμ’  ἄνωθ’  ἀγώνων</l>
<l>αἰωρήσασα  τοὐμὸν ὄμμα.</l>
<milestone ed="p" n="1085" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l n="1085">ἰὼ θεῶν πάνταρχε, παντ-</l>
<l>όπτα Ζεῦ, πόροις</l>
<l>γᾶς τᾶσδε δαμούχοις</l>
<l>σθένει ’πινικείῳ τὸν εὔαγρον τελειῶσαι λόχον,</l>
<l n="1090">σεμνά τε παῖς Παλλὰς Ἀθάνα.</l>
<l>καὶ τὸν ἀγρευτὰν Ἀπόλλω</l>
<l>καὶ κασιγνήταν πυκνοστίκτων ὀπαδὸν</l>
<l>ὠκυπόδων ἐλάφων στέργω διπλᾶς ἀρωγὰς</l>
<l>μολεῖν γᾷ τᾷδε καὶ πολίταις.</l>
<l n="1095">ὦ ξεῖν’ ἀλῆτα, τῷ σκοπῷ μὲν οὐκ ἐρεῖς</l>
<l>ὡς ψευδόμαντις·  τὰς κόρας γὰρ εἰσορῶ</l>
<l>τάσδ’ ἆσσον αὖθις ὧδε προσπολουμένας.</l>
<milestone ed="p" n="1099" unit="card"/></p></sp></div2></div1>
<div1 type="episode">
<sp>
<speaker>Οἰδίπους</speaker>
<p><l part="I">ποῦ ποῦ; τί φής; πῶς εἶπας;</l></p></sp>
<sp>
<speaker>Ἀντιγόνη</speaker>
<p><l part="F">ὦ πάτερ πάτερ,</l>
<l n="1100">τίς ἂν θεῶν σοι τόνδ’ ἄριστον ἄνδρ’ ἰδεῖν</l>
<l>δοίη, τὸν ἡμᾶς δεῦρο προσπέμψαντά σοι;</l></p></sp>
<sp>
<speaker>Οἰδίπους</speaker>
<p><l part="I">ὦ τέκνον, ἦ πάρεστον;</l></p></sp>
<sp>
<speaker>Ἀντιγόνη</speaker>
<p><l part="F">αἵδε γὰρ χέρες</l>
<l>Θησέως ἔσωσαν φιλτάτων τ’ ὀπαόνων.</l></p></sp>
<sp>
<speaker>Οἰδίπους</speaker>
<p><l>προσέλθετ’ ὦ παῖ, πατρὶ καὶ τὸ μηδαμὰ</l>
<l n="1105">ἐλπισθὲν ἥξειν σῶμα βαστάσαι δότε.</l></p></sp>
<sp>
<speaker>Ἀντιγόνη</speaker>
<p><l>αἰτεῖς ἃ τεύξει· σὺν πόθῳ γὰρ ἡ χάρις.</l></p></sp>
<sp>
<speaker>Οἰδίπους</speaker>
<p><l part="I">ποῦ δῆτα, ποῦ ’στόν;</l></p></sp>
<sp>
<speaker>Ἀντιγόνη</speaker>
<p><l part="F">αἵδ’ ὁμοῦ πελάζομεν.</l></p></sp>
<sp>
<speaker>Οἰδίπους</speaker>
<p><l part="I">ὦ φίλτατ’ ἔρνη.</l></p></sp>
<sp>
<speaker>Ἀντιγόνη</speaker>
<p><l part="F">τῷ τεκόντι πᾶν φίλον.</l></p></sp>
<sp>
<speaker>Οἰδίπους</speaker>
<p><l part="I">ὦ σκῆπτρα φωτός.</l></p></sp>
<sp>
<speaker>Ἀντιγόνη</speaker>
<p><l part="F">δυσμόρου γε δύσμορα.</l></p></sp>
<sp>
<speaker>Οἰδίπους</speaker>
<p><l n="1110">ἔχω τὰ φίλτατ’, οὐδ’  ἔτ’  ἂν πανάθλιος</l>
<l>θανὼν ἂν εἴην σφῷν παρεστώσαιν ἐμοί.</l>
<l>ἐρείσατ’, ὦ παῖ, πλευρὸν ἀμφιδέξιον</l>
<l>ἐμφύντε  τῷ φύσαντι, κἀναπαύσατον</l>
<l>τοῦ πρόσθ’ ἐρήμου τοῦδε δυστήνου πλάνου.</l>
<l n="1115">καί μοι τὰ πραχθέντ’ εἴπαθ’ ὡς βράχιστ’, ἐπεὶ</l>
<l>ταῖς τηλικαῖσδε σμικρὸς ἐξαρκεῖ λόγος.</l></p></sp>
<sp>
<speaker>Ἀντιγόνη</speaker>
<p><l>ὅδ’ ἔσθ’ ὁ σώσας·  τοῦδε χρὴ κλύειν, πάτερ,</l>
<l>οὗ κἄστι τοὔργον·  τοὐμὸν ὧδ’ ἔσται βραχύ.</l></p></sp>
<sp>
<speaker>Οἰδίπους</speaker>
<p><l>ὦ ξεῖνε, μὴ θαύμαζε, πρὸς τὸ λιπαρὲς</l>
<l n="1120">τέκν’  εἰ φανέντ’  ἄελπτα μηκύνω λόγον.</l>
<l>ἐπίσταμαι γὰρ τήνδε τὴν ἐς τάσδε μοι</l>
<l>τέρψιν παρ’ ἄλλου μηδενὸς πεφασμένην·</l>
<l>σὺ  γάρ νιν ἐξέσωσας, οὐκ ἄλλος βροτῶν.</l>
<l>καί σοι θεοὶ πόροιεν ὡς ἐγὼ θέλω,</l>
<l n="1125">αὐτῷ τε καὶ γῇ τῇδ’, ἐπεὶ τό γ’ εὐσεβὲς</l>
<l>μόνοις παρ’ ὑμῖν ηὗρον ἀνθρώπων ἐγὼ</l>
<l>καὶ τοὐπιεικὲς καὶ τὸ μὴ ψευδοστομεῖν.</l>
<l>εἰδὼς δ’ ἀμύνω τοῖσδε τοῖς λόγοις τάδε·</l>
<l>ἔχω γὰρ ἅχω διὰ σὲ κοὐκ ἄλλον βροτῶν·</l>
<l n="1130">καί μοι χέρ’, ὦναξ, δεξιὰν ὄρεξον, ὡς</l>
<l>ψαύσω φιλήσω τ’, εἰ θέμις, τὸ σὸν κάρα.</l>
<l>καίτοι τί φωνῶ; πῶς ς’ ἂν ἄθλιος γεγὼς</l>
<l>θιγεῖν θελήσαιμ’ ἀνδρός, ᾧ τίς οὐκ ἔνι</l>
<l>κηλὶς κακῶν ξύνοικος; οὐκ ἔγωγέ σε,</l>
<l n="1135">οὐδ’ οὖν ἐάσω·  τοῖς γὰρ ἐμπείροις βροτῶν</l>
<l>μόνοις οἷόν τε συνταλαιπωρεῖν τάδε.</l>
<l>σὺ δ’ αὐτόθεν μοι χαῖρε καὶ τὰ λοιπά μου</l>
<l>μέλου δικαίως, ὥσπερ ἐς τόδ’ ἡμέρας.</l>
<milestone ed="p" n="1139" unit="card"/></p></sp>
<sp>
<speaker>Θησεύς</speaker>
<p><l>οὔτ’ εἴ τι μῆκος τῶν λόγων ἔθου πλέον,</l>
<l n="1140">τέκνοισι τερφθεὶς τοῖσδε, θαυμάσας ἔχω,</l>
<l>οὔτ’ εἰ πρὸ τοὐμοῦ προύλαβες τὰ τῶνδ’ ἔπη.</l>
<l>βάρος γὰρ ἡμᾶς οὐδὲν ἐκ τούτων ἔχει.</l>
<l>οὐ γὰρ λόγοισι τὸν βίον σπουδάζομεν</l>
<l>λαμπρὸν ποεῖσθαι μᾶλλον ἢ τοῖς δρωμένοις.</l>
<l n="1145">δείκνυμι δ’·  ὧν γὰρ ὤμος’ οὐκ ἐψευσάμην</l>
<l>οὐδέν σε, πρέσβυ·  τάσδε γὰρ πάρειμ’ ἄγων</l>
<l>ζώσας, ἀκραιφνεῖς τῶν κατηπειλημένων.</l>
<l>χὤπως μὲν ἁγὼν ᾑρέθη, τί δεῖ μάτην</l>
<l>κομπεῖν, ἅ γ’ εἴσει καὐτὸς ἐκ ταύταιν ξυνών;</l>
<l n="1150">λόγος δ’  ὃς ἐμπέπτωκεν ἀρτίως ἐμοὶ</l>
<l>στείχοντι δεῦρο, συμβαλοῦ γνώμην, ἐπεὶ</l>
<l>σμικρὸς μὲν εἰπεῖν, ἄξιος δὲ θαυμάσαι·</l>
<l>πρᾶγος δ’ ἀτίζειν οὐδὲν ἄνθρωπον χρεών.</l></p></sp>
<sp>
<speaker>Οἰδίπους</speaker>
<p><l>τί δ’ ἔστι, τέκνον Αἰγέως; δίδασκέ με</l>
<l n="1155">ὡς μὴ εἰδότ’ αὐτὸν μηδὲν ὧν σὺ πυνθάνει.</l></p></sp>
<sp>
<speaker>Θησεύς</speaker>
<p><l>φασίν τιν’ ἡμῖν ἄνδρα, σοὶ μὲν ἔμπολιν</l>
<l>οὐκ ὄντα, συγγενῆ δέ, προσπεσόντα πως</l>
<l>βωμῷ καθῆσθαι τῷ Ποσειδῶνος, παρ’ ᾧ</l>
<l>θύων ἔκυρον, ἡνίχ’ ὡρμώμην ἐγώ.</l></p></sp>
<sp>
<speaker>Οἰδίπους</speaker>
<p><l n="1160">ποδαπόν;  τί προσχρῄζοντα τῷ θακήματι·</l></p></sp>
<sp>
<speaker>Θησεύς</speaker>
<p><l>οὐκ οἶδα πλὴν ἕν·  σοῦ γάρ, ὡς λέγουσί μοι,</l>
<l>βραχύν τιν’ αἰτεῖ μῦθον οὐκ ὄγκου πλέων.</l></p></sp>
<sp>
<speaker>Οἰδίπους</speaker>
<p><l>ποῖόν τιν’; οὐ γὰρ ἥδ’ ἕδρα σμικροῦ λόγου.</l>
<l>σοὶ φασὶν αὐτὸν ἐς λόγους ἐλθεῖν μόνον</l>
<l n="1165">αἰτεῖν ἀπελθεῖν τ’ ἀσφαλῶς τῆς δεῦρ’ ὁδοῦ.</l></p></sp>
<sp>
<speaker>Οἰδίπους</speaker>
<p><l>τίς δῆτ’ ἂν εἴη τήνδ’ ὁ προσθακῶν ἕδραν;</l></p></sp>
<sp>
<speaker>Θησεύς</speaker>
<p><l>ὅρα κατ’ Ἄργος εἴ τις ὑμὶν ἐγγενὴς</l>
<l>ἔσθ’, ὅστις ἄν σου τοῦτο προσχρῄζοι τυχεῖν.</l></p></sp>
<sp>
<speaker>Οἰδίπους</speaker>
<p><l part="I">ὦ φίλτατε, σχὲς οὗπερ εἶ.</l></p></sp>
<sp>
<speaker>Θησεύς</speaker>
<p><l part="F">τί δ’ ἔστι σοι;</l></p></sp>
<sp>
<speaker>Οἰδίπους</speaker>
<p><l part="I" n="1170">μή μου δεηθῇς.</l></p></sp>
<sp>
<speaker>Θησεύς</speaker>
<p><l part="F">πράγματος ποίου;  λέγε.</l></p></sp>
<sp>
<speaker>Οἰδίπους</speaker>
<p><l>ἔξοιδ’ ἀκούων τῶνδ’ ὅς ἐσθ’ ὁ προστάτης.</l></p></sp>
<sp>
<speaker>Θησεύς</speaker>
<p><l>καὶ τίς ποτ’ ἐστὶν ὅν γ’ ἐγὼ ψέξαιμί τι;</l></p></sp>
<sp>
<speaker>Οἰδίπους</speaker>
<p><l>παῖς οὑμός, ὦναξ, στυγνός, οὗ λόγων ἐγὼ</l>
<l>ἄλγιστ’ ἂν ἀνδρῶν ἐξανασχοίμην κλύων.</l></p></sp>
<sp>
<speaker>Θησεύς</speaker>
<p><l n="1175">τί δ’; οὐκ ἀκούειν ἔστι καὶ μὴ δρᾶν ἃ μὴ</l>
<l>χρῄζεις; τί σοι τοῦτ’ ἐστὶ λυπηρὸν κλύειν;</l></p></sp>
<sp>
<speaker>Οἰδίπους</speaker>
<p><l>ἔχθιστον, ὦναξ, φθέγμα τοῦθ’ ἥκει πατρί·</l>
<l>καὶ μή μ’ ἀνάγκῃ προσβάλῃς τάδ’ εἰκαθεῖν.</l></p></sp>
<sp>
<speaker>Θησεύς</speaker>
<p><l>ἀλλ’ εἰ τὸ θάκημ’ ἐξαναγκάζει, σκόπει</l>
<l n="1180">μή σοι πρόνοι’ ᾖ τοῦ θεοῦ φυλακτέα.</l>
<milestone ed="p" n="1181" unit="card"/></p></sp>
<sp>
<speaker>Ἀντιγόνη</speaker>
<p><l>πάτερ, πιθοῦ μοι, κεἰ νέα παραινέσω.</l>
<l>τὸν ἄνδρ’ ἔασον τόνδε τῇ θ’ αὑτοῦ φρενὶ</l>
<l>χάριν παρασχεῖν τῷ θεῷ θ’ ἃ βούλεται,</l>
<l n="1185">καὶ νῷν ὕπεικε τὸν κασίγνητον μολεῖν.</l>
<l>οὐ γάρ σε, θάρσει, πρὸς βίαν παρασπάσει</l>
<l>γνώμης, ἃ μή σοι συμφέροντα λέξεται.</l>
<l>λόγων δ’ ἀκοῦσαι τίς βλάβη; τά τοι κακῶς</l>
<l>ηὑρημέν’ ἔργα τῷ λόγῳ μηνύεται.</l>
<l n="1190">ἔφυσας αὐτόν·  ὥστε μηδὲ δρῶντά σε</l>
<l>τὰ τῶν κακίστων δυσσεβέστατ’, ὦ πάτερ,</l>
<l>θέμις σέ γ’ εἶναι κεῖνον ἀντιδρᾶν κακῶς.</l>
<l>ἀλλ’  ἔασον·    εἰσὶ χἀτέροις γοναὶ κακαὶ</l>
<l>καὶ θυμὸς ὀξύς, ἀλλὰ νουθετούμενοι</l>
<l n="1195">φίλων ἐπῳδαῖς ἐξεπᾴδονται φύσιν.</l>
<l>σὺ δ’ εἰς ἐκεῖνα, μὴ τὰ νῦν, ἀποσκόπει</l>
<l>πατρῷα καὶ μητρῷα πήμαθ’ ἅπαθες·</l>
<l>κἂν κεῖνα λεύσσῃς, οἶδ’ ἐγώ, γνώσει κακοῦ</l>
<l>θυμοῦ τελευτὴν ὡς κακὴ προσγίγνεται.</l>
<l n="1200">ἔχεις γὰρ οὐχὶ βαιὰ τἀνθυμήματα,</l>
<l>τῶν σῶν ἀδέρκτων ὀμμάτων τητώμενος.</l>
<l>ἀλλ’ ἡμὶν εἶκε·  λιπαρεῖν γὰρ οὐ καλὸν</l>
<l>δίκαια προσχρῄζουσιν, οὐδ’ αὐτὸν μὲν εὖ</l>
<l>πάσχειν, παθόντα δ’ οὐκ ἐπίστασθαι τίνειν.</l></p></sp>
<sp>
<speaker>Οἰδίπους</speaker>
<p><l n="1205">τέκνον, βαρεῖαν ἡδονὴν νικᾶτέ με</l>
<l>λέγοντες·  ἔστω δ’ οὖν ὅπως ὑμῖν φίλον.</l>
<l>μόνον, ξέν’, εἴπερ κεῖνος ὧδ’ ἐλεύσεται,</l>
<l>μηδεὶς κρατείτω τῆς ἐμῆς ψυχῆς ποτε.</l></p></sp>
<sp>
<speaker>Θησεύς</speaker>
<p><l>ἅπαξ τὰ τοιαῦτ’, οὐχὶ δὶς χρῄζω κλύειν,</l>
<l>ὦ πρέσβυ.  κομπεῖν δ’ οὐχὶ βούλομαι·  σὺ δ’ ὢν</l>
<l n="1210">σῶς ἴσθ’, ἐάν περ κἀμέ τις σῴζῃ θεῶν.</l>
<milestone ed="p" n="1211" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>ὅστις τοῦ πλέονος μέρους χρῄζει τοῦ μετρίου παρεὶς</l>
<l>ζώειν, σκαιοσύναν φυλάσσων</l>
<l>ἐν ἐμοὶ κατάδηλος ἔσται.</l>
<l n="1215">ἐπεὶ πολλὰ μὲν αἱ μακραὶ ἁμέραι κατέθεντο δὴ</l>
<l>λύπας ἐγγυτέρω, τὰ τέρποντα δ’ οὐκ ἂν ἴδοις ὅπου,</l>
<l>ὅταν τις ἐς πλέον πέσῃ</l>
<l n="1220">τοῦ δέοντος·  ὁ δ’ ἐπίκουρος ἰσοτέλεστος,</l>
<l>Ἄϊδος ὅτε μοῖρ’ ἀνυμέναιος</l>
<l>ἄλυρος ἄχορος ἀναπέφηνε,</l>
<l>θάνατος ἐς τελευτάν.</l>
<milestone ed="p" n="1225" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l n="1225">μὴ φῦναι τὸν ἅπαντα νικᾷ λόγον·  τὸ δ’, ἐπεὶ φανῇ,</l>
<l>βῆναι κεῖθεν ὅθεν περ ἥκει,</l>
<l>πολὺ δεύτερον, ὡς τάχιστα.</l>
<l n="1230">ὡς εὖτ’ ἂν τὸ νέον παρῇ κούφας ἀφροσύνας φέρον,</l>
<l>τίς πλαγὰ  πολύμοχθος ἔξω; τίς οὐ καμάτων ἔνι;</l>
<l>φθόνος, στάσεις, ἔρις, μάχαι</l>
<l n="1235">καὶ φόνοι·  τό τε κατάμεμπτον ἐπιλέλογχε</l>
<l>πύματον ἀκρατὲς ἀπροσόμιλον</l>
<l>γῆρας ἄφιλον, ἵνα πρόπαντα</l>
<l>κακὰ κακῶν ξυνοικεῖ.</l>
<milestone ed="p" n="1239" unit="card"/></p></sp></div2>
<div2 type="epode">
<sp><speaker>Χορός</speaker>
<p><l>ἐν ᾧ τλάμων ὅδ’, οὐκ ἐγὼ μόνος,</l>
<l n="1240">πάντοθεν βόρειος ὥς τις</l>
<l>ἀκτὰ κυματοπλὴξ χειμερία κλονεῖται,</l>
<l>ὣς καὶ τόνδε κατ’ ἄκρας</l>
<l>δειναὶ κυματοαγεῖς</l>
<l>ἆται κλονέουσιν ἀεὶ ξυνοῦσαι,</l>
<l n="1245">αἱ μὲν ἀπ’ ἀελίου δυσμᾶν,</l>
<l>αἱ δ’ ἀνατέλλοντος·</l>
<l>αἱ δ’ ἀνὰ μέσσαν ἀκτῖν’,</l>
<l>αἱ δ’ ἐννυχιᾶν ἀπὸ rιπᾶν.</l>
<milestone ed="p" n="1249" unit="card"/></p></sp></div2></div1>
<div1 type="episode">
<sp>
<speaker>Ἀντιγόνη</speaker>
<p><l>καὶ μὴν ὅδ’ ἡμῖν, ὡς ἔοικεν, ὁ ξένος</l>
<l n="1250">ἀνδρῶν γε μοῦνος, ὦ πάτερ, δι’  ὄμματος</l>
<l>ἀστακτὶ λείβων δάκρυον ὧδ’ ὁδοιπορεῖ.</l></p></sp>
<sp>
<speaker>Οἰδίπους</speaker>
<p><l part="I">τίς οὗτος;</l></p></sp>
<sp>
<speaker>Οἰδίπους</speaker>
<p><l part="F">ὅνπερ καὶ πάλαι κατείχομεν</l>
<l>γνώμῃ, πάρεστι δεῦρο Πολυνείκης ὅδε.</l></p></sp>
<sp>
<speaker>Πολυνείκης</speaker>
<p><l>οἴμοι, τί δράσω; πότερα τἀμαυτοῦ κακὰ</l>
<l n="1255">πρόσθεν δακρύσω, παῖδες, ἢ τὰ τοῦδ’ ὁρῶν</l>
<l>πατρὸς γέροντος; ὃς ξένης ἐπὶ χθονὸς</l>
<l>σὺν σφῷν ἐφηύρηκ’ ἐνθάδ’ ἐκβεβλημένον</l>
<l>ἐσθῆτι σὺν τοιᾷδε, τῆς ὁ δυσφιλὴς</l>
<l>γέρων γέροντι συγκατῴκηκεν πίνος</l>
<l n="1260">πλευρὰν μαραίνων, κρατὶ δ’ ὀμματοστερεῖ</l>
<l>κόμη δι’  αὔρας ἀκτένιστος ᾄσσεται·</l>
<l>ἀδελφὰ δ’, ὡς ἔοικε, τούτοισιν φορεῖ</l>
<l>τὰ τῆς ταλαίνης νηδύος θρεπτήρια.</l>
<l>ἁγὼ πανώλης ὄψ’ ἄγαν ἐκμανθάνω·</l>
<l n="1265">καὶ μαρτυρῶ κάκιστος ἀνθρώπων τροφαῖς</l>
<l>ταῖς σαῖσιν ἥκειν·  τἀμὰ μὴ ’ξ ἄλλων πύθῃ.</l>
<l>ἀλλ’ ἔστι γὰρ καὶ Ζηνὶ σύνθακος θρόνων</l>
<l>Αἰδὼς ἐπ’ ἔργοις πᾶσι, καὶ πρὸς σοί, πάτερ,</l>
<l>παρασταθήτω·  τῶν γὰρ ἡμαρτημένων</l>
<l n="1270">ἄκη μέν ἐστι, προσφορὰ δ’  οὐκ ἔστ’  ἔτι.</l>
<l>τί σιγᾷς;</l>
<l>φώνησον, ὦ πάτερ, τι·  μή μ’ ἀποστραφῇς.</l>
<l>οὐδ’ ἀνταμείβει μ’ οὐδέν, ἀλλ’ ἀτιμάσας</l>
<l>πέμψεις ἄναυδος, οὐδ’ ἃ μηνίεις φράσας;</l>
<l n="1275">ὦ σπέρματ’ ἀνδρὸς τοῦδ’, ἐμαὶ δ’ ὁμαίμονες,</l>
<l>πειράσατ’ ἀλλ’ ὑμεῖς γε κινῆσαι πατρὸς</l>
<l>τὸ δυσπρόσοιστον κἀπροσήγορον στόμα,</l>
<l>ὡς μή μ’ ἄτιμον, τοῦ θεοῦ γε προστάτην,</l>
<l>οὕτως ἀφῇ με μηδὲν ἀντειπὼν ἔπος.</l></p></sp>
<sp>
<speaker>Ἀντιγόνη</speaker>
<p><l n="1280">λέγ’, ὦ ταλαίπωρ’, αὐτὸς ὧν χρείᾳ πάρει·</l>
<l>τὰ πολλὰ γάρ τοι ῥήματ’ ἢ τέρψαντά τι,</l>
<l>ἢ δυσχεράναντ’ ἢ κατοικτίσαντά πως,</l>
<l>παρέσχε φωνὴν τοῖς ἀφωνήτοις τινά.</l>
<milestone ed="p" n="1284" unit="card"/></p></sp>
<sp>
<speaker>Πολυνείκης</speaker>
<p><l>ἀλλ’ ἐξερῶ·  καλῶς γὰρ ἐξηγεῖ σύ μοι·</l>
<l n="1285">πρῶτον μὲν αὐτὸν τὸν θεὸν ποιούμενος</l>
<l>ἀρωγόν, ἔνθεν μ’ ὧδ’ ἀνέστησεν μολεῖν</l>
<l>ὁ τῆσδε τῆς γῆς κοίρανος, διδοὺς ἐμοὶ</l>
<l>λέξαι τ’ ἀκοῦσαί τ’ ἀσφαλεῖ σὺν ἐξόδῳ.</l>
<l>καὶ ταῦτ’ ἀφ’ ὑμῶν, ὧ ξένοι, βουλήσομαι</l>
<l n="1290">καὶ ταῖνδ’ ἀδελφαῖν καὶ πατρὸς κυρεῖν ἐμοί.</l>
<l>ἃ δ’ ἦλθον, ἤδη σοι θέλω λέξαι, πάτερ.</l>
<l>γῆς ἐκ πατρῴας ἐξελήλαμαι φυγάς,</l>
<l>τοῖς σοῖς πανάρχοις οὕνεκ’ ἐνθακεῖν θρόνοις</l>
<l>γονῇ πεφυκὼς ἠξίουν γεραίτερος.</l>
<l n="1295">ἀνθ’ ὧν μ’ Ἐτεοκλῆς, ὢν φύσει νεώτερος,</l>
<l>γῆς ἐξέωσεν, οὔτε νικήσας λόγῳ</l>
<l>οὔτ’ εἰς ἔλεγχον χειρὸς οὐδ’ ἔργου μολών,</l>
<l>πόλιν δὲ πείσας.  ὧν ἐγὼ μάλιστα μὲν</l>
<l>τὴν σὴν ἐρινὺν αἰτίαν εἶναι λέγω.</l>
<l n="1300">ἔπειτα κἀπὸ μάντεων ταύτῃ κλύω.</l>
<l>ἐπεὶ γὰρ ἦλθον Ἄργος ἐς τὸ Δωρικόν,</l>
<l>λαβὼν Ἄδραστον πενθερόν, ξυνωμότας</l>
<l>ἔστης’ ἐμαυτῷ γῆς ὅσοιπερ Ἀπίας</l>
<l>πρῶτοι καλοῦνται καὶ τετίμηνται δόρει,</l>
<l n="1305">ὅπως τὸν ἑπτάλογχον ἐς Θήβας στόλον</l>
<l>ξὺν τοῖσδ’ ἀγείρας ἢ θάνοιμι πανδίκως</l>
<l>ἢ τοὺς τάδ’ ἐκπράξαντας ἐκβάλοιμι γῆς.</l>
<l>εἶεν·  τί δῆτα νῦν ἀφιγμένος κυρῶ;</l>
<l>σοὶ προστροπαίους, ὦ πάτερ, λιτὰς ἔχων</l>
<l n="1310">αὐτός τ’  ἐμαυτοῦ ξυμμάχων τε τῶν ἐμῶν,</l>
<l>οἳ νῦν σὺν ἑπτὰ τάξεσιν σὺν ἑπτά τε</l>
<l>λόγχαις τὸ Θήβης πέδιον ἀμφεστᾶσι πᾶν·</l>
<l>οἷος δορυσσοῦς Ἀμφιάρεως, τὰ πρῶτα μὲν</l>
<l>δόρει κρατύνων, πρῶτα δ’ οἰωνῶν ὁδοῖς·</l>
<l n="1315">ὁ δεύτερος δ’ Αἰτωλὸς Οἰνέως τόκος</l>
<l>Τυδεύς.  τρίτος δ’ Ἐτέοκλος, Ἀργεῖος γεγώς·</l>
<l>τέταρτον Ἱππομέδοντ’ ἀπέστειλεν πατὴρ</l>
<l>Ταλαός·  ὁ πέμπτος δ’ εὔχεται κατασκαφῇ</l>
<l>Καπανεὺς τὸ Θήβης ἄστυ δῃώσειν πυρί·</l>
<l n="1320">ἕκτος δὲ Παρθενοπαῖος Ἀρκὰς ὄρνυται,</l>
<l>ἐπώνυμος τῆς πρόσθεν ἀδμήτης χρόνῳ</l>
<l>μητρὸς λοχευθείς, πιστὸς Ἀταλάντης γόνος·</l>
<l>ἐγὼ δὲ σός, κεἰ μὴ σός, ἀλλὰ τοῦ κακοῦ</l>
<l>πότμου φυτευθείς, σός γέ τοι καλούμενος,</l>
<l n="1325">ἄγω τὸν Ἄργους ἄφοβον ἐς Θήβας στρατόν.</l>
<l>οἵ ς’ ἀντὶ παίδων τῶνδε καὶ ψυχῆς, πάτερ,</l>
<l>ἱκετεύομεν ξύμπαντες ἐξαιτούμενοι</l>
<l>μῆνιν βαρεῖαν εἰκαθεῖν ὁρμωμένῳ</l>
<l>τῷδ’ ἀνδρὶ τοὐμοῦ πρὸς κασιγνήτου τίσιν,</l>
<l n="1330">ὅς μ’ ἐξέωσε κἀπεσύλησεν πάτρας.</l>
<l>εἰ γάρ τι πιστόν ἐστιν ἐκ χρηστηρίων,</l>
<l>οἷς ἂν σὺ προσθῇ, τοῖσδ’ ἔφασκ’ εἶναι κράτος.</l>
<l>πρὸς νῦν σε κρηνῶν καὶ θεῶν ὁμογνίων</l>
<l>αἰτῶ πιθέσθαι καὶ παρεικαθεῖν, ἐπεὶ</l>
<l n="1335">πτωχοὶ μὲν ἡμεῖς καὶ ξένοι, ξένος δὲ σύ.</l>
<l>ἄλλους δὲ θωπεύοντες οἰκοῦμεν σύ τε</l>
<l>κἀγώ, τὸν αὐτὸν δαίμον’ ἐξειληχότες.</l>
<l>ὁ δ’ ἐν δόμοις τύραννος, ὦ τάλας ἐγώ,</l>
<l>κοινῇ καθ’ ἡμῶν ἐγγελῶν ἁβρύνεται·</l>
<l n="1340">ὅν, εἰ σὺ τἠμῇ ξυμπαραστήσει φρενί,</l>
<l>βραχεῖ σὺν ὄγκῳ καὶ χρόνῳ διασκεδῶ.</l>
<l>ὥστ’ ἐν δόμοισι τοῖσι σοῖς στήσω ς’ ἄγων.</l>
<l>στήσω δ’ ἐμαυτόν, κεῖνον ἐκβαλὼν βίᾳ.</l>
<l>καὶ ταῦτα σοῦ μὲν ξυνθέλοντος ἔστι μοι</l>
<l n="1345">κομπεῖν, ἄνευ σοῦ δ’ οὐδὲ σωθῆναι σθένω.</l>
<milestone ed="p" n="1346" unit="card"/></p></sp>
<sp>
<speaker>Χορός</speaker>
<p><l>τὸν ἄνδρα τοῦ πέμψαντος οὕνεκ’, Οἰδίπους</l>
<l>εἰπὼν ὁποῖα ξύμφορ’ ἔκπεμψαι πάλιν.</l></p></sp>
<sp>
<speaker>Οἰδίπους</speaker>
<p><l>ἀλλ’ εἰ μέν, ἄνδρες, τῆσδε δημοῦχοι χθονός</l>
<l>μὴ ’τύγχαν’ αὐτὸν δεῦρο προσπέμψας ἐμοὶ</l>
<l n="1350">Θησεύς, δικαιῶν ὥστ’ ἐμοῦ κλύειν λόγους,</l>
<l>οὔ τἄν ποτ’ ὀμφῆς τῆς ἐμῆς ἐπῄσθετο·</l>
<l>νῦν δ’ ἀξιωθεὶς εἶσι κἀκούσας γ’ ἐμοῦ</l>
<l>τοιαῦθ’ ἃ τὸν τοῦδ’ οὔ ποτ’ εὐφρανεῖ βίον·</l>
<l>ὅς γ’, ὦ κάκιστε, σκῆπτρα καὶ θρόνους ἔχων,</l>
<l n="1355">ἃ νῦν ὁ σὸς ξύναιμος ἐν Θήβαις ἔχει,</l>
<l>τὸν αὐτὸς αὑτοῦ πατέρα τόνδ’ ἀπήλασας</l>
<l>κἄθηκας ἄπολιν καὶ στολὰς ταύτας φορεῖν,</l>
<l>ἃς νῦν δακρύεις εἰσορῶν, ὅτ’ ἐν πόνῳ</l>
<l>ταὐτῷ βεβηκὼς τυγχάνεις κακῶν ἐμοί.</l>
<l n="1360">οὐ κλαυστὰ δ’ ἐστίν, ἀλλ’ ἐμοὶ μὲν οἰστέα</l>
<l>τάδ’, ἕωσπερ ἂν ζῶ, σοῦ φονέως μεμνημένος·</l>
<l>σὺ γάρ με μόχθῳ τῷδ’ ἔθηκας ἔντροφον,</l>
<l>σύ μ’ ἐξέωσας, ἐκ σέθεν δ’ ἀλώμενος</l>
<l>ἄλλους ἐπαιτῶ τὸν καθ’ ἡμέραν βίον.</l>
<l n="1365">εἰ δ’ ἐξέφυσα τάσδε μὴ ’μαυτῷ τροφοὺς</l>
<l>τὰς παῖδας, ἦ τἂν οὐκ ἂν ἦ, τὸ σὸν μέρος·</l>
<l>νῦν δ’ αἵδε μ’ ἐκσῴζουσιν, αἵδ’ ἐμαὶ τροφοί,</l>
<l>αἵδ’ ἄνδρες, οὐ γυναῖκες, εἰς τὸ συμπονεῖν·</l>
<l>ὑμεῖς δ’ ἀπ’ ἄλλου κοὐκ ἐμοῦ πεφύκατον.</l>
<l n="1370">τοιγάρ ς’ ὁ δαίμων εἰσορᾷ μὲν οὔ τί πω</l>
<l>ὡς αὐτίκ’, εἴπερ οἵδε κινοῦνται λόχοι</l>
<l>πρὸς ἄστυ Θήβης.  οὐ γὰρ ἔσθ’ ὅπως πόλιν</l>
<l>κείνην ἐρείψεις, ἀλλὰ πρόσθεν αἵματι</l>
<l>πεσεῖ μιανθεὶς χὼ σύναιμος ἐξ ἴσου.</l>
<l n="1375">τοιάσδ’ ἀρὰς σφῷν πρόσθε τ’ ἐξανῆκ’ ἐγὼ</l>
<l>νῦν τ’ ἀνακαλοῦμαι ξυμμάχους ἐλθεῖν ἐμοί,</l>
<l>ἵν’ ἀξιῶτον τοὺς φυτεύσαντας σέβειν</l>
<l>καὶ μὴ ’ξατιμάζητον, εἰ τυφλοῦ πατρὸς</l>
<l>τοιώδ’ ἐφύτην·  αἵδε γὰρ τάδ’ οὐκ ἔδρων.</l>
<l n="1380">τοιγὰρ τὸ σὸν θάκημα καὶ τοὺς σοὺς θρόνους</l>
<l>κρατοῦσιν, εἴπερ ἐστὶν ἡ παλαίφατος</l>
<l>Δίκη ξύνεδρος Ζηνὸς ἀρχαίοις νόμοις.</l>
<l>σὺ δ’ ἔρρ’ ἀπόπτυστός τε κἀπάτωρ ἐμοῦ,</l>
<l>κακῶν κάκιστε, τάσδε συλλαβὼν ἀράς,</l>
<l n="1385">ἅς σοι καλοῦμαι, μήτε γῆς ἐμφυλίου</l>
<l>δόρει κρατῆσαι μήτε νοστῆσαί ποτε</l>
<l>τὸ κοῖλον Ἄργος, ἀλλὰ συγγενεῖ χερὶ</l>
<l>θανεῖν κτανεῖν θ’ ὑφ’ οὗπερ ἐξελήλασαι.</l>
<l>τοιαῦτ’ ἀρῶμαι καὶ καλῶ τὸ Ταρτάρου</l>
<l n="1390">στυγνὸν πατρῷον ἔρεβος, ὥς ς’ ἀποικίσῃ,</l>
<l>καλῶ δὲ τάσδε δαίμονας, καλῶ δ’ Ἄρη</l>
<l>τὸν σφῷν τὸ δεινὸν μῖσος ἐμβεβληκότα.</l>
<l>καὶ ταῦτ’ ἀκούσας στεῖχε, κἀξάγγελλ’ ἰὼν</l>
<l>καὶ πᾶσι Καδμείοισι τοῖς σαυτοῦ θ’ ἅμα</l>
<l n="1395">πιστοῖσι συμμάχοισιν, οὕνεκ’ Οἰδίπους</l>
<l>τοιαῦτ’ ἔνειμε παισὶ τοῖς αὑτοῦ γέρα.</l>
<milestone ed="p" n="1397" unit="card"/></p></sp>
<sp>
<speaker>Χορός</speaker>
<p><l>Πολύνεικες, οὔτε ταῖς παρελθούσαις ὁδοῖς</l>
<l>ξυνήδομαί σοι, νῦν τ’ ἴθ’ ὡς τάχος πάλιν.</l></p></sp>
<sp>
<speaker>Πολυνείκης</speaker>
<p><l>οἴμοι κελεύθου τῆς τ’ ἐμῆς δυσπραξίας,</l>
<l n="1400">οἴμοι δ’ ἑταίρων·  οἷον ἆρ’ ὁδοῦ τέλος</l>
<l>Ἄργους ἀφωρμήθημεν, ὦ τάλας ἐγώ,</l>
<l>τοιοῦτον οἷον οὐδὲ φωνῆσαί τινι</l>
<l>ἔξεσθ’ ἑταίρων, οὐδ’ ἀποστρέψαι πάλιν,</l>
<l>ἀλλ’ ὄντ’ ἄναυδον τῇδε συγκῦρσαι τύχῃ.</l>
<l n="1405">ὦ τοῦδ’ ὅμαιμοι παῖδες, ἀλλ’ ὑμεῖς, ἐπεὶ</l>
<l>τὰ σκληρὰ πατρὸς κλύετε ταῦτ’ ἀρωμένου,</l>
<l>μή τοί με πρὸς θεῶν σφώ γ’, ἐὰν αἱ τοῦδ’ ἀραὶ</l>
<l>πατρὸς τελῶνται καί τις ὑμῖν ἐς δόμους</l>
<l>νόστος γένηται, μή μ’ ἀτιμάσητέ γε,</l>
<l n="1410">ἀλλ’ ἐν τάφοισι θέσθε κἀν κτερίσμασιν.</l>
<l>καὶ σφῷν ὁ νῦν ἔπαινος, ὃν κομίζετον</l>
<l>τοῦδ’, ἀνδρὸς οἷς πονεῖτον, οὐκ ἐλάσσονα</l>
<l>ἔτ’ ἄλλον οἴσει τῆς ἐμῆς ὑπουργίας.</l></p></sp>
<sp>
<speaker>Ἀντιγόνη</speaker>
<p><l>Πολύνεικες, ἱκετεύω σε πεισθῆναί τί μοι.</l></p></sp>
<sp>
<speaker>Πολυνείκης</speaker>
<p><l n="1415">ὦ φιλτάτη, τὸ ποῖον, Ἀντιγόνη; λέγε.</l></p></sp>
<sp>
<speaker>Ἀντιγόνη</speaker>
<p><l>στρέψαι στράτευμ’ ἐς Ἄργος ὡς τάχιστά γε,</l>
<l>καὶ μὴ σέ τ’ αὐτὸν καὶ πόλιν διεργάσῃ.</l></p></sp>
<sp>
<speaker>Πολυνείκης</speaker>
<p><l>ἀλλ’ οὐχ οἷόν τε·  πῶς γὰρ αὖθις ἂν πάλιν</l>
<l>στράτευμ’ ἄγοιμι ταὐτόν. εἰσάπαξ τρέσας;</l></p></sp>
<sp>
<speaker>Ἀντιγόνη</speaker>
<p><l n="1420">τί δ’ αὖθις, ὦ παῖ, δεῖ σε θυμοῦσθαι; τί σοι</l>
<l>πάτραν κατασκάψαντι κέρδος ἔρχεται;</l></p></sp>
<sp>
<speaker>Πολυνείκης</speaker>
<p><l>αἰσχρὸν τὸ φεύγειν καὶ τὸ πρεσβεύοντ’ ἐμὲ</l>
<l>οὕτω γελᾶσθαι τοῦ κασιγνήτου πάρα.</l></p></sp>
<sp>
<speaker>Ἀντιγόνη</speaker>
<p><l>ὁρᾷς τὰ τοῦδ’ οὖν ὡς ἐς ὀρθὸν ἐκφέρει</l>
<l n="1425">μαντεύμαθ’, ὃς σφῷν θάνατον ἐξ ἀμφοῖν θροεῖ;</l></p></sp>
<sp>
<speaker>Πολυνείκης</speaker>
<p><l>χρῄζει γάρ·  ἡμῖν δ’ οὐχὶ συγχωρητέα.</l></p></sp>
<sp>
<speaker>Ἀντιγόνη</speaker>
<p><l>οἴμοι τάλαινα· τίς δὲ τολμήσει κλύων</l>
<l>τὰ τοῦδ’ ἕπεσθαι τἀνδρός, οἷ’ ἐθέσπισεν;</l></p></sp>
<sp>
<speaker>Πολυνείκης</speaker>
<p><l>οὐκ ἀγγελοῦμεν φλαῦρ’·  ἐπεὶ στρατηλάτου</l>
<l n="1430">χρηστοῦ τὰ κρείσσω μηδὲ τἀνδεᾶ λέγειν.</l>
<milestone ed="p" n="1431" unit="card"/></p></sp>
<sp>
<speaker>Ἀντιγόνη</speaker>
<p><l>οὕτως ἄρ’, ὦ παῖ, ταῦτά σοι δεδογμένα;</l></p></sp>
<sp>
<speaker>Πολυνείκης</speaker>
<p><l>καὶ μή μ’ ἐπίσχῃς γ’·  ἀλλ’ ἐμοὶ μὲν ἥδ’ ὁδὸς</l>
<l>ἔσται μέλουσα δύσποτμός τε καὶ κακὴ</l>
<l>πρὸς τοῦδε πατρὸς τῶν τε τοῦδ’ ἐρινύων·</l>
<l n="1435">σφῷν δ’ εὖ διδοίη Ζεύς, τάδ’ εἰ θανόντι μοι</l>
<l>τελεῖτ’, ἐπεὶ οὔ μοι ζῶντί γ’ αὖθις ἕξετον.</l>
<l>μέθεσθε δ’ ἤδη χαίρετόν τ’·  οὐ γάρ μ’ ἔτι</l>
<l part="I">βλέποντ’ ἐσόψεσθ’ αὖθις.</l></p></sp>
<sp>
<speaker>Ἀντιγόνη</speaker>
<p><l part="F">ὦ τάλαιν’ ἐγώ.</l></p></sp>
<sp>
<speaker>Πολυνείκης</speaker>
<p><l part="I">μή τοί μ’ ὀδύρου.</l></p></sp>
<sp>
<speaker>Ἀντιγόνη</speaker>
<p><l part="F">καὶ τίς ἄν ς’ ὁρμώμενον</l>
<l n="1440">εἰς προὖπτον Ἅιδην οὐ καταστένοι, κάσι;</l></p></sp>
<sp>
<speaker>Πολυνείκης</speaker>
<p><l part="I">εἰ χρή, θανοῦμαι.</l></p></sp>
<sp>
<speaker>Ἀντιγόνη</speaker>
<p><l part="F">μὴ σύ γ’, ἀλλ’ ἐμοὶ πιθοῦ.</l></p></sp>
<sp>
<speaker>Πολυνείκης</speaker>
<p><l part="I">μὴ πεῖθ’ ἃ μὴ δεῖ.</l></p></sp>
<sp>
<speaker>Ἀντιγόνη</speaker>
<p><l part="F">δυστάλαινά τἄρ’ ἐγώ,</l>
<l part="I">εἴ σου στερηθῶ.</l></p></sp>
<sp>
<speaker>Πολυνείκης</speaker>
<p><l part="F">ταῦτα δ’ ἐν τῷ δαίμονι</l>
<l>καὶ τῇδε φῦναι χἀτέρᾳ.  σφὼ δ’ οὖν ἐγὼ</l>
<l n="1445">θεοῖς ἀρῶμαι μή ποτ’ ἀντῆσαι κακῶν·</l>
<l>ἀνάξιαι γὰρ πᾶσίν ἐστε δυστυχεῖν.</l>
<milestone ed="p" n="1448" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>νέα τάδε νεόθεν ἦλθέ μοι</l>
<l>κακὰ βαρύποτμὰ παρ’ ἀλαοῦ ξένου,</l>
<l n="1450">εἴ τι μοῖρα μὴ κιγχάνει.</l>
<l>μάταν  γὰρ οὐδὲν ἀξίωμα δαιμόνων ἔχω φράσαι.</l>
<l>ὁρᾷ ὁρᾷ ταῦτ’   ἀεὶ χρόνος, τρέχων μὲν  ἕτερα,</l>
<l n="1455">τὰ δὲ παρ’  ἦμαρ αὖθις αὔξων ἄνω.</l>
<l>ἔκτυπεν αἰθήρ, ὦ Ζεῦ.</l></p></sp>
<sp>
<speaker>Οἰδίπους</speaker>
<p><l>ὦ τέκνα τέκνα, πῶς ἄν, εἴ τις ἔντοπος,</l>
<l>τὸν πάντ’ ἄριστον δεῦρο Θησέα πόροι;</l></p></sp>
<sp>
<speaker>Ἀντιγόνη</speaker>
<p><l>πάτερ, τί δ’ ἐστὶ τἀξίωμ’ ἐφ’ ᾧ καλεῖς;</l></p></sp>
<sp>
<speaker>Οἰδίπους</speaker>
<p><l n="1460">Διὸς πτερωτὸς ἥδε μ’  αὐτίκ’  ἄξεται</l>
<l>βροντὴ πρὸς Ἅιδην·  ἀλλὰ πέμψαθ’ ὡς τάχος.</l>
<milestone ed="p" n="1463" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>μέγας, ἴδε, μάλ’ ὅδ’ ἐρείπεται</l>
<l>κτύπος ἄφατος διόβολος· ἐς δ’ ἄκραν</l>
<l n="1465">δεῖμ’ ὑπῆλθε κρατὸς φόβαν.</l>
<l>ἔπτηξα θυμόν·  οὐρανία γὰρ ἀστραπὴ φλέγει πάλιν.</l>
<l>τί μὰν ἀφήσει τέλος; δέδοικα δ’·  οὐ γὰρ ἅλιον</l>
<l n="1470">ἀφορμᾷ ποτ’, οὐκ ἄνευ ξυμφορᾶς.</l>
<l>ὦ μέγας αἰθήρ, ὦ Ζεῦ.</l></p></sp>
<sp>
<speaker>Οἰδίπους</speaker>
<p><l>ὦ παῖδες, ἥκει τῷδ’ ἐπ’ ἀνδρὶ θέσφατος</l>
<l>βίου τελευτὴ κοὐκέτ’ ἔστ’ ἀποστροφή.</l></p></sp>
<sp>
<speaker>Ἀντιγόνη</speaker>
<p><l>πῶς οἶσθα; τῷ δὲ τοῦτο συμβαλὼν ἔχεις;</l></p></sp>
<sp>
<speaker>Οἰδίπους</speaker>
<p><l n="1475">καλῶς κάτοιδ’·  ἀλλ’ ὡς τάχιστά μοι μολὼν</l>
<l>ἄνακτα χώρας τῆσδέ τις πορευσάτω.</l>
<milestone ed="p" n="1477" unit="card"/></p></sp></div2>
<div2 type="strophe" n="2">
<sp><speaker>Χορός</speaker>
<p><l>ἔα ἔα, ἰδοὺ μάλ’  αὖθις ἀμφίσταται διαπρύσιος ὄτοβος.</l>
<l n="1480">ἵλαος, ὦ δαίμων, ἵλαος  εἴ τι γᾷ</l>
<l>ματέρι τυγχάνεις ἀφεγγὲς φέρων.</l>
<l>ἐναισίου δὲ σοῦ τύχοιμι, μηδ’ ἄλαστον ἄνδρ’ ἰδὼν</l>
<l>ἀκερδῆ χάριν μετάσχοιμί πως.  Ζεῦ ἄνα σοὶ φωνῶ.</l></p></sp>
<sp>
<speaker>Οἰδίπους</speaker>
<p><l n="1486">ἆρ’ ἐγγὺς ἁνήρ; ἆρ’ ἔτ’ ἐμψύχου, τέκνα,</l>
<l>κιχήσεταί μου καὶ κατορθοῦντος φρένα;</l></p></sp>
<sp>
<speaker>Ἀντιγόνη</speaker>
<p><l>τί δ’ ἂν θέλοις τὸ πιστὸν ἐμφῦναι φρενί;</l></p></sp>
<sp>
<speaker>Οἰδίπους</speaker>
<p><l>ἀνθ’ ὧν ἔπασχον εὖ, τελεσφόρον χάριν</l>
<l n="1490">δοῦναί σφιν, ἥνπερ τυγχάνων ὑπεσχόμην.</l>
<milestone ed="p" n="1491" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l>ἰὼ ἰὼ παῖ, βᾶθι βᾶθ’, εἴτ’  ἄκρα,</l>
<l>περὶ γύαλ’ ἐναλίῳ Ποσειδωνίῳ θεῷ, τυγχάνεις</l>
<l>βούθυτον ἑστίαν ἁγίζων, ἱκοῦ.</l>
<l>ὁ γὰρ ξένος σε καὶ πόλισμα καὶ φίλους ἐπαξιοῖ</l>
<l>δικαίαν χάριν παρασχεῖν παθών.</l>
<l>&lsqb;σπεῦσον&rsqb; ἄϊσς’, ὦναξ.</l>
<milestone ed="p" n="1500" unit="card"/></p></sp></div2></div1>
<div1 type="episode">
<sp>
<speaker>Θησεύς</speaker>
<p><l n="1500">τίς αὖ παρ’  ὑμῶν κοινὸς ἠχεῖται κτύπος,</l>
<l>σαφὴς μὲν ἀστῶν, ἐμφανὴς δὲ τοῦ ξένου;</l>
<l>μή τις Διὸς κεραυνὸς ἤ τις ὀμβρία</l>
<l>χάλαζ’ ἐπιρράξασα; πάντα γὰρ θεοῦ</l>
<l>τοιαῦτα χειμάζοντος εἰκάσαι πάρα.</l></p></sp>
<sp>
<speaker>Οἰδίπους</speaker>
<p><l n="1505">ἄναξ, ποθοῦντι προυφάνης, καί σοι θεῶν</l>
<l>τύχην τις ἐσθλὴν τῆσδ’ ἔθηκε τῆς ὁδοῦ.</l></p></sp>
<sp>
<speaker>Θησεύς</speaker>
<p><l>τί δ’ ἐστίν, ὦ παῖ Λαί̈ου, νέορτον αὖ;</l></p></sp>
<sp>
<speaker>Οἰδίπους</speaker>
<p><l>ῥοπὴ βίου μοι·  καί ς’ ἅπερ ξυνῄνεσα</l>
<l>θέλω πόλιν τε τήνδε μὴ ψεύσας θανεῖν.</l></p></sp>
<sp>
<speaker>Θησεύς</speaker>
<p><l n="1510">τῷ δ’  ἐκπέπεισαι τοῦ μόρου τεκμηρίῳ;</l></p></sp>
<sp>
<speaker>Οἰδίπους</speaker>
<p><l>αὐτοὶ θεοὶ κήρυκες ἀγγέλλουσί μοι,</l>
<l>ψεύδοντες οὐδὲν σῆμα τῶν προκειμένων.</l></p></sp>
<sp>
<speaker>Θησεύς</speaker>
<p><l>πῶς εἶπας, ὦ γεραιέ, δηλοῦσθαι τάδε;</l></p></sp>
<sp>
<speaker>Οἰδίπους</speaker>
<p><l>αἱ πολλὰ βρονταὶ διατελεῖς τὰ πολλά τε</l>
<l n="1515">στράψαντα χειρὸς τῆς ἀνικήτου βέλη.</l></p></sp>
<sp>
<speaker>Θησεύς</speaker>
<p><l>πείθεις με·  πολλὰ γάρ σε θεσπίζονθ’ ὁρῶ</l>
<l>κοὐ ψευδόφημα·  χὤ τι χρὴ ποιεῖν λέγε.</l></p></sp>
<sp>
<speaker>Οἰδίπους</speaker>
<p><l>ἐγὼ διδάξω, τέκνον Αἰγέως, ἅ σοι</l>
<l>γήρως ἄλυπα τῇδε κείσεται πόλει.</l>
<l n="1520">χῶρον μὲν αὐτὸς αὐτίκ’ ἐξηγήσομαι,</l>
<l>ἄθικτος ἡγητῆρος, οὗ με χρὴ θανεῖν.</l>
<l>τοῦτον δὲ φράζε μή ποτ’ ἀνθρώπων τινί,</l>
<l>μήθ’ οὗ κέκευθε μήτ’ ἐν οἷς κεῖται τόποις·</l>
<l>ὥς σοι πρὸ πολλῶν ἀσπίδων ἀλκὴν ὅδε</l>
<l n="1525">δορός τ’ ἐπακτοῦ γειτονῶν ἀεὶ τιθῇ.</l>
<l>ἃ δ’ ἐξάγιστα μηδὲ κινεῖται λόγῳ,</l>
<l>αὐτὸς μαθήσει, κεῖς’ ὅταν μόλῃς μόνος·</l>
<l>ὡς οὔτ’ ἂν ἀστῶν τῶνδ’ ἂν ἐξείποιμί τῳ</l>
<l>οὔτ’ ἂν τέκνοισι τοῖς ἐμοῖς, στέργων ὅμως.</l>
<l n="1530">ἀλλ’  αὐτὸς αἰεὶ σῷζε, χὤταν εἰς τέλος</l>
<l>τοῦ ζῆν ἀφικνῇ, τῷ προφερτάτῳ μόνῳ</l>
<l>σήμαιν’, ὁ δ’ αἰεὶ τὠπιόντι δεικνύτω.</l>
<l>χοὔτως ἀδῇον τήνδ’ ἐνοικήσεις πόλιν</l>
<l>σπαρτῶν ἀπ’ ἀνδρῶν·  αἱ δὲ μυρίαι πόλεις,</l>
<l n="1535">κἂν εὖ τις οἰκῇ, ῥᾳδίως καθύβρισαν.</l>
<l>θεοὶ γὰρ εὖ μέν, ὀψὲ δ’ εἰσορῶς’, ὅταν</l>
<l>τὰ θεῖ’ ἀφείς τις εἰς τὸ μαίνεσθαι τραπῇ·</l>
<l>ὃ μὴ σύ, τέκνον Αἰγέως, βούλου παθεῖν.</l>
<l>τὰ μὲν τοιαῦτ’ οὖν εἰδότ’ ἐκδιδάσκομεν.</l>
<l n="1540">χῶρον δ’, ἐπείγει γάρ με τοὐκ θεοῦ παρόν,</l>
<l>στείχωμεν ἤδη μηδ’ ἔτ’ ἐντρεπώμεθα.</l>
<l>ὦ παῖδες, ὧδ’ ἕπεσθ’·  ἐγὼ γὰρ ἡγεμὼν</l>
<l>σφῷν αὖ πέφασμαι καινός, ὥσπερ σφὼ πατρί.</l>
<l>χωρεῖτε καὶ μὴ ψαύετ’, ἀλλ’ ἐᾶτέ με</l>
<l n="1545">αὐτὸν τὸν ἱερὸν τύμβον ἐξευρεῖν, ἵνα</l>
<l>μοῖρ’ ἀνδρὶ τῷδε τῇδε κρυφθῆναι χθονί.</l>
<l>τῇδ’ ὧδε, τῇδε βᾶτε·  τῇδε γάρ μ’ ἄγει</l>
<l>Ἑρμῆς ὁ πομπὸς ἥ τε νερτέρα θεός.</l>
<l>ὦ φῶς ἀφεγγές, πρόσθε πού ποτ’ ἦσθ’ ἐμόν,</l>
<l n="1550">νῦν δ’ ἔσχατόν σου τοὐμὸν ἅπτεται δέμας.</l>
<l>ἤδη γὰρ ἕρπω τὸν τελευταῖον βίον</l>
<l>κρύψων παρ’ Ἅιδην.  ἀλλά, φίλτατε ξένων,</l>
<l>αὐτός τε χώρα θ’ ἥδε πρόσπολοί τε σοὶ</l>
<l>εὐδαίμονες γένοισθε, κἀπ’ εὐπραξίᾳ</l>
<l n="1555">μέμνησθέ μου θανόντος εὐτυχεῖς ἀεί.</l>
<milestone ed="p" n="1556" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Χορός</speaker>
<p><l>εἰ θέμις ἐστί μοι τὰν ἀφανῆ θεὸν</l>
<l>καὶ σὲ λιταῖς σεβίζειν,</l>
<l>ἐννυχίων ἄναξ,</l>
<l n="1560">Αἰδωνεῦ Αἰδωνεῦ, λίσσωμαι</l>
<l>ἄπονα μήτ’ ἐπὶ  βαρυαχεῖ</l>
<l>ξένον ἐξανύσαι</l>
<l>μόρῳ τὰν παγκευθῆ κάτω</l>
<l>νεκρῶν πλάκα καὶ Στύγιον δόμον.</l>
<l n="1565">πολλῶν γὰρ ἂν καὶ μάταν</l>
<l>πημάτων ἱκνουμένων</l>
<l>πάλιν σφε δαίμων δίκαιος αὔξοι.</l>
<milestone ed="p" n="1568" unit="card"/></p></sp></div2>
<div2 type="antistrophe" n="1">
<sp><speaker>Χορός</speaker>
<p><l>ὦ χθόνιαι θεαὶ σῶμά τ’ ἀνικάτου</l>
<l>θηρός, ὃν ἐν πύλαισι</l>
<l n="1570">ταῖσι πολυξένοις</l>
<l>εὐνᾶσθαι κνυζεῖσθαί τ’ ἐξ ἄντρων</l>
<l>ἀδάματον φύλακα παρ’ Ἁίδᾳ</l>
<l>λόγος αἰὲν ἔχει·</l>
<l>τόν, ὦ Γᾶς παῖ καὶ Ταρτάρου,</l>
<l n="1575">κατεύχομαι ἐν καθαρῷ βῆναι</l>
<l>ὁρμωμένῳ νερτέρας</l>
<l>τῷ ξένῳ νεκρῶν πλάκας·</l>
<l>σέ τοι κικλήσκω τὸν αἰένυπνον.</l>
<milestone ed="p" n="1579" unit="card"/></p></sp></div2></div1>
<div1 type="episode">
<sp>
<speaker>Ἄγγελος</speaker>
<p><l>ἄνδρες πολῖται, ξυντομωτάτως, μὲν ἂν</l>
<l n="1580">τύχοιμι λέξας Οἰδίπουν ὀλωλότα·</l>
<l>ἃ δ’ ἦν τὰ πραχθέντ’, οὔθ’ ὁ μῦθος ἐν βραχεῖ</l>
<l>φράσαι πάρεστιν οὔτε τἄργ’ ὅς’ ἦν ἐκεῖ.</l></p></sp>
<sp>
<speaker>Χορός</speaker>
<p><l part="I">ὄλωλε γὰρ δύστηνος;</l></p></sp>
<sp>
<speaker>Ἄγγελος</speaker>
<p><l part="F">ὡς λελοιπότα</l>
<l>κεῖνον τὸν ἀεὶ βίοτον ἐξεπίστασο.</l></p></sp>
<sp>
<speaker>Χορός</speaker>
<p><l n="1585">πῶς; ἆρα θείᾳ κἀπόνῳ τάλας τύχῃ;</l></p></sp>
<sp n="*)aggelos">
<speaker>Ἄγγελος</speaker>
<p><l>ταῦτ’ ἐστὶν ἤδη κἀποθαυμάσαι πρέπον.</l>
<l>ὡς μὲν γὰρ ἐνθένδ’ εἷρπε, καὶ σύ που παρὼν</l>
<l>ἔξοισθ’, ὑφηγητῆρος οὐδενὸς φίλων,</l>
<l>ἀλλ’ αὐτὸς ἡμῖν πᾶσιν ἐξηγούμενος.</l>
<l n="1590">ἐπεὶ δ’ ἀφῖκτο τὸν καταρράκτην ὀδὸν</l>
<l>χαλκοῖς βάθροισι γῆθεν ἐρριζωμένον,</l>
<l>ἔστη κελεύθων ἐν πολυσχίστων μιᾷ,</l>
<l>κοίλου πέλας κρατῆρος, οὗ τὰ Θησέως</l>
<l>Περίθου τε κεῖται πίστ’ ἀεὶ ξυνθήματα.</l>
<l n="1595">ἀφ’ οὗ μέσος στὰς τοῦ τε Θορικίου πέτρου</l>
<l>κοίλης τ’ ἀχέρδου κἀπὸ λαί̈νου τάφου,</l>
<l>καθέζετ’·  εἶτ’ ἔλυσε δυσπινεῖς στολάς.</l>
<l>κἄπειτ’ ἀύ̈σας παῖδας ἠνώγει ῥυτῶν</l>
<l>ὑδάτων ἐνεγκεῖν λουτρὰ καὶ χοάς ποθεν·</l>
<l n="1600">τὼ δ’  εὐχλόου Δήμητρος εἰς προσόψιον</l>
<l>πάγον μολοῦσαι τάσδ’ ἐπιστολὰς πατρὶ</l>
<l>ταχεῖ ’πόρευσαν σῦν χρόνῳ, λουτροῖς τέ νιν</l>
<l>ἐσθῆτί τ’ ἐξήσκησαν ᾗ νομίζεται.</l>
<l>ἐπεὶ δὲ παντὸς εἶχε δρῶντος ἡδονὴν</l>
<l n="1605">κοὐκ ἦν ἔτ’ οὐδὲν ἀργὸν ὧν ἐφίετο,</l>
<l>κτύπησε μὲν Ζεὺς χθόνιος αἱ δὲ παρθένοι</l>
<l>ῥίγησαν, ὡς ἤκουσαν·  ἐς δὲ γούνατα</l>
<l>πατρὸς πεσοῦσαι ’κλαιον οὐδ’ ἀνίεσαν</l>
<l>στέρνων ἀραγμοὺς οὐδὲ παμμήκεις γόους.</l>
<l n="1610">ὁ δ’  ὡς ἀκούει φθόγγον ἐξαίφνης πικρόν,</l>
<l>πτύξας ἐπ’ αὐταῖς χεῖρας εἶπεν·  ὦ τέκνα,</l>
<l>οὐκ ἔστ’ ἔθ’ ὑμῖν τῇδ’ ἐν ἡμέρᾳ πατήρ.</l>
<l>ὄλωλε γὰρ δὴ πάντα τἀμά, κοὐκέτι</l>
<l>τὴν δυσπόνητον ἕξετ’ ἀμφ’ ἐμοὶ τροφήν·</l>
<l n="1615">σκληρὰν μέν, οἶδα, παῖδες·  ἀλλ’ ἓν γὰρ μόνον</l>
<l>τὰ πάντα λύει ταῦτ’ ἔπος μοχθήματα.</l>
<l>τὸ γὰρ φιλεῖν οὐκ ἔστιν ἐξ ὅτου πλέον</l>
<l>ἢ τοῦδε τἀνδρὸς ἔσχεθ’, οὗ τητώμεναι</l>
<l>τὸ λοιπὸν ἤδη τὸν βίον διάζετον.</l>
<milestone ed="p" n="1620" unit="card"/>
<l n="1620">τοιαῦτ’  ἐπ’  ἀλλήλοισιν ἀμφικείμενοι</l>
<l>λύγδην ἔκλαιον πάντες.  ὡς δὲ πρὸς τέλος</l>
<l>γόων ἀφίκοντ’ οὐδ’ ἔτ’ ὠρώρει βοή,</l>
<l>ἦν μὲν σιωπή· φθέγμα δ’ ἐξαίφνης τινὸς</l>
<l>θώϋξεν αὐτόν, ὥστε πάντας ὀρθίας</l>
<l n="1625">στῆσαι φόβῳ δείσαντας ἐξαίφνης τρίχας,</l>
<l>καλεῖ γὰρ αὐτὸν πολλὰ πολλαχῇ θεός·</l>
<l>ὦ οὗτος οὗτος, Οἰδίπους, τί μέλλομεν</l>
<l>χωρεῖν; πάλαι δὴ τἀπὸ σοῦ βραδύνεται.</l>
<l>ὁ δ’ ὡς ἐπῄσθετ’ ἐκ θεοῦ καλούμενος,</l>
<l n="1630">αὐδᾷ μολεῖν οἱ γῆς ἄνακτα Θησέα.</l>
<l>κἀπεὶ προσῆλθεν, εἶπεν·  ὦ φίλον κάρα,</l>
<l>δός μοι χερὸς σῆς πίστιν ὁρκίαν τέκνοις,</l>
<l>ὑμεῖς τε, παῖδες, τῷδε·  καὶ καταίνεσον</l>
<l>μήποτε προδώσειν τάσδ’ ἑκών, τελεῖν δ’ ὅς’ ἂν</l>
<l n="1635">μέλλῃς φρονῶν εὖ ξυμφέροντ’ αὐτοῖς ἀεί.</l>
<l>ὁ δ’, ὡς ἀνὴρ γενναῖος, οὐκ οἴκτου μέτα</l>
<l>κατῄνεσεν τάδ’ ὅρκιος δράσειν ξένῳ.</l>
<l>ὅπως δὲ ταῦτ’ ἔδρασεν, εὐθὺς Οἰδίπους</l>
<l>ψαύσας ἀμαυραῖς χερσὶν ὧν παίδων λέγει·</l>
<l n="1640">ὦ παῖδε, τλάσας χρὴ τὸ γενναῖον φρενὶ</l>
<l>χωρεῖν τόπων ἐκ τῶνδε, μηδ’ ἃ μὴ θέμις</l>
<l>λεύσσειν δικαιοῦν μηδὲ φωνούντων κλύειν,</l>
<l>ἀλλ’ ἕρπεθ’ ὡς τάχιστα·  πλὴν ὁ κύριος</l>
<l>Θησεὺς παρέστω μανθάνων τὰ δρώμενα.</l>
<l n="1645">τοσαῦτα φωνήσαντος εἰσηκούσαμεν</l>
<l>ξύμπαντες·  ἀστακτὶ δὲ σὺν ταῖς παρθένοις</l>
<l>στένοντες ὡμαρτοῦμεν.  ὡς δ’ ἀπήλθομεν,</l>
<l>χρόνῳ βραχεῖ στραφέντες ἐξαπείδομεν</l>
<l>τὸν ἄνδρα τὸν μὲν οὐδαμοῦ παρόντ’ ἔτι,</l>
<l n="1650">ἄνακτα δ’  αὐτὸν ὀμμάτων ἐπίσκιον</l>
<l>χεῖρ’ ἀντέχοντα κρατός, ὡς δεινοῦ τινος</l>
<l>φόβου φανέντος οὐδ’ ἀνασχετοῦ βλέπειν.</l>
<l>ἔπειτα μέντοι βαιὸν οὐδὲ σὺν χρόνῳ</l>
<l>ὁρῶμεν αὐτὸν γῆν τε προσκυνοῦνθ’ ἅμα</l>
<l n="1655">καὶ τὸν θεῶν Ὄλυμπον ἐν ταὐτῷ λόγῳ.</l>
<l>μόρῳ δ’ ὁποίῳ κεῖνος ὤλετ’, οὐδ’ ἂν εἷς</l>
<l>θνητῶν φράσειε, πλὴν τὸ Θησέως κάρα.</l>
<l>οὐ γάρ τις αὐτὸν οὔτε πυρφόρος θεοῦ</l>
<l>κεραυνὸς ἐξέπραξεν οὔτε ποντία</l>
<l n="1660">θύελλα κινηθεῖσα τῷ τότ’ ἐν χρόνῳ,</l>
<l>ἀλλ’ ἤ τις ἐκ θεῶν πομπὸς ἢ τὸ νερτέρων</l>
<l>εὔνουν διαστὰν γῆς ἀλύπητον βάθρον.</l>
<l>ἁνὴρ γὰρ οὐ στενακτὸς οὐδὲ σὺν νόσοις</l>
<l>ἀλγεινὸς ἐξεπέμπετ’, ἀλλ’ εἴ τις βροτῶν</l>
<l n="1665">θαυμαστός.  εἰ δὲ μὴ δοκῶ φρονῶν λέγειν,</l>
<l>οὐκ ἂν παρείμην οἷσι μὴ δοκῶ φρονεῖν.</l></p></sp>
<sp>
<speaker>Χορός</speaker>
<p><l>ποῦ δ’ αἵ τε παῖδες χοἰ προπέμψαντες φίλων;</l></p></sp>
<sp>
<speaker>Ἄγγελος</speaker>
<p><l>αἵδ’ οὐχ ἑκάς·  γόων γὰρ οὐκ ἀσήμονες</l>
<l>φθόγγοι σφε σημαίνουσι δεῦρ’ ὁρμωμένας.</l>
<milestone ed="p" n="1670" unit="card"/></p></sp></div1>
<div1 type="choral">
<div2 type="strophe" n="1">
<sp><speaker>Ἀντιγόνη</speaker>
<p><l n="1670">αἰαῖ, φεῦ, ἔστιν ἔστι νῷν δὴ        </l>
<l>οὐ τὸ μέν, ἄλλο δὲ μή, πατρὸς ἔμφυτον</l>
<l>ἄλαστον αἷμα δυσμόροιν στενάζειν,</l>
<l>ᾧτινι τὸν πολὺν</l>
<l>ἄλλοτε μὲν πόνον ἔμπεδον εἴχομεν,</l>
<l n="1675">ἐν πυμάτῳ δ’ ἀλόγιστα παροίσομεν</l>
<l>ἰδόντε καὶ παθόντε.</l></p></sp>
<sp><speaker>Χορός</speaker>
<p><l>τί δ’ ἔστιν;</l></p></sp>
<sp><speaker>Ἀντιγόνη</speaker>
<p><l>ἔστιν μὲν εἰκάσαι, φίλοι.</l></p></sp>
<sp><speaker>Χορός</speaker>
<p><l part="I">βέβηκεν;</l></p></sp>
<sp><speaker>Ἀντιγόνη</speaker>
<p><l part="F">ὡς μάλιστ’ ἂν ἐν πόθῳ λάβοις.</l>
<l>τί γάρ, ὅτῳ μήτ’ Ἄρης</l>
<l n="1680">μήτε πόντος ἀντέκυρσεν,</l>
<l>ἄσκοποι δὲ πλάκες ἔμαρψαν</l>
<l>ἐν ἀφανεῖ τινι μόρῳ φερόμενον.</l>
<l>τάλαινα·  νῶν δ’ ὀλεθρία</l>
<l>νὺξ ἐπ’ ὄμμασιν βέβακε.</l>
<l n="1685">πῶς γὰρ ἤ τιν’ ἀπίαν</l>
<l>γᾶν  ἢ πόντιον κλύδων’ ἀλώμεναι, βίου δύσοιστον ἕξομεν τροφάν;</l></p></sp>
<sp><speaker>Ἰσμήνη</speaker>
<p><l>οὐ κάτοιδα.  κατά με φόνιος</l>
<l>Ἀί̈δας ἕλοι πατρὶ ξυνθανεῖν γεραιῷ</l>
<l n="1690">τάλαιναν, ὡς ἔμοιγ’ ὁ μέλλων βίος οὐ βιωτός.</l></p></sp>
<sp><speaker>Χορός</speaker>
<p><l>ὦ διδύμα τέκνων ἀρίστα,</l>
<l>τὸ φέρον ἐκ θεοῦ φέρειν,</l>
<l n="1695">μηδὲν ἄγαν φλέγεσθον·  οὔ τοι κατάμεμπτ’ ἔβητον.</l>
<milestone ed="p" n="1699" unit="card"/></p></sp></div2>
<div2 type="antistrophe" n="1">
<sp><speaker>Ἀντιγόνη</speaker>
<p><l>πόθος τοὶ  καὶ κακῶν ἄρ’  ἦν τις.</l>
<l n="1700">καὶ γὰρ ὃ μηδαμὰ δὴ φίλον ἦν φίλον,</l>
<l>ὁπότε γε καὶ τὸν ἐν χεροῖν κατεῖχον.</l>
<l>ὦ πάτερ, ὦ φίλος,</l>
<l>ὦ τὸν ἀεὶ κατὰ γᾶς σκότον εἱμένος·</l>
<l>οὐδέ γ’ ἔνερθ’  ἀφίλητος ἐμοί ποτε</l>
<l n="1705">καὶ τᾷδε μὴ κυρήσῃς.</l></p></sp>
<sp><speaker>Χορός</speaker>
<p><l part="I">ἔπραξεν;</l></p></sp>
<sp><speaker>Ἀντιγόνη</speaker>
<p><l part="F">ἔπραξεν οἷον ἤθελεν.</l></p></sp>
<sp><speaker>Χορός</speaker>
<p><l part="I">τὸ ποῖον;</l></p></sp>
<sp><speaker>Ἀντιγόνη</speaker>
<p><l part="F">ἇς ἔχρῃζε γᾶς ἐπὶ ξένας</l>
<l>ἔθανε·  κοίταν δ’ ἔχει</l>
<l>νέρθεν εὐσκίαστον αἰέν,</l>
<l>οὐδὲ πένθος ἔλιπ’ ἄκλαυτον.</l>
<l>ἀνὰ γὰρ ὄμμα σε τόδ’, ὦ πάτερ, ἐμὸν</l>
<l n="1710">στένει δακρῦον, οὐδ’  ἔχω</l>
<l>πῶς με χρὴ τὸ σὸν τάλαιναν</l>
<l>ἀφανίσαι τοσόνδ’ ἄχος.</l>
<l>ὤμοι, γᾶς ἐπὶ ξένας θανεῖν ἔχρῃζες ἀλλ’</l>
<l>ἔρημος ἔθανες ὧδέ μοι.</l></p></sp>
<sp><speaker>Ἰσμήνη</speaker>
<p><l n="1715">ὦ τάλαινα, τίς ἄρα με πότμος αὖθις ὧδ’</l>
<l>&amp;lt;<gap desc="*"/>&amp;gt;</l>
<l n="1719">ἐπαμμένει σέ τ’, ὦ φίλα, τὰς πατρὸς ὧδ’ ἐρήμας;</l></p></sp>
<sp><speaker>Χορός</speaker>
<p><l n="1720">ἀλλ’ ἐπεὶ ὀλβίως γ’ ἔλυσεν</l>
<l>τὸ τέλος, ὦ φίλαι, βίου,</l>
<l>λήγετε τοῦδ’ ἄχους·  κακῶν γὰρ δυσάλωτος οὐδείς.</l>
<milestone ed="p" n="1723" unit="card"/></p></sp></div2>
<div2 type="strophe" n="2">
<sp><speaker>Ἀντιγόνη</speaker>
<p><l part="I">πάλιν, φίλα, συθῶμεν.</l></p></sp>
<sp><speaker>Ἰσμήνη</speaker>
<p><l part="F">ὡς τί ῥέξομεν;</l></p></sp>
<sp><speaker>Ἀντιγόνη</speaker>
<p><l part="I">ἵμερος ἔχει με.</l></p></sp>
<sp><speaker>Ἰσμήνη</speaker>
<p><l part="F">τίς;</l></p></sp>
<sp><speaker>Ἀντιγόνη</speaker>
<p><l n="1725">τὰν χθόνιον ἑστίαν ἰδεῖν</l></p></sp>
<sp><speaker>Ἰσμήνη</speaker>
<p><l part="I">τίνος;</l></p></sp>
<sp><speaker>Ἀντιγόνη</speaker>
<p><l part="F">πατρός, τάλαιν’ ἐγώ.</l></p></sp>
<sp><speaker>Ἰσμήνη</speaker>
<p><l>θέμις δὲ πῶς τάδ’ ἐστί; μῶν</l>
<l part="I" n="1730">οὐχ ὁρᾷς;</l></p></sp>
<sp><speaker>Ἀντιγόνη</speaker>
<p><l part="F">τί τόδε  ἐπέπληξας;</l></p></sp>
<sp><speaker>Ἰσμήνη</speaker>
<p><l part="I">καὶ τόδ’, ὡς</l></p></sp>
<sp><speaker>Ἀντιγόνη</speaker>
<p><l part="F">τί τόδε μάλ’ αὖθις;</l></p></sp>
<sp><speaker>Ἰσμήνη</speaker>
<p><l>ἄταφος ἔπιτνε δίχα τε παντός.</l></p></sp>
<sp><speaker>Ἀντιγόνη</speaker>
<p><l>ἄγε με, καὶ  τότ’ ἐπενάριξον.</l></p></sp>
<sp><speaker>Ἰσμήνη</speaker>
<p><l>αἰαῖ, δυστάλαινα, ποῦ δῆτ’</l>
<l n="1735">αὖθις ὧδ’ ἔρημος ἄπορος</l>
<l>αἰῶνα τλάμον’ ἕξω;</l>
<milestone ed="p" n="1737" unit="card"/></p></sp></div2>
<div2 type="antistrophe" n="2">
<sp><speaker>Χορός</speaker>
<p><l part="I">φίλαι, τρέσητε μηδέν.</l></p></sp>
<sp><speaker>Ἀντιγόνη</speaker>
<p><l part="F">ἀλλὰ ποῖ φύγω;</l></p></sp>
<sp><speaker>Χορός</speaker>
<p><l part="I">καὶ πάρος ἀπέφυγε</l></p></sp>
<sp><speaker>Ἀντιγόνη</speaker>
<p><l part="F">τί;</l></p></sp>
<sp><speaker>Χορός</speaker>
<p><l n="1740">τὰ σφῷν τὸ  μὴ πίτνειν κακῶς.</l></p></sp>
<sp><speaker>Ἀντιγόνη</speaker>
<p><l part="I">φρονῶ.</l></p></sp>
<sp><speaker>Χορός</speaker>
<p><l part="F">τί δῆθ’ ὅπερ νοεῖς;</l></p></sp>
<sp><speaker>Ἀντιγόνη</speaker>
<p><l>ὅπως μολούμεθ’ ἐς δόμους</l>
<l part="I">οὐκ ἔχω.</l></p></sp>
<sp><speaker>Χορός</speaker>
<p><l part="F">μηδέ γε μάτευε.</l></p></sp>
<sp><speaker>Ἀντιγόνη</speaker>
<p><l part="I">μόγος ἔχει.</l></p></sp>
<sp><speaker>Χορός</speaker>
<p><l part="F">καὶ πάρος ἐπεῖχε.</l></p></sp>
<sp><speaker>Ἀντιγόνη</speaker>
<p><l n="1745">τοτὲ μὲν ἄπορα, τοτὲ δ’ ὕπερθεν.</l></p></sp>
<sp><speaker>Χορός</speaker>
<p><l>μέγ’ ἄρα πέλαγος ἐλάχετόν τι.</l></p></sp>
<sp><speaker>Ἀντιγόνη</speaker>
<p><l part="I">ναὶ ναί.</l></p></sp>
<sp><speaker>Χορός</speaker>
<p><l part="F">ξύμφημι καὐτός.</l></p></sp>
<sp><speaker>Ἀντιγόνη</speaker>
<p><l>αἰαῖ, ποῖ μόλωμεν, ὦ Ζεῦ;</l>
<l>ἐλπίδων γὰρ ἐς τίν’ ἔτι με</l>
<l n="1750">δαίμων τανῦν γ’ ἐλαύνει;</l>
<milestone ed="p" n="1751" unit="card"/></p></sp></div2></div1>
<div1 type="episode">
<sp>
<speaker>Θησεύς</speaker>
<p><l>παύετε θρήνων, παῖδες·  ἐν οἷς γὰρ</l>
<l>χάρις ἡ χθονία ξύν’ ἀπόκειται,</l>
<l>πενθεῖν οὐ χρή·  νέμεσις γάρ.</l></p></sp>
<sp>
<speaker>Ἀντιγόνη</speaker>
<p><l n="1755">ὦ τέκνον Αἰγέως, προσπίτνομέν σοι.</l></p></sp>
<sp>
<speaker>Θησεύς</speaker>
<p><l>τίνος, ὦ παῖδες, χρείας ἀνύσαι;</l></p></sp>
<sp>
<speaker>Ἀντιγόνη</speaker>
<p><l>τύμβον θέλομεν προσιδεῖν αὐταὶ</l>
<l part="I">πατρὸς ἡμετέρου.</l></p></sp>
<sp>
<speaker>Θησεύς</speaker>
<p><l part="F">ἀλλ’ οὐ θεμιτόν.</l></p></sp>
<sp>
<speaker>Ἀντιγόνη</speaker>
<p><l>πῶς εἶπας, ἄναξ,     κοίραν’ Ἀθηνῶν;</l></p></sp>
<div2 type="close" met="anapests">
<sp>
<speaker>Θησεύς</speaker>
<p><l n="1765">ὦ παῖδες, ἀπεῖπεν ἐμοὶ κεῖνος</l>
<l>μήτε πελάζειν ἐς τούσδε τόπους</l>
<l>μήτ’ ἐπιφωνεῖν μηδένα θνητῶν</l>
<l>θήκην ἱεράν, ἣν κεῖνος ἔχει.</l>
<l>καὶ ταῦτά μ’ ἔφη πράσσοντα καλῶς</l>
<l>χώραν ἕξειν αἰὲν ἄλυπον.</l>
<l>ταῦτ’ οὖν ἔκλυεν δαίμων ἡμῶν</l>
<l>χὠ πάντ’ ἀί̈ων Διὸς Ὅρκος.</l></p></sp>
<sp>
<speaker>Ἀντιγόνη</speaker>
<p><l>ἀλλ’ εἰ τάδ’ ἔχει κατὰ νοῦν κείνῳ,</l>
<l>ταῦτ’ ἂν ἀπαρκοῖ· Θήβας δ’ ἡμᾶς</l>
<l n="1770">τὰς ὠγυγίους πέμψον, ἐάν πως</l>
<l>διακωλύσωμεν ἰόντα φόνον</l>
<l>τοῖσιν ὁμαίμοις.</l></p></sp>
<sp>
<speaker>Θησεύς</speaker>
<p><l>δράσω καὶ τάδε καὶ πάνθ’ ὁπός’ ἂν</l>
<l>μέλλω πράσσειν πρόσφορά θ’ ὑμῖν</l>
<l n="1775">καὶ τῷ κατὰ γῆς, ὃς νέον ἔρρει,</l>
<l>πρὸς χάριν·  οὐ δεῖ μ’ ἀποκάμνειν.</l></p></sp>
<sp>
<speaker>Χορός</speaker>
<p><l>ἀλλ’ ἀποπαύετε μηδ’ ἐπὶ πλείω</l>
<l>θρῆνον ἐγείρετε·</l>
<l>πάντως γὰρ ἔχει τάδε κῦρος.</l></p></sp></div2>
</div1>
</body>
</text>
</TEI.2>
